Αρχίζουν άμεσα οι εργασίες στο «Ξενία» Επιδαύρου προκειμένου τα Χριστούγεννα να
γίνει η εγκατάσταση των υπηρεσιών της Ομάδας Εργασίας Συντήρησης Μνημείων Επιδαύρου στους πέντε από τους επτά πέτρινους οικίσκους, και λειτουργιών των Επιδαυρίων στους υπόλοιπους δύο οικίσκους και σε μία αποθήκη που θα μετατραπεί
σε εκθεσιακό χώρο για να στεγάσει την ιστορία του Φεστιβάλ.
 Ως τώρα έχει γίνει πολύς λόγος για τη χρήση αυτού του ξενώνα, κυρίως γιατί είναι φορτισμένος με τη μνήμη μεγάλων καλλιτεχνικών προσωπικοτήτων που φιλοξενήθηκαν εκεί σημαδεύοντας με το πέρασμά τους τη νεότερη ιστορία του αρχαίου αυτού θεάτρου. Με δεδομένο ότι δεν μπορεί να λειτουργήσει πλέον ως ξενοδοχείο, αφού ο ΕΟΤ έκρινε ασύμφορη τη λειτουργία όλων των «Ξενία» (έχουν ανατεθεί στην Α.Ε. Αξιοποίησης της Περιουσίας του ΕΟΤ για εκποίηση), η διαχείριση του συγκεκριμένου ξενώνα παραχωρήθηκε στο υπουργείο Πολιτισμού γιατί εδράζεται σε αρχαιολογικό χώρο ο οποίος δεν μπορεί να περιέλθει στα χέρια ιδιωτών.
 Το υπουργείο Πολιτισμού ήδη από τον περασμένο Φεβρουάριο ανέθεσε την εκπόνηση μελέτης επισκευής των πέτρινων οικίσκων και περιμένει εντός των ημερών την τεχνική έκθεση. Μέσα στο Σεπτέμβριο υπολογίζεται να αρχίσουν κάποιες επεμβάσεις που θα είναι εξωτερικές. Δεν θα γκρεμιστεί τίποτα, όπως υποστηρίζει
ο πρόεδρος της Επιτροπής Συντήρησης Μνημείων Επιδαύρου, καθηγητής Βασ. Λαμπρινουδάκης, και ο υπεύθυνος για την ανακαίνιση κ. Καζολιάς, καθησυχάζοντας
όσους φοβούνται αλλοιώσεις του αρχικού σχεδίου του αρχιτέκτονα Αρη Κωσνταντινίδη. Διαβεβαιώνουν πως δεν πρόκειται να θίξουν στο ελάχιστο τη μορφή, ούτε ακόμη τα χρώματα που χρησιμοποίησε ο Κωνσταντινίδης. Θα σεβαστούν απολύτως το έργο του -που σημειωτέον θεωρείται ένα από τα καλύτερά του- κυρίως
γιατί ακολουθεί το ανάγλυφο του τοπίου με αποτέλεσμα οι μικροί αυτοί οικίσκοι να χάνονται σκορπισμένοι όπως είναι σε διαφορετικά επίπεδα μέσα στο πράσινο. 
 Οι μελετητές είχαν να αντιμετωπίσουν σοβαρά προβλήματα φθορών αλλά και ζημιές από καθιζήσεις επί των τοίχων. Εχουν προχωρήσει στη συνολική μελέτη υποδομής (αποχέτευση, ηλεκτρολογικές-υδραυλικές εγκαταστάσεις, ψύξη, θέρμανση) αλλά και
στη διαμόρφωση των χώρων προκειμένου να στεγασθεί το Κέντρο Ερευνας-Εφαρμογής για τη Συντήρηση Μνημείων Επιδαύρου. Δηλαδή, Βιβλιοθήκη με τα κατάλοιπα του αρχαιολόγου Π. Καββαδία, ημερολόγια ανασκαφών, φωτογραφίες και αρχειακό υλικό της Γαλλικής Αρχαιολογικής Σχολής από την περιοχή -«ένας πραγματικός θησαυρός»
όπως επισημαίνει ο κ. Λαμπρινουδάκης- εργαστήρια όπου θα εγκατασταθούν ερευνητικού χαρακτήρα μικρά μηχανήματα για την αντοχή του λίθου στον παγετό, σχεδιαστήριο για τους αρχιτέκτονες και γραφεία για την ερευνητική αρχαιολογική
 Για τα Ειδαύρια θα διαμορφωθούν χώροι συνολικού εμβαδού 1.248 τ.μ. Σ' αυτούς συμπεριλαμβάνονται τα καμαρίνια, το βεστιάριο, ο εκθεσιακός χώρος (που ξεπερνάει τα 300 τ.μ.) και το κυλικείο που η χρήση του αποτελεί μέριμνα του ΕΟΤ. 
