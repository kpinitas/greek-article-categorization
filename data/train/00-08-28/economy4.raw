Σε κίνδυνο βρίσκεται η δημιουργία του μεγαλύτερου χρηματιστηρίου της Ευρώπης iX, ενώ αυξάνεται η πιθανότητα ενός πολέμου χρηματιστηρίων.
 σχεδιαζόμενη συγχώνευση των χρηματιστηρίων του Λονδίνου και της Φρανκφούρτης διέρχεται μέσω νέων συμπληγάδων μετά την προσφορά εξαγοράς που κατέθεσε για το
 Η διοίκηση του βρετανικού χρηματιστηρίου απορρίπτει για την ώρα την ύψους 800 εκατ. στερλινών (1, 18 δισ. δολάρια) πρόταση της ΟΜ Gruppen, η οποία έχει υπό την ιδιοκτησία της και λειτουργεί το χρηματιστήριο της Στοκχόλμης. Ομως δεν αποκλείεται ο σουηδικός όμιλος να προχωρήσει σε επιθετική προσφορά, την πρώτη που πραγματοποιείται στον κόσμο για την εξαγορά χρηματιστηρίου, τρεις εβδομάδες πριν από την καθοριστική ψηφοφορία των μετόχων για την παραπάνω συγχώνευση.
 H ΟM Grouppen προσέφερε για κάθε μία μετοχή του χρηματιστηρίου του Λονδίνου μετοχές αξίας 20 στερλινών και ρευστό 7 στερλινών. Η ένωση της ΟΜ και του χρηματιστηρίου του Λονδίνου, εάν ευδοκιμήσει, θα δημιουργήσει έναν όμιλο συνολικής αξίας 4, 8 δισ. δολαρίων, με τους μετόχους του βρετανικού χρηματιστηρίου να διατηρούν περίπου το 25% αυτού. 
 Η διοίκηση του χρηματιστηρίου του Λονδίνου πάντως απέρριψε αυτήν την την πρόταση, η οποία αξιολογεί κατά 15% υψηλότερα τη μετοχή της βρετανικής αγοράς από την τιμή κλεισίματος την περασμένη Παρασκευή. 
 Το αιτιολογικό της άρνησης των Bρετανών είναι ότι η πρόταση του σουηδικού ομίλου δεν πρόκειται να ωφελήσει ούτε τους μετόχους αλλά ούτε τους επενδυτές στο βαθμό που θα επιτύχει η συγχώνευση με το γερμανικό χρηματιστήριο. 
 Αρωγός στην άρνηση βρετανικών χρηματιστηριακών αρχών στάθηκε και η διοίκηση του χρηματιστηρίου της Φρανκφούρτης, η οποία δήλωσε το περασμένο Σάββατο ότι, εφόσον ο σουηδικός όμιλος προχωρήσει σε επιθετική προσφορά, τότε θα επανεξετάσει μαζί με το βρετανικό χρηματιστήριο τα σχέδια της συγχώνευσης, έτσι ώστε αυτή να αποκρουστεί. 
 Τα δύο χρηματιστήρια έχουν προ πολλού ανακοινώσει τη συγχώνευσή τους, η οποία θα δημιουργήσει τη μεγαλύτερη αγορά μετοχών στην Ευρώπη και την τρίτη μεγαλύτερη στον κόσμο υπό την επωνυμία iX. Ομως οι αντιθέσεις και από τις δύο πλευρές γι' αυτό το εγχείρημα ήταν έντονες το τελευταίο διάστημα, με αποτέλεσμα η οριστική έγκρισή του από τους μετόχους να είναι μετέωρη. Καθώς στις 14 Σεπτεμβρίου οι μέτοχοι του χρηματιστηρίου του Λονδίνου καλούνται να ψηφίσουν για το αν θα αποδεχθούν τη συγχώνευση, αρκετοί αναλυτές επισημαίνουν ότι η προσφορά-σφήνα των Σουηδών θα μπορούσε να καθυστερήσει αυτήν τη διαδικασία. Οι μικρές χρηματιστηριακές του Λονδίνου μάλιστα έχουν ήδη ζητήσει καθυστέρηση της ψηφοφορίας αυτής έως ότου να διευκρινιστούν τα ζητήματα του νομικού πλαισίου καθώς και των συστημάτων συναλλαγών και εκκαθάρισης. Η διοίκηση του χρηματιστηρίου του Λονδίνου απέρριψε αυτά τα αιτήματα, όμως το γεγονός ότι οι μικρές χρηματιστηριακές ελέγχουν το 1/3 του μετοχικού κεφαλαίου
της βρετανικής αγοράς προβληματίζει για το τελικό αποτέλεσμα της ψηφοφορίας. 
 Στη Γερμανία ανάλογες αντιδράσεις υπάρχουν, όμως εδώ τα πράγματα είναι πιο αισιόδοξα, καθώς η πλειοψηφία των μετοχών του γερμανικού χρηματιστηρίου ανήκει
σε λίγες εμπορικές τράπεζες, οι οποίες υποστηρίζουν τη συγχώνευση. Η αντίστοιχη ψηφοφορία πρόκειται να διεξαχθεί στις 14 Σεπτεμβρίου, για το αποτέλεσμα της οποίας ο επικεφαλής του γερμανικού χρηματιστηρίου Βέρνερ Σέιφερτ είναι ιδιαίτερα αισιόδοξος. Σύμφωνα με τις χθεσινές εκτιμήσεις του τουλάχιστον το 80% των μετόχων θα ψηφίσουν υπέρ του iX. 
 Σαν να μην έφτανε όμως η σουηδική σφήνα, χθες το Euronext, το χρηματιστήριο που δημιουργήθηκε από την ένωση των χρηματιστηρίων του Παρισιού, του Αμστερνταμ και των Βρυξελλών, ανακοίνωσε ότι η πρόταση συγχώνευσης που είχε υποβάλει την περασμένη άνοιξη προς το χρηματιστήριο του Λονδίνου ισχύει ακόμη.
Μετά τη δημιουργία του στα μέσα του περασμένου Μαρτίου, το Euronext προσκάλεσε
το βρετανικό χρηματιστήριο να συμμετάσχει σε αυτό το σχήμα, όμως το τελευταίο αγνόησε αυτήν την πρόταση και ανακοίνωσε λίγο αργότερα την ένωσή του με τη γερμανική αγορά. Αναλυτές των αγορών πάντως εκτιμούν ότι αν η σουηδική πλευρά καταθέσει τελικά επιθετική προσφορά για το χρηματιστήριο του Λονδίνου, τότε τόσο το Euronext όσο και η αμερικανική αγορά μετοχών υψηλής τεχνολογίας Nasdaq
δεν θα μείνουν αμέτοχες σ' αυτήν την εξέλιξη και πιθανότατα να διεκδικήσουν και αυτές τη βρετανική αγορά.
