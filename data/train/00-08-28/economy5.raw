 Οι υψηλοί ρυθμοί παραγωγικότητας στις ΗΠΑ συνεχίζονται, όπως αποδεικνύουν τα στοιχεία, που δείχνουν ανάπτυξη του αμερικανικού ΑΕΠ για το δεύτερο τρίμηνο της χρονιάς κατά 5, 3%! Τη συνεχιζόμενη άνθηση της αμερικανικής οικονομίας αναγνώρισε δημόσια και ο πρόεδρος της Κεντρικής Τράπεζας της χώρας, Αλαν Γκρίνσπαν σε ομιλία του την Παρασκευή, σε διεθνές συνέδριο με θέμα «Η παγκόσμια οικονομική ολοκλήρωση», που διοργάνωσε η Κεντρική Τράπεζας του Κάνσας. Κατά τη διάρκεια της ομιλίας του ο Γκρίνσπαν επιχείρησε, όπως συνηθίζει τον τελευταίο καιρό, να συγκρατήσει τον υπερκαταναλωτισμό των Αμερικανών, λέγοντας ότι «κάποια στιγμή στο μέλλον, οι ρυθμοί αυτοί αναπόφευκτα θα επιβραδυνθούν».
 Aλλωστε κατά το πρώτο τρίμηνο του 2000 ο απολογισμός της κατανάλωσης ήταν 7, 6%, που όμως περιορίστηκε στο 2, 9% στην περίοδο Απριλίου-Ιουνίου (το χαμηλότερο ποσοστό της τελευταίας τριετίας).
 Eίναι πλέον προφανές ότι το οικονομικό μοντέλο που υιοθέτησαν τα τελευταία χρόνια οι ΗΠΑ είναι το πιο αποδοτικό συγκριτικά με τα υπόλοιπα, αφού τα αναθεωρημένα στοιχεία για το δεύτερο τρίμηνο του έτους δείχνουν αύξηση του ΑΕΠ
της τάξεως του 5, 3%, έναντι 4, 8% του πρώτου τριμήνου και 8, 3% του τελευταίου τριμήνου του 1999 (σε ετήσια βάση), ποσοστό που επίσης είχε θεωρηθεί εξαιρετικά υψηλό. Τα στοιχεία αυτά αποδεικνύουν ότι αυτή την περίοδο η ανάπτυξη στις ΗΠΑ είναι η ταχύτερη των τελευταίων 16 ετών, εξέλιξη που οδηγεί στο άνοιγμα της ψαλίδας μεταξύ της αμερικανικής και των υπόλοιπων οικονομιών του πλανήτη. Η αύξηση του ΑΕΠ, σε συνδυασμό με την πτώση της κατανάλωσης, οδήγησαν τον Γκρίνσπαν, στην ομιλία του της Παρασκευής, να παραδεχτεί ότι «είναι δύσκολο να επισημάνει κανείς αξιόπιστες ενδείξεις στις ΗΠΑ ότι η αύξηση
της παραγωγικότητας έχει σταματήσει να επιταχύνεται». Ο εστί μεθερμηνευόμενο, η έκρηξη της αμερικανικής οικονομίας, που είναι βασισμένη στην επανάσταση της τεχνολογίας -τη «νέα οικονομία»- συνεχίζεται και θα συνεχίζεται στο ορατό μέλλον! Τι καλύτερο κίνητρο για αντίστοιχης ταχύτητας άνοδο στη Wall Street θα
μπορούσε να υπάρξει, μετά τις δημόσιες παραδοχές του συγκρατημένου Γκρίνσπαν; 
 Ο επικεφαλής της Αμερικανικής Κεντρικής Τράπεζας έφτασε στα συμπεράσματά του χωρίς να παραθέσει όλα τα στοιχεία που είχε στη διάθεσή του: Η αύξηση των αποθεμάτων σε 79, 3 δισ. δολάρια (η αρχική εκτίμηση ήταν γύρω στα 60 δισ. δολάρια) σε ετήσια βάση κατά την περίοδο Απριλίου- Ιουνίου συνιστά πρόσθετη απόδειξη για το «φρενάρισμα» της υπερκατανάλωσης. Η ιδιωτική κατανάλωση αυξήθηκε κατά 3, 5% το δεύτερο τρίμηνο του έτους, έναντι 4, 2% που ήταν η αρχική
εκτίμηση. Οι Αμερικανοί τραπεζίτες δεν ξέρουν για ποιο από τα στοιχεία να πρωτοπανηγυρίσουν.
 Ολα τα παραπάνω οδηγούν στο συμπέρασμα ότι ο κύκλος των συνεχών αυξήσεων των αμερικανικών επιτοκίων έχει κλείσει. Ο Γκρίνσπαν και οι επιτελείς του εκτιμούν
ότι ο κίνδυνος της υπερθέρμανσης της οικονομίας έχει περάσει -έστω προς το παρόν- και σχεδιάζουν να αφήσουν τα επιτόκια στα σημερινά τους επίπεδα, προκειμένου οι αγορές να εισπράξουν τα οφέλη τους από αυτά. Οι επενδύσεις των επιχειρήσεων ενισχύθηκαν κατά 14, 6% σε ετήσια βάση κατά το δεύτερο τρίμηνο του
 Η επόμενη συνεδρίαση της Αμερικανικής Κεντρικής Τράπεζας είναι προγραμματισμένη για τις 3 Οκτωβρίου, στην καρδιά του προεκλογικού αγώνα για το νέο πρόεδρο των ΗΠΑ.
