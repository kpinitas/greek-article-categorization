Ενώπιος ενωπίω με όσους τον αμφισβητούν προτίθεται να έρθει ο Κώστας Καραμανλής
μετά την αντικατάσταση του Aρη Σπηλιωτόπουλου από το δημοσιογράφο Θοδωρή Ρουσόπουλο, ο οποίος βρίσκεται ήδη στη Ρηγίλλης και σήμερα αναμένεται να κάνει
 Σήμερα, επίσης, αναμένεται να ξεκαθαρίσει στον πρόεδρο και ο πρώην εκπρόσωπος,
αν θα συμμετέχει στο εξής στην καθημερινή πρωινή συνάντηση των στελεχών, το λεγόμενο «πρωινό καφέ», όπως του έχει ζητήσει ο Κ. Καραμανλής.
 Ο πρόεδρος της Ν.Δ. θα προεδρεύσει σήμερα στη σύσκεψη των τομεαρχών, κατά την οποία αναμένεται να επισημάνει ότι το κλίμα της εσωστρέφειας μόνο ζημιά προκαλεί στο κόμμα και θα προσπαθήσει να στρέψει την προσοχή των στελεχών στον
έλεγχο της κυβερνητικής πολιτικής. Aμεσες προτεραιότητες είναι η πορεία της οικονομίας, η κοινωνική πολιτική και η Παιδεία. 
 Παρέμβαση της ηγεσίας της Ν.Δ. αναμένεται και στα θέματα εξωτερικής πολιτικής,
ιδίως με αφορμή τη μετάβαση στη Νέα Υόρκη του πρωθυπουργού και του υπουργού Εξωτερικών, όπου πολλά θα κριθούν, όπως πιστεύεται στη Ρηγίλλης, στην πορεία των ελληνοτουρκικών σχέσεων και το Κυπριακό.
 Ωστόσο, τόσο ο Κ. Καραμανλής όσο και οι στενοί συνεργάτες του αναμένουν τον επόμενο γύρο της εσωκομματικής αντιπαράθεσης, καθώς η αντικατάσταση του Αρη Σπηλιωτόπουλου όχι μόνο δεν έφερε την ποθητή ηρεμία, αλλά έδωσε λαβή για νέες επιθέσεις σε βάρος του.
 Ορισμένοι, μάλιστα, πιστεύουν, ότι ένας από τους στόχους του ήταν αυτός ακριβώς: Να αναγκάσει τους αντιπάλους του να έρθουν στην πρώτη γραμμή του πυρός και να φανερώσουν τις πραγματικές τους προθέσεις, που δεν είναι άλλες από την προσωπική φθορά και την ανατροπή του.
 Στην προσπάθεια αυτή, θα επιχειρήσει να ενισχύσει τις γραμμές του καραμανλικού
στρατοπέδου, κάτι βεβαίως που δεν είναι εύκολο, καθώς: 
 * Εχει να αντιμετωπίσει την επιθυμία των βαρόνων να έχουν βαρύνουσα γνώμη στη διαμόρφωση της πολιτικής του κόμματος.
 * Δεν πρέπει να απογοητεύσει τη νεότερη γενιά, η οποία μετά την απομάκρυνση του Aρη Σπηλιωτόπουλου πήρε ένα δυσάρεστο μήνυμα. Εχοντας πάντως και αυτό υπόψη του, διόρισε νέο εκπρόσωπο τον Θ. Ρουσόπουλο.
 Ωστόσο, οι επιθέσεις που δέχεται τον τελευταίο καιρό από τον προσκείμενο στη Ν.Δ. Tύπο δεν σταμάτησαν.
 Χαρακτηριστικό είναι το άρθρο του Γ. Κύρτσου στο χθεσινό «Τύπο της Κυριακής», ο οποίος θεωρεί την επιλογή Ρουσόπουλου (τον οποίο κατηγορεί ως φίλα προσκείμενο στο ΠΑΣΟΚ) ότι εμπεριέχει λάθος πολιτικό συμβολισμό και επικοινωνιακά είναι ήδη υπονομευμένη.
 Ο «Αδέσμευτος Τύπος» του Δ. Ρίζου παρατηρεί ότι η απομάκρυνση Σπηλιωτόπουλου πρέπει να αποτελέσει αφετηρία για μεγάλες οργανωτικές αλλαγές στο επίπεδο της ηγετικής ομάδας.
 Η «Βραδυνή» θεωρεί ότι θα πρέπει τώρα να ανοίξει ο δρόμος για τη δημιουργία μιας αξιόλογης πολυσυλλεκτικής ομάδας και να γίνουν ανοίγματα σε στελέχη όπως η Ντόρα Μπακογιάννη και ο Δ. Αβραμόπουλος.
 Περισσότερο προσεκτική είναι η «Απογευματινή», η οποία θεωρεί ότι η αποχώρηση του Α. Σπηλιωτόπουλου επ' ουδενί σημαίνει ότι απέτυχε. Ολοκλήρωσε τον κύκλο του, ενώ ευνοϊκοί είναι οι οιωνοί και για τον Θ. Ρουσόπουλο.
 Η «Χώρα» υμνεί τον Aρη Σπηλιωτόπουλο για τη στάση και την προσφορά του στο κόμμα και υποστηρίζει ότι τον έφαγαν τα μεγάλα οικονομικά συμφέροντα, επειδή δεν χρηματίστηκε, και κάνει σαφή αναφορά στην υπόθεση του «βίντεο-λόττο».
