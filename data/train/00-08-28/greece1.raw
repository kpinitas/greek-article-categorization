 Στο Μαίναλο, το θρυλικό βουνό της Αρκαδίας, ο ανατριχιαστικός τριγμός των καμένων ξύλων και το καυτό θρόισμα του ανέμου εξακολουθούν για έβδομη συνεχόμενη ημέρα να συνθέτουν την εικόνα της καταστροφής.
 Εκατοντάδες πυροσβέστες, πολίτες, δασικοί, αλλά και πάνω από 1.000 στρατιώτες συνεχίζουν να δίνουν μάχη με τις φλόγες προσπαθώντας να περιορίσουν την πύρινη
 Ο αγώνας τους όμως είναι άνισος καθώς το τεράστιο μέτωπο της φωτιάς σβήνει και
ανάβει ξανά ανάλογα με τη φορά και την ένταση των ανέμων. Στα δεκάδες πύρινα μέτωπα που, όπως λένε οι πυροσβέστες, μοιάζουν με τη Λερναία Υδρα, συνεχίζουν να εκτυλίσσονται απερίγραπτες σκηνές πανικού.
 Στη περιοχή του κοινοτικού διαμερίσματος Χρυσοβιτσίου του Δήμου Φυλλάνθων Αρκαδίας που βρίσκεται πάνω στο Μαίναλο, οι φλόγες χθες το μεσημέρι άγγιξαν τα
 Δεκάδες πυροσβέστες, αλλά και πυροσβεστικά ελικόπτερα έδωσαν πραγματική μάχη για να αποτρέψουν την καταστροφή.
 «Ζούμε σε μια κατάσταση συνεχούς αγωνίας. Τις τελευταίες ημέρες κανείς στο Χρυσοβίτσι δεν έχει κοιμηθεί καθώς πυροσβέστες και κάτοικοι παίζουν κρυφτό με τις φλόγες. Σήμερα λόγω φοράς του ανέμου οι φλόγες πλησίασαν το χωριό. Ας ελπίσουμε ότι έστω και την τελευταία στιγμή θα αποτρέψουμε το κακό», είπε στην
«Ε» χθες το μεσημέρι ο δήμαρχος Φυλλάνθων Κώστας Ψυχάρης.
 Μάχη με τις φλόγες έδιναν χθες οι πυροσβέστες και στην περιοχή Μεγαλόπολης. Οπως είπε στην «Ε» ο διοικητής της ΕΜΑΚ Ν. Κόης που συντόνιζε το έργο της κατάσβεσης, λόγω των ανέμων χθες υπήρξαν πολλές αναζωπυρώσεις στα μέτωπα της φωτιάς, τα οποία, σε γενικές γραμμές, βρίσκονται υπό μερικό έλεγχο.
 Σύμφωνα με τις εκτιμήσεις του κ. Κόη, αλλά και του νομάρχη Αρκαδίας Παναγιώτη Γιαννόπουλου ο οποίος χθες το απόγευμα πέταξε με ελικόπτερο πάνω από τα πύρινα
μέτωπα, από τη φωτιά έχουν αποτεφρωθεί περίπου 30.000 στρέμματα ελατοδάσους το
 Στα χωριά που πέρασε το πύρινο ποτάμι εξακολουθούν να υπάρχουν σοβαρά προβλήματα ηλεκτροδότησης αλλά και επικοινωνίας. Συνεργεία τεχνικών της ΔΕΗ και του ΟΤΕ προσπαθούσαν και χθες κάτω από αντίξοες συνθήκες να αποκαταστήσουν
 Στην Ηλεία υπό έλεγχο τέθηκε τελικά η «εισαγόμενη» από την Αρκαδία πυρκαγιά που μετέτρεψε σε αποκαΐδια την ορεινή επαρχία Ολυμπίας. Σύμφωνα με τις πρώτες εκτιμήσεις πάνω από 7.000 στρέμματα δάσους αλλά και καλλιεργειών έγιναν στάχτη.
 Μεγάλη φωτιά εκδηλώθηκε το απόγευμα του Σαββάτου στο νησί των Φαιάκων και σκόρπισε στους κατοίκους τον τρόμο και τον πανικό. 
 Η φωτιά ξέσπασε στα Καρουμπάτικα του Δήμου Αχιλλείων και οι δυνατοί άνεμοι που
έπνεαν στο νησί μετέφεραν γρήγορα τις φλόγες στους οικισμούς Καστελάνων, Βαρυπατάδων, Καλαφατιώνων, Κομπιτσίου και Αγίου Προκοπίου στη Μέση Κέρκυρα.
 Ο εφιάλτης μόλις είχε αρχίσει. Εντρομοι οι κάτοικοι άρχισαν να κόβουν δέντρα γύρω από τα σπίτια τους προκειμένου να τα προστατεύσουν, ενώ ταυτόχρονα έδιωχναν γυναίκες και παιδιά στην πόλη, που απέχει μόλις 10 χιλιόμετρα από το επίκεντρο της φωτιάς. Εκκενώθηκαν 7 χωριά, γιατί ο κίνδυνος ήταν πολύ μεγάλος.
 Aμέσως δημιουργήθηκε ένα φοβερό μποτιλιάρισμα στις εθνικές οδούς Αχιλλείου και
Λευκίμμης, όπου δύσκολα κάτι μπορούσε να κινηθεί προς οποιαδήποτε κατεύθυνση. 
 Το έργο της κατάσβεσης συνεχίστηκε ολόκληρη τη νύχτα έως τις πρώτες πρωινές της Κυριακής, όταν έφτασαν ενισχύσεις από γειτονικές πυροσβεστικές υπηρεσίες. Αργότερα έφτασαν 40 δασοκομάντο από τη Θεσσαλονίκη και ρίχτηκαν στη μάχη φοβούμενοι τυχόν σημαντικές αναζωπυρώσεις.
 Σύμφωνα με τις πρώτες εκτιμήσεις, 1.500 στρέμματα γεωργικής, 150 στρέμματα πευκώδους και 500 στρέμματα χορτολιβαδικής έκτασης έχουν γίνει στάχτη. Παραμένει αδιευκρίνιστος ο αριθμός των καμένων κατοικιών σε μια περιοχή που βρίθει οικισμών, αλλά και αυτοκινήτων.
 Οχτώ άνδρες της Πυροσβεστικής μεταφέρθηκαν στο νοσοκομείο του νησιού. Ο Τζαννής Ανδριώτης με διάσειση, ο Ν. Λιούμπας με σοβαρά αναπνευστικά προβλήματα
και άλλοι έξι με επιπόλαια προβλήματα από εγκαύματα.
 Στο νησί βρισκόταν και ο αρχηγός της Πυροσβεστικής Υπηρεσίας κ. Φούρλας, ο οποίος συντόνιζε το έργο της κατάσβεσης. 
