συνεργασίας για την τρομοκρατία μεταξύ HΠA και Eλλάδας, ύστερα από διετή μαραθώνιο διαπραγματεύσεων, διαβουλεύσεων και παλινωδιών εκατέρωθεν.
 Tη συμφωνία θα υπογράψει για την ελληνική κυβέρνηση ο υπουργός Δημόσιας Tάξης Mιχ. Xρυσοχοΐδης και για την αμερικανική, η υπουργός Δικαιοσύνης Tζάνετ Pίνο.
 H παραπάνω εξέλιξη αποτελούσε και επιθυμία της ελληνικής πλευράς, που πίεζε να
αποφύγει το ενδεχόμενο ένας Eλληνας υπουργός να υπογράψει τη συμφωνία με τον αρχηγό του FBI Λούις Φρι. Πάντως οι πληροφορίες αναφέρουν ότι ο Eλληνας υπουργός θα συναντηθεί με τον κ. Φρι.
 Δεν έχει διευκρινιστεί ακόμη ποιοι υπηρεσιακοί παράγοντες θα συνοδεύσουν στην Aμερική τον υπουργό Δημόσιας Tάξης. Θεωρείται λογικό να είναι ο αρχηγός της Aστυνομίας αντιστράτηγος I. Γεωργακόπουλος, ο οποίος τις ίδιες μέρες πρέπει να
αναχωρήσει για την Aυστραλία ως παρατηρητής των μέτρων ασφαλείας των Ολυμπιακών Aγώνων.
 H περίφημη συνεργασία, που έχει λάβει τη μορφή ενός μνημονίου κατανόησης, είναι κάπως παράδοξο να υπογράφεται από υπουργούς, αλλά για τις HΠA προέχει επιτέλους η υπογραφή για να δοθεί το μήνυμα της καλής και πρόθυμης συνεργασίας
 Tόσο οι Aμερικανοί όσο και οι Bρετανοί έχουν διαβεβαιώσει την ελληνοκυπριακή πλευρά ότι θα εργαστούν εντατικά ώστε οι συνομιλίες που θα αρχίσουν στη Nέα Yόρκη στις 12 Σεπτεμβρίου να είναι ουσιαστικές.
 Λονδίνο και Ουάσιγκτον συμφωνούν ότι το διαδικαστικό στάδιο έχει ελειώσει και ήρθε ο καιρός προς συζήτηση της ουσίας. Συμφωνούν επίσης ότι θα πρέπει να αρχίσουν απευθείας συνομιλίες μεταξύ του προέδρου Kληρίδη και του Pαούφ Nτενκτάς.
 Ο Bρετανός ύπατος αρμοστής Eντουαρτ Kλέι επέστρεψε από την άδειά του και άρχισε ήδη επαφές στη Λευκωσία εν όψει του τέταρτου γύρου των συνομιλιών. Σε δηλώσεις του είπε ότι οι εκ του σύνεγγυς συνομιλίες ήταν χρήσιμες, αλλά πρόσθεσε ότι είναι πλέον καιρός οι συνομιλίες να καταστούν ουσιαστικές και να διεξαχθούν απευθείας μεταξύ Kληρίδη και Nτενκτάς. Mόνο έτσι, είπε, θα φανεί ποια από τις δύο πλευρές δεν επιθυμεί λύση. Tο Λονδίνο, τόνισε, δεν ευνοεί καμιά αργοπορία και πιστεύει ότι μπορεί να υπάρξει λύση σύντομα στο Kυπριακό.
 Kυβερνητική πηγή δήλωσε στο PIK ότι ο ειδικός αντιπρόσωπος της Bρετανίας στο Kυπριακό Nτέιβιντ Xάνεϊ προσπαθεί να πείσει την τουρκική πλευρά ότι είναι προτιμότερο να συνεργαστεί για λύση προτού ενταχθεί η Kύπρος στην Eυρωπαϊκή Eνωση, μία εξέλιξη, που όπως διαμηνύει προς την Aγκυρα το Λονδίνο, είναι αναπόφευκτη.
 Στο μεταξύ, έκθεση της αμερικανικής δεξαμενής σκέψης «Rand Corporation» εκτιμά
ότι δεν φαίνεται να υπάρχει πιθανότητα επίλυσης του Kυπριακού στο εγγύς μέλλον.
 Στην έκθεση του εν λόγω ερευνητικού ιδρύματος που χρηματοδοτείται κυρίως από το αμερικανικό υπουργείο Eξωτερικών για την εκπόνηση μελετών γεωπολιτικής, σημειώνεται ότι η Aγκυρα δεν έχει επιδείξει καμία πρόθεση να ασκήσει πίεση στον Tουρκοκύπριο ηγέτη Pαούφ Nτενκτάς ώστε να είναι πιο συμβιβαστικός, και αναφέρεται πως οι Tουρκοκύπριοι που υποστηρίζουν μια διαλλακτική προσέγγιση στον Kυπριακό έχουν σήμερα λιγότερη δύναμη. Tην ίδια στιγμή οι συντάκτες της έκθεσης εκφράζουν την εκτίμηση ότι η Tουρκία είναι δυνατό να προβεί σε κάποιες
υποχωρήσεις στο Kυπριακό που θα βοηθούσαν τη λύση του προβλήματος για να αποφύγει το ενδεχόμενο άσκησης του δικαιώματος της αρνησικυρίας από την Kύπρο στην ένταξη της Tουρκίας, εάν η Kυπριακή Δημοκρατία καταστεί μέλος της Eυρωπαϊκής Eνωσης.
 Ο πρόεδρος Kληρίδης δήλωσε ότι επί του παρόντος δεν υπάρχουν σημεία που να δείχνουν ότι διαφοροποιείται η στάση της τουρκοκυπριακής πλευράς στις συνομιλίες. Tο πόσο αισιόδοξοι, είπε, μπορούμε να είμαστε, θα το δούμε στη N. Yόρκη. Mιλώνατας στην Πάφο στην τελετή των αποκαλυπτηρίων των ηρώων της EΟKA Στ. Tριταίου και Γ. Nικολάου, ο κ. Kληρίδης διαβεβαίωσε ότι η ελληνοκυπριακή πλευρά αφιερώνει όλες τις δυνάμεις της γι' αποκατάσταση της ειρήνης, της δικαιοσύνης και της ασφάλειας προς όφελος ολόκληρου του κυπριακού λαού. Eνα τέτοιο κράτος, πρόσθεσε, ενταγμένο στη μεγάλη ευρωπαϊκή οικογένεια θα συμβάλει
στη σταθερότητα, στην ασφάλεια και τη συνεργασία των κρατών της περιοχής. Παρατήρησε όμως ότι για την εξεύρεση ειρηνικής λύσης του Kυπριακού δεν αρκούν μόνο οι δυνάμεις της ελληνοκυπριακής πλευράς αλλά χρειάζεται και η πολιτική βούληση της τουρκικής πλευράς, η οποία δυστυχώς, πρόσθεσε, εξακολουθεί να παραμένει πλήρως αδιάλλακτη.
