 Επί τάπητος θέτει αύριο το ΠΑΣΟΚ την αναθεώρηση του Συντάγματος με την κοινή συνεδρίαση της Κυβερνητικής Επιτροπής και του Εκτελεστικού Γραφείου που θα συζητήσουν όλες τις υπό αναθεώρηση διατάξεις, ενώ στις 8 Σεπτεμβρίου συγκαλείται η επιτροπή αναθεώρησης της Βουλής και στις 15 Οκτωβρίου αρχίζει η σχετική διαδικασία στην Ολομέλεια.
 Το ΠΑΣΟΚ έχει ως στόχο, όπως ο ίδιος ο πρωθυπουργός έχει αρκετές φορές τονίσει, τη συναίνεση των πολιτικών κομμάτων αν όχι σε όλες, τουλάχιστον στις περισσότερες υπό αναθεώρηση διατάξεις. Πρωτίστως όμως θέλει και θα επιδιώξει τη συναίνεση στη διάταξη για την εκλογή του Προέδρου της Δημοκρατίας, γιατί σε
 Κυβερνητικά στελέχη δήλωναν χθες ότι το ΠΑΣΟΚ θέλει την αποσύνδεση της εκλογής
του Προέδρου από τη διάλυση της Βουλής και σε αυτό θα ζητήσει τη συναίνεση των
κομμάτων. «Δεν μας ενδιαφέρει τόσο ο τρόπος. Αν συμφωνήσουμε στη γενική αρχή, τον τρόπο θα τον βρούμε και δεν είναι απαραίτητο να γίνει σύμφωνα με αυτόν που
 Πάντως, για να αλλάξει ο τρόπος εκλογής του Προέδρου και να εκλέγεται επί παραδείγματι στο μέλλον με 151 ψήφους, όπως θα ήθελε το ΠΑΣΟΚ, απαιτούνται 180
ψήφοι, που σημαίνει ότι το ΠΑΣΟΚ μόνο του δεν μπορεί να αλλάξει το άρθρο. Θέλει κι άλλους βουλευτές. Επίσης, δεν μπορεί ακόμη κι αν ψηφίσουν υπέρ της δικής του πρότασης τα μικρά κόμματα, γιατί δεν επαρκούν. Η συναίνεση επομένως της Ν.Δ. ή κάποιων βουλευτών της ώστε να συγκεντρωθεί ο αριθμός 180, είναι απαραίτητη.
 Σημειώνεται επ' αυτού όμως ότι η Ν.Δ. δεν έχει καταθέσει συγκεκριμένη πρόταση στη Βουλή για την εκλογή Προέδρου. Ωστόσο, τον περασμένο Μάρτιο στο συνέδριο θέσεων που είχε διοργανώσει κατέληξε στη θέση για απευθείας εκλογή του Προεδρου από το λαό.
 Το ΠΑΣΟΚ στην πρόταση που έχει καταθέσει στη Βουλή, κάνει λόγο για «εκλογίκευση της διαδικασίας ανάδειξης του Προέδρου της Δημοκρατίας, γιατί η μεσολάβηση του εκλογικού σώματος με διάλυση της Βουλής δεν δικαιολογείται εν όψει της νομικοπολιτικής του θέσης».
 Σύμφωνα όμως με τα ίδια στελέχη, ουσιαστική συναίνεση θα ζητηθεί και σε όλες τις διατάξεις χωρίς όμως αυτή η επιδίωξη να είναι αυτοσκοπός, γιατί «η συναίνεση δεν πρέπει να αφυδατώνει το Σύνταγμα και να του αφαιρεί τη ριζοσπαστικότητά του».
 Στην αυριανή συνεδρίαση ο πρωθυπουργός Κώστας Σημίτης θα κάνει μια εισήγηση και στη συνέχεια θα μιλήσει ο πρόεδρος της Βουλής Απόστολος Κακλαμάνης, ο οποίος θα αναφερθεί αναλυτικά στην κοινοβουλευτική διαδικασία. Μετά, το λόγο θα πάρει ο γενικός εισηγητής του ΠΑΣΟΚ Ευάγγελος Βενιζέλος που θα αναφερθεί στα υπό αναθεώρηση άρθρα..
  Στο μεταξύ σήμερα ο Κώστας Σημίτης θα έχει συνεργασία με θέμα τον προγραμματισμό του ΠΑΣΟΚ για τη νέα περίοδο με το γραμματέα της Κεντρικής Επιτροπής Κώστα Σκανδαλίδη.
