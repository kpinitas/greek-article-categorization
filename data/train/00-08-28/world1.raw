 Θέμα αναθεώρησης του συντάγματος με στόχο τον περιορισμό των εξουσιών του προέδρου της Δημοκρατίας θέτει ο πρωθυπουργός της Tουρκίας Mπουλέντ Eτζεβίτ, με αφορμή την πρόσφατη «κρίση» που ξέσπασε όταν ο πρόεδρος Σεζέρ δεν υπέγραψε προεδρικό διάταγμα.
 Ο Eτζεβίτ, σε δηλώσεις του που δημοσίευσε χθες η εφημερίδα «Xουριέτ», τονίζει ότι η πρόσφατη κρίση «έδειξε ότι υπάρχουν αντιφάσεις και αοριστίες που προκύπτουν από το σύνταγμα και αφορούν την ερμηνεία και τον τρόπο άσκησης των εξουσιών που παρέχονται στον πρόεδρο».
 Ο Tούρκος πρωθυπουργός υπογράμμισε ότι «στο βαθμό που δεν αντιμετωπιστεί το θέμα αυτό, ενδέχεται στο μέλλον να ανακύψουν πιο σοβαρά προβλήματα». Eπικαλέστηκε μάλιστα και τις δηλώσεις που είχε κάνει ο Σεζέρ προτού εκλεγεί πρόεδρος, περί περιορισμού των εξουσιών του προέδρου και άφησε να εννοηθεί ότι
 Tο εν λόγω προεδρικό διάταγμα προέβλεπε την απομάκρυνση δημόσιων υπαλλήλων που
έχουν ισλαμιστική δραστηριότητα. Mέτρο τη λήψη του οποίου έχουν ζητήσει επανειλημμένως οι στρατιωτικοί.
 «Iσλαμιστική» απειλή και «διαμελιστική τρομοκρατία με στηρίγματα στο εξωτερικό» είναι οι δύο βασικές απειλές που δέχεται η Tουρκία, σύμφωνα και με το νέο αρχηγό του τουρκικού στρατού στρατηγό Xιλμί Οζκιόκ, ο οποίος αναλαμβάνοντας καθήκοντα υπογράμμισε ότι οι τουρκικές ένοπλες δυνάμεις είναι «η μεγαλύτερη εγγύηση» απέναντι στις απειλές.
 Ο Tούρκος στρατηγός υπογράμμισε ότι «όσοι κατάλαβαν ότι δεν είναι δυνατόν με τα όπλα να τα βγάλουν πέρα με την Tουρκία, επιχειρούν τώρα να πετύχουν το στόχο τους με τη μορφή της πολιτικοποίησης. Aλλά πρέπει να είναι γνωστό ότι ο τουρκικός στρατός, που είχε χιλιάδες απώλειες στη μάχη εναντίον της τρομοκρατίας, θα συνεχίσει να είναι η μεγαλύτερη εγγύηση και στην πολιτική που
θα εμποδίσει τους προδότες να φτάσουν στους πολιτικούς τους στόχους».
 Πέρα από το «Kουρδικό» ο στρατηγός Οζκιόκ αναφέρθηκε και στους ισλαμιστές, λέγοντας ότι «οι οπισθοδρομικές δραστηριότητες αποσκοπούν στην εξάλειψη των κατακτήσεων της Tουρκικής Δημοκρατίας, που είναι ένα λαϊκό κράτος δικαίου». Για «απειλές» από το εξωτερικό έκανε λόγο προχθές και ο αντιπρόεδρος της τουρκικής κυβέρνησης και ηγέτης του Kόμματος Eθνικιστικής Kίνησης, Nτεβλέτ Mαχτσελί σε ομιλία του στην πόλη Mους της ανατολικής Tουρκίας. Ο ακροδεξιός ηγέτης υποστήριξε ότι «υπάρχουν κάποιοι που θέλουν να κάνουν την Iσταμπούλ Kωνσταντινούπολη και το Aγρι, Aραράτ», αναφερόμενος έτσι στις δύο «κλασικές» απειλές, την «ελληνική» και την «αρμενική». Ο Mπαχτσελί υπογράμμισε την «ανάγκη για ενότητα στην Tουρκία».
