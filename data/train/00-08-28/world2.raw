 Ο πρώην πρόεδρος της Γιουκγοσλαβίας, Ιβάν Στόμπολιτς, εξαφανίστηκε μυστηριωδώς
και η αντιπολίτευση της Σερβίας κατηγορεί τον πρόεδρο Μιλόσεβιτς ως υπεύθυνο, υποστηρίζοντας ότι ο πρώην προστάτης του και μετέπειτα αντίπαλός του μπορεί να
 Ο Στάμπολιτς εξαφανίστηκε την Παρασκευή, ενώ έκανε τροχάδην και από τότε δεν έχει δώσει σημεία ζωής. Ολα δείχνουν ότι πρόκειται για απαγωγή, αλλά δεν υπάρχουν στοιχεία που να ρίχνουν φως στην υπόθεση. Η οικογένεια του ηλικίας 64
ετών πρώην προέδρου ειδοποίησε την αστυνομία και εκείνη κινητοποιήθηκε, αλλά μάταια.
 «Ο κ. Στάμπολιτς πήγε για τζόκινγκ, όπως έκανε πάντα την ίδια ώρα. Ενας φρουρός ασφαλείας παρακείμενου εστιατορίου τον είδε να ξεκουράζεται σε παγκάκι
κοντά στο πάρκινγκ, όταν εμφανίστηκε ξαφνικά ένα λευκό μικρό φορτηγό και στάθμευσε μπροστά του. Οταν το φορτηγό ξεκίνησε, ο πολιτικός δεν φαινόταν πουθενά», δήλωσε στο πρακτορείο ΒΕΤΑ ο Νικόλα Μπάροβιτς, δικηγόρος της οικογένειας του Στάμπολιτς. Σημειώνεται ότι το λευκό αυτό αυτοκίνητο είχε παρατηρηθεί τις τελευταίες ημέρες κοντά στο σπίτι του πολιτικού, από αυτόπτη μάρτυρα. Η αστυνομία χρησιμοποίησε ειδικά σκυλιά και ανέκρινε μάρτυρες, αλλά δεν βρήκε κανένα στοιχείο.
 Ο Στάμπολιτς έχει «εξαφανιστεί» από εκείνη τη στιγμή και μέχρι τώρα δεν έχει δώσει σημεία ζωής. Αξίζει να σημειωθεί ο ζήλος και η ταχύτητα με την οποία ενήργησε η αστυνομία, ταχύτητα που δεν συνηθίζεται στις περιπτώσεις εξαφανίσεων. Ο Ιβάν Στάμπολιτς το 1988 έχασε τη μάχη της εξουσίας από τον νυν πρόεδρο της χώρας, Σλόμπονταν Μιλόσεβιτς. Τα τελευταία χρόνια ήταν επικεφαλής της Γιουγκοσλαβικής Τράπεζας για τη Διεθνή Οικονομική Συνεργασία. Ο ειδικός απεσταλμένος των Ηνωμένων Εθνών για τα ανθρώπινα δικαιώματα στα Βαλκάνια, Γίρι
Ντιενσμπίερ σε επαφή που είχε για το θέμα με τον Γιουγκοσλάβο υπουργό Εξωτερικών, Ζιβαντίν Γιοβάνοβιτς, «εξέφρασε ενδιαφέρον για την ταχεία διαλεύκανση της υπόθεσης Στάμπολιτς».
 Η μυστηριώδης εξαφάνιση του Στάμπολιτς «σχετίζεται με τις προεδρικές εκλογές» της 24ης Σεπτεμβρίου, δήλωσε ο Βουκ Ντράσκοβιτς, εκ των ηγετών της σερβικής αντιπολίτευσης, η οποία καταδίκασε την εξαφάνιση του Σέρβου πολιτικού. «Η αιτία της εξαφάνισης του Ιβάν Στάμπολιτς έχει συνδεθεί από τον κόσμο με την ενδεχόμενη υποψηφιότητά του στις επικείμενες προεδρικές εκλογές», τόνισε ο ηγέτης του Σερβικού Κινήματος Ανανέωσης στην τηλεόραση του Μαυροβουνίου.
 «Μια πιθανή υποψηφιότητα του Στάμπολιτς θα απειλούσε σοβαρά την εκλογή του Μιλόσεβιτς και, σε συνδυασμό με τις άλλες υποψηφιότητες της αντιπολίτευσης, θα
αφαιρούσε πραγματικά την πιθανότητα από τον Γιουγκοσλάβο πρόεδρο να εκλεγεί», πρόσθεσε ο Ντράσκοβιτς. «Φαίνεται ότι αυτό το κατάλαβε πολύ καλύτερα ο Μιλόσεβιτς από οποιονδήποτε πολιτικό αναλυτή των κομμάτων της αντιπολίτευσης που επιθυμούσαν να υπάρξει κοινός υποψήφιος έναντι του σημερινού προέδρου», είπε ο Ντράσκοβιτς. Ο κατάλογος υποψηφιοτήτων για τις προεδρικές εκλογές θα κλείσει στις 4 Σεπτεμβρίου. Ο Στάμπολιτς διετέλεσε πρόεδρος της Σερβίας και της Ενωσης Γιουγκοσλάβων Κομμουνιστών (του Kομμουνιστικού Kόμματος) ώς το 1987.
