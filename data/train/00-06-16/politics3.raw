Σημίτης περιέγραψε χθες το βράδυ πώς βλέπει το μέλλον της Ελλάδας στη μετά-ΟΝΕ εποχή.
Με τη διαβεβαίωση ότι η επικείμενη ένταξη της χώρας στη ζώνη του ευρώ εξασφαλίζεται «ένα καλύτερο μέλλον για τους πολίτες της» ο πρωθυπουργός Κώστας 
Σημίτης περιέγραψε χθες το βραδυ πώς βλέπει το μέλλον της Ελλάδας στη μετα-ΟΝΕ 
 Μιλώντας στο Ζάππειο στην αρχή μιας σειράς πανηγυρικών εκδηλώσεων για την ελληνική ένταξη (θα γίνει τυπικά και οριστικά τη Δευτέρα στη Σύνοδο κορυφής της Πορτογαλίας), ο κ. Σημίτης χαρακτήρισε τη στιγμή «ιστορική», διότι η Eλλάδα «απάντησε στη μεγαλύτερη πρόκληση που αντιμετώπισε σε ειρηνική περίοδο, 
δηλαδή να καταλάβει μια θέση στην ομάδα των περισσότερο αναπτυγμένων και ισχυρών χωρών της υφηλίου. Ηταν -σημείωσε- μία προσπάθεια που πολλοί πίστευαν ότι δεν θα έφτανε σε αίσιο τέλος».
 Ο πρωθυπουργός προσπάθησε να διασκεδάσει τους φόβους που εκφράζονται για τις επιπτώσεις της παγκοσμιοποίησης. «Δεν είναι -είπε- δικαιολογημένος ο φόβος για 
αφανισμό του εθνικού κράτους. Ο ρόλος του θα παραμείνει σημαντικός. Θέλουμε μια Ελλάδα ισχυρή, για να επηρεάζουμε τις εξελίξεις στην Ευρώπη». Και τόνισε ότι η αντιμετώπιση των ανεξέλεγκτων δυνάμεων της παγκόσμιας αγοράς μπορεί να γίνει με παρεμβάσεις υπερεθνικού χαρακτήρα, γι' αυτό «η Ευρωπαϊκή Ενωση αποτελεί αναγκαιότητα». 
 Ο κ. Σημίτης παρέθεσε τους εξης στόχους στη μετα-ΟΝΕ εποχή: 
 1 «Ανάπτυξη, κοινωνική συνοχή και δικαιοσύνη». Στο εξής -είπε- μπορούμε να αφιερώσουμε περισσότερους πόρους για μια δικαιότερη κοινωνία, ώστε να επιτευχθεί η πραγματική σύγκλιση. Προς τούτο «πρέπει να γίνουν θαρραλέες οικονομικές μεταρρυθμίσεις», ώστε η οικονομία μας να γίνει ανταγωνιστική σε παγκόσμια κλίμακα και ικανή να δημιουργήσει θέσεις απασχόλησης και υψηλότερα εισοδήματα, κυρίως των ευπαθών ομάδων του πληθυσμού.
 2 «Προώθηση του "εγχειρήματος του εκσυγχρονισμού" με στόχο περισσότερη δημοκρατία και πιο ισχυρούς θεσμούς στην υπηρεσία του πολίτη».
 3 «Η Ελλάδα, παράγοντας ασφάλειας, σταθερότητας και ειρήνης». Η ένταξη στην ΟΝΕ -είπε- αντιπροσωπεύει μια «επένδυση ασφάλειας» για τη χώρα και αυξάνει τη σημασία της για τους γείτονές μας.
 Ο πρωθυπουργός, αφού περιέγραψε την Eυρώπη που θέλει η Eλλάδα (ισχυρή, δημοκρατική, διευρυμένη κ.λπ.), κατέληξε λέγοντας ότι όσοι φοβούνται τη μετεξέλιξη της Ευρώπης πρέπει να κατανοήσουν ότι «η λύση δεν είναι η περιθωριοποίησή της, διότι αυτή θα την καταστήσει τρωτή».
  Ο πρωθυπουργός ανακοίνωσε ότι 450 αριστούχοι μαθητές της Β' Λυκείου απ' όλη την Eλλάδα θα επισκεφτούν, μαζί με 50 καθηγητές τους, σε ομάδες των 50 ατόμων μια μεγάλη ευρωπαϊκή πόλη (Βερολίνο, Παρίσι, Λονδίνο, Ρώμη, Μαδρίτη) στα τέλη Αυγούστου και στις αρχές Σεπτεμβρίου, για να έρθουν σε επαφή με τον πολιτισμό τους και να αναζητήσουν τρόπους επικοινωνίας με άλλους νέους.
 Για «μισαλοδοξία» απέναντι στο ΔHKKI και στον πρόεδρό του, την οποία βάζει πάνω από τον ορθό τρόπο της θεσμικής του λειτουργίας, καταγγέλλει τον πρωθυπουργό Kώστα Σημίτη ο Δημήτρης Tσοβόλας, επειδή τον απέκλεισε από το πρόγραμμα των σημερινών συναντήσεών του με τους αρχηγούς των κομμάτων.
