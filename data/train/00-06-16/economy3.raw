Διεγείρονται ξανά τα αγοραστικά ανακλαστικά των επενδυτών και ενδεχομένως προοιωνίζεται θερμό κλίμα στη Σοφοκλέους, από ένα πλήθος σεναρίων και φημών που κατακλύζουν αυτές τις ημέρες τα χρηματιστηριακά γραφεία και θέλουν μεγάλες 
τράπεζες του δημόσιου και ιδιωτικού τομέα να πρωταγωνιστούν σε ένα «δεύτερο κύμα» συνεργασιών και συγχωνεύσεων. 
 Παρά το γεγονός ότι η αναπτυσσόμενη φημολογία δεν φαίνεται επί του παρόντος τουλάχιστον να εδράζεται σε συγκεκριμένες κινήσεις ή αποφάσεις τραπεζιτών -μάλλον περί σχεδίων και προθέσεων που διαρρέουν τεχνηέντως από τά ίδια τα τραπεζικά στελέχη πρόκειται- φαίνεται πως αρκεί για να δημιουργήσει προσδοκίες 
αλλά και το αναγκαίο υπόβαθρο για μια δυναμική στη χρηματιστηριακή αγορά, που «διψά» για ενδιαφέρουσες εξελίξεις. 
 Aλλωστε το αγοραστικό ενδιαφέρον που επέδειξαν προχθές τα τραπεζικά θεσμικά χαρτοφυλάκια για αγορές άλλων τραπεζών προκειμένου να «στηριχθούν» οι τιμές, εξελήφθησαν από κάποιους παράγοντες της αγοράς ότι σχετίζονται με κινήσεις απόκτησης μετοχικών μεριδίων στο πλαίσιο κάποιων μελετούμενων σχεδίων εξαγορών 
ή συγχωνεύσεων στον τραπεζικό κλάδο. Aλλωστε η χρηματιστηριακή αγορά, όπως όλοι γνωρίζουν, κινείται στη βάση φημών, κάτι που απεδείχθη περίτρανα και κατά 
 Η τελική διαμόρφωση του γενικού δείκτη στις 4.393, 08 μονάδες με τα συνολικά κέρδη των 0, 61 ποσοστιαίων μονάδων, δεν αντικατοπτρίζουν στο σύνολό τους όσα έλαβαν χώρα στη χθεσινή συνεδρίαση, η οποία είχε σφρίγος, έντονες διακυμάνσεις 
με το δείκτη να κινείται πάντα σε θετικό πεδίο, αλλά και εναλλαγές ως προς τις 
 Η εύθραυστη ψυχολογία των επενδυτών που δέχθηκε νέο πλήγμα με το περίεργο ραπόρτο της Morgan Stanle y, δεν βοήθησε στο να διακρατηθούν και ίσως να ενισχυθούν τα σημαντικά κέρδη έως και 1, 5% που κατέγραφε ο δείκτης περί το μέσον της συνεδρίασης. Θεσμικοί αλλά και ιδιώτες επενδυτές που εκμεταλλεύτηκαν 
τα χαμηλά επίπεδα της Τρίτης και αγόρασαν, έσπευσαν χθες, μετά και την προχθεσινή κερδοφόρο συνεδρίαση, να κατοχυρώσουν αποδόσεις οι οποίες έφθασαν μέχρι 15-20%. 
 Το τρέιντινγκ, λοιπόν, είχε χθες την τιμητική του με τους διαφόρους επιμέρους κλάδους να καθίστανται αλληλοδιαδόχως πόλος έλξης του αγοραστικού ενδιαφέροντος και εν συνεχεία να εγκαταλείπονται για κάποιον άλλο.
 Κατασκευές, Παράλληλη Αγορά και τράπεζες εναλλάσσονταν στις επενδυτικές προτιμήσεις, για να διακρατήσουν όμως στο τέλος ελάχιστα από τα κέρδη που τους 
προσέδωσε αρχικά το αγοραστικό ενδιαφέρον. Ετσι ο τραπεζικός κλάδος έκλεισε με 
 Ο δείκτης της Παράλληλης Αγοράς περιόρισε τα αρχικά κέρδη του 
3% σε 0, 67%, ενώ ο κατασκευαστικός κλάδος κατόρθωσε να κάνει ένα καλό «φίνις», κλείνοντας με κέρδη 2, 25%, που ήταν και τα μεγαλύτερα για τη χθεσινή χρηματιστηριακή ημέρα. 
