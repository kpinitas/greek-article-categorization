 Ποδοσφαιριστή που δεν μπορεί σε καμία περίπτωση να αγοράσει η ΑΕΚ ανακάλυψε ξαφνικά χθες η «As» (ισπανική αθλητική εφημερίδα) για την «Ενωση». Σύμφωνα με χθεσινό δημοσίευμά της, η ΑΕΚ διερευνά τις προθέσεις τής Ατλέτικο Μαδρίτης για τον περίφημο Βραζιλιάνο Ζουνίνιο. Τον 27χρονο επιτελικό χαφ, που απασχόλησε πέρυσι τον Ολυμπιακό (πριν καταλήξει στον Τζιοβάνι) και ο οποίος από την αρχής της σεζόν δόθηκε δανεικός στη Μίντλεσμπρο. 
 Αστέρι της αξίας και του οικονομικού μεγέθους τού Ζουνίνιο η ΑΕΚ δεν μπορεί να αποκτήσει, διότι, εκτός των άλλων, δεν επαρκεί το μεταγραφικό μπάτζεντ. Η Ατλέτικο τον κοστολογεί...10 εκατομμύρια δολάρια (3, 7 δισ. δρχ.), οι ετήσιες αποδοχές του αγγίζουν το ένα δισεκατομμύριο δραχμές.
 Ο Πέτρος Στάθης, πάντως, μετά το προχθεσινό ταξίδι του στην Ιταλία (Μιλάνο), συνέχισε για τη Μαδρίτη, όπου βρίσκεται από χθες το πρωί. Μαζί με Ελληνα μάνατζερ, έχουν επαφές με ισπανικούς συλλόγους για σέντερ μπακ και για δεκάρι. Να σημειωθεί ότι η χθεσινή «As» αποκάλυψε και ενδιαφέρον της ΑΕΚ για τον Σαντιάγκο Σολάρι. Μόνο που ο Αργεντινός μέσος της Ατλέτικο πήρε χθες μεταγραφή στη Ρεάλ με 1, 2 δισ. δρχ.! 
 Σύμφωνα με πληροφορίες, το ταξίδι του Στάθη θα συνεχιστεί και στην Πορτογαλία. Στόχος της ΑΕΚ είναι να εντάξει στο δυναμικό της σέντερ μπακ που να είναι ελεύθερος, ενώ κινείται και για δεκάρι που κοστίζει 1 - 1, 2 δισ. δρχ. 
 Εντός των ημερών μάλλον οριστικοποιείται και η απόκτηση του Παναγιώτη Μπαχράμη της Καλαμάτας. Να σημειωθεί, τέλος, ότι ακόμη δεν έχει λυθεί το συμβόλαιο του Μπιέκοβιτς, το ετήσιο συμβόλαιο του οποίου προβλέπει 120 εκ. δρχ.
 * Σύμφωνα με χθεσινοβραδινή ενημέρωση της ισπανικής «Marca» (στην ηλεκτρονική της έκδοση) ο Πέτρος Στάθης συναντήθηκε χθες στα γραφεία της Aτλέτικο Mαδρίτης 
με τον τεχνικό διευθυντή του συλλόγου Mιγκέλ Aνχελ Pουίθ και διερεύνησε τις προθέσεις του ισπανικού συλλόγου για τον 23χρονο Γιουγκοσλάβο επιθετικό χαφ της Aτλέτικο, Bέλικο Παούνοβιτς. H «Marca» αναφέρει ότι συζητήθηκε κα περίπτωση του Zουνίνιο.
