«Tο Διεθνές Φεστιβάλ Πάτρας δεν θα έπρεπε να αποκαλείται φεστιβάλ», είπε ο καλλιτεχνικός σύμβουλός του Σταύρος Ξαρχάκος στη χθεσινή παρουσίαση του προγράμματος των εκδηλώσεών του. «Πρόκειται για ένα σημαντικότερο θεσμό», υπογράμμισε εξηγώντας πως η διεξαγωγή του θέτει τις βάσεις των απαραίτητων προϋποθέσων κι υποδομών για την απρόσκοπτη διεξαγωγή και φιλοξενία των εκδηλώσεων της Πάτρας-Πολιτιστικής Πρωτεύουσας 2006. 
 Φέτος, πάντως, οι εκδηλώσεις του Δ.Φ. Πάτρας, χωρισμένες σε έξι θεματικές ενότητες (αφιερώματα, αρχαίο δράμα, μουσικές του κόσμου, μουσική & κινηματογράφος, κινηματογράφος & μουσική, νέοι & τέχνες, γυναίκα & τέχνη) και προϋπολογισμό 250 εκατομμύρια, θα διαρκέσουν όλο το χρόνο ξεκινώντας από τις 27 του μήνα στο θέατρο Κάστρου με συναυλία της Ορχήστρας Νέων της Ρηνανίας. Πολλές εκδηλώσεις θα φιλοξενηθούν και σε νέους χώρους, όπως η «Πλαζ ΕΟΤ», δυο παλιές σταφιδαποθήκες, οι «Αποθήκες Αλκή Στέα» (πρώην Μπάρυ), και δύο ειδυλλιακοί χώροι στο Κάστρο. 
 Η επίσημη πρεμιέρα του φεστιβάλ θα δοθεί στο Ρωμαϊκό Ωδείο στις 5 Ιουλίου με αφιέρωμα στον Μίκη Θεοδωράκη για την 75η επέτειο των γενεθλίων του. Ο συνθέτης 
είναι, άλλωστε, «δεμένος» με την Πάτρα κι επίτιμος δημότης της. Πέρασε εκεί τα 
παιδικά του χρόνια και συνέθεσε το πρώτο του τραγούδι σε ηλικία 13 ετών. Στο πλαίσιο αυτού του αφιερώματος θα παρουσιαστεί το μεικτό θέαμα «Μ. Θεοδωράκης-Μια μουσική παράσταση», σε σκηνοθεσία Θέμη Μουμουλίδη, από το ΔΗΠΕΘΕ Πάτρας (5/7) και το «Canto General» σε συμφωνική μορφή υπό τη διεύθυνση 
 Σημαντικό αφιέρωμα είναι αυτό που προτείνει το Δ.Φ. Πάτρας για την επέτειο των 
250 ετών από το θάνατο του Μπαχ προσφέροντας στο κοινό τρεις αποκλειστικότητες. Στις 2 Ιουλίου, ο Misha Maisk yθα δώσει ρεσιτάλ παρουσιάζοντας 3 από τις 6 σουίτες για σόλο βιολοντσέλο του Μπαχ. Το τρίο Ζακ Λουσιέ θα παρουσιάσει «Τα καλύτερα έργα του Μπαχ» (19/7) συνδέοντας το κλασικό 
μπακγκράουντ με το ιδίωμα της τζαζ. Τέλος, η εξαιρετική ορχήστρα Μπαχ του Gewandhaus της Λειψίας θα ερμηνεύσει τα Βραδεμβούργια Kοντσέρτα αρ.1-6 (30/7).
 Στην ενότητα του αρχαίου δράματος, το φεστιβάλ θα φιλοξενήσει τις παραστάσεις «Πέρσες» του Αισχύλου από το Θέατρο Τέχνης, σε σκηνοθεσία Κ. Κουν, με τους Ρένη Πιττακή και Γιάννη Καρατζογιάννη (10/7), «Εκκλησιάζουσες» του Αριστοφάνη, 
σε σκηνοθεσία Γ. Μιχαλακόπουλου, από τη «Θεατρική Διαδρομή» με τους Γ. Μιχαλακόπουλο, Μ. Παπακωνσταντίνου (28/7) και θα παρουσιάσει την έκθεση «Μια σκηνή από τον Διόνυσο», σε συνεργασία με τον Σπύρο Μερκούρη, στις «Αποθήκες Αλκη Στέα».
 Tο Δ.Φ. Πάτρας, εκτός των άλλων, έχει να επιδείξει μερικές ακόμα αποκλειστικότητες. Ο σολίστ του μπαντονεόν από την Αργεντινή Χουάν Χοσέ Μοζαλίνι με τη Μεγάλη Ορχήστρα του Τάνγκο θα παρουσιάσουν τη «Φλόγα του Τάνγκο» (13/7). Η Ελένη Τσαλιγοπούλου κι ο Δημήτρης Μπάσης θα συμπράξουν με την Ορχήστρα Νυκτών Εγχόρδων τραγουδώντας για τον έρωτα, ενώ ο Μηνάς Χατζησάββας θα απαγγείλει ποίηση στην εκδήλωση «Πανσέληνος ο Ερωτας» (16/7). Η 
τον Ελληνοβραζιλιάνο τραγουδιστή Αλκή Κόλλια και το κουϊντέτο MI benol «Στα ηχοχρώματα του τάνγκο και του έρωτα» παρουσιάζοντας πρωτότυπα τάνγκο του Α. Piazzola και τραγουδιών των Θεοδωράκη, Χατζιδάκι, Ξαρχάκου, Κηπουργού και Πλάτωνος (12/7), ενώ ο Ομάρ Φαρούκ Τεκμπιλέκ θα συναντηθεί και πάλι με τους Ιαsis και τις Βουλγάρικες Φωνές (28/8).
