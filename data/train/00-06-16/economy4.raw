Δύο μόλις μέρες μετά τη δημοσίευση της έκθεσης του διεθνούς επενδυτικού οίκου Morgan Stanle y, σύμφωνα με την οποία η ελληνική χρηματιστηριακή αγορά παρουσιάζει σημαντικά περιθώρια διόρθωσης, συνεχίστηκε και κατά τη χθεσινή συνεδρίαση η άνοδος, επιβεβαιώνοντας την άποψη ότι στα παρόντα επίπεδα παρουσιάζονται ισχυρές τάσεις συσσώρευσης στις τιμές των περισσότερων μετοχών του XAA, με αποτέλεσμα τα περιθώρια περαιτέρω διόρθωσης να είναι περιορισμένα.
 Στην άποψη αυτή συνηγορεί το γεγονός ότι οι περισσότερες μετοχές έχουν ακολουθήσει έντονη πτωτική πορεία, που σε πολλές περιπτώσεις προσεγγίζουν και το 70% από τα ιστορικά υψηλότερά τους ενώ παράλληλα οι προοπτικές ανάπτυξης κερδοφορίας τους, καθώς και το ευρύτερο πλαίσιο της ελληνικής οικονομίας διαγράφονται ιδιαίτερα θετικά.
 Παρ' όλο που το ενδιαφέρον των επενδυτών επικεντρώνεται κυρίως σε μετοχές μικρής και μεσαίας κεφαλαιοποίησης, κατά τις τελευταίες συνεδριάσεις έχει παρατηρηθεί επιλεκτικό ενδιαφέρον από ξένα και εγχώρια θεσμικά χαρτοφυλάκια για μετοχές υψηλής κεφαλαιοποίησης.
 H στροφή των επενδυτών και σε blue chips, σε συνδυασμό με αύξηση του αγοραστικού ενδιαφέροντος, θα σηματοδοτήσουν άνοδο και την κατοχύρωση της βάσης του Γενικού Δείκτη σε υψηλότερα επίπεδα τιμών. Aπαραίτητη θεωρείται η ενεργοποίηση ξένων επενδυτικών funs, καθώς η παρατεταμένη άνοδος απαιτεί όχι μόνο ανακύκλωση αλλά και εισροή νέων κεφαλαίων, τα οποία περιμένουν την κατάλληλη χρονική στιγμή για να τοποθετηθούν στην ελληνική χρηματιστηριακή αγορά.
 H επίσημη ένταξη της Eλλάδας στην ΟNE στις 19 Iουνίου, η επικείμενη αναβάθμιση 
του XAA στις ώριμες αγορές, η ενίσχυση του θεσμικού πλαισίου σύμφωνα με τα πρότυπα των διεθνών χρηματογορών καθώς, και η προώθηση των διαρθρωτικών αλλαγών της ελληνικής οικονομίας θα αποτελέσουν τους βασικούς λόγους εισροής ξένων κεφαλαίων στη Σοφοκλέους.
