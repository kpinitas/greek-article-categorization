Χαμογελώντας ο Στέλιος Καζαντζίδης βγήκε χθες το μεσημέρι από την αίθουσα του Τριμελούς Πλημμελειοδικείου Αθηνών. Οι θαυμαστές του τον αγκάλιασαν, τον χάιδεψαν και τον συνόδευσαν στην έξοδο. Εκεί ευχαρίστησε την ελληνική Δικαιοσύνη κι έφυγε ευτυχής, αφού ήλθε «η ώρα της δικαίωσης για αυτόν τον πονεμένο τραγουδιστή».
 Πίσω του, ένας άλλος Πόντιος, παλιός του γνώριμος και φίλος, ο 65χρονος εργολάβος Σάββας Τσομίδης, έφευγε και αυτός από την αίθουσα του δικαστηρίου, κρατούμενος και ανάμεσα σε αστυνομικούς.
 Ενα ποσόν 110 εκατ. δρχ., το οποίο, σύμφωνα με τον καλλιτέχνη, «δόθηκε για να επιστραφεί σε διαμερίσματα και καταστήματα», ήταν η αφορμή μιας αντιδικίας που 
 «Μου έδωσε ακάλυπτες επιταγές, όταν του ζήτησα τα χρήματα», είπε στο δικαστήριο ο κ. Καζαντζίδης. Πίσω του, στο ακροατήριο, αρκετοί θαυμαστές του, παρακολουθούσαν με προσήλωση κάθε του λέξη: «Είναι κομπιναδόρος, έχει χτίσει τη μισή Αθήνα με τα δικά μου λεφτά. Τους κόπους μιας ολόκληρης ζωής. Του έδωσα 
171, 5 εκατ. δρχ. και μου έδωσε πίσω μόνο 9 εκατ. δρχ.», συνέχισε ακάθεκτος ο κ. Καζαντζίδης.
 Λίγη ώρα αργότερα, όταν οι δικαστές επέβαλαν ποινή φυλάκισης 3 ετών και πρόστιμο 2 εκατ. δρχ., στον παλιό του φίλο, εκείνος ρωτούσε με αγωνία το δικηγόρο του. Λίγη ώρα αργότερα, όταν δεν μετατράπηκε η εκτέλεση της ποινής του 65χρονου εργολάβου, βγήκε χαμογελώντας από το δικαστήριο: «Λυπάμαι, είναι Πόντιος, όμως του άξιζε, γιατί είναι απατεώνας. Τον λυπάμαι, αλλά δεν έπρεπε να μου το κάνει εμένα αυτό».
 Ο κατηγορούμενος, που πρωτοδίκως είχε καταδικαστεί σε φυλάκιση 4 ετών, θα προσφύγει στον Αρειο Πάγο, για να αποδείξει «ότι επρόκειτο στην ουσία για τοκογλυφικό δάνειο, που εξοφλήθηκε μέχρι του ποσού των 180 εκατ. δρχ.».
 Ο Στέλιος Καζαντζίδης όσον αφορά την αποζημίωση έχει δικαιωθεί και από το Πολιτικό Εφετείο. «Τον καταδιώκει όμως ανηλεώς», υπογράμμισε απλώς ο συνήγορος 
