 Το πλέιμπακ της εκτέλεσης του Βρετανού ακόλουθου Στέφεν Σόντερς παίχτηκε, χθες το πρωί, στη λεωφόρο Κηφισίας. Και όλα έγιναν σχεδόν όπως την περασμένη Πέμπτη. Την ίδια μέρα, την ίδια ώρα, με ίδιο αυτοκίνητο, στο ίδιο σημείο.
 Το λευκό «Rover» ξεκίνησε νωρίς το πρωί από το σπίτι του Βρετανού ακολούθου, στη Νέα Ερυθραία. Οπως εκείνη την τραγική μέρα, όταν ο Στέφεν Τζον Σόντερς χαιρέτησε τη γυναίκα του και μπήκε στο αυτοκίνητό του για να πάει στην αγγλική 
 Στις 7.31 το αυτοκίνητο έφτασε στη λεωφόρο Κηφισίας μέσα από τα στενά της Φιλοθέης. Οπως τότε. Σταμάτησε στην αριστερή λωρίδα. Στο σημείο που το 45άρι των μέλων της «17 Νοέμβρη», ακινητοποιήσε με 4 σφαίρες τον ταξίαρχο.
 Και πίσω του ένα άλλο αυτοκίνητο της πρεσβείας, χρώματος μπλε, μέσα από το οποίο οι άντρες της Σκότλαντ Γιαρντ κατέγραφαν με κάμερα τη φονική διαδρομή. Και στον αέρα το ελικόπτερο της Eλληνικής Αστυνομίας, για το οποίο τοποθετήθηκε και ένα πράσινο χαρτόνι στην οροφή του λευκού αυτοκινήτου, προκειμένου να μη χαθεί η οπτική επαφή.
 Η κυκλοφορία διεκόπη για λίγη ώρα. Ο επικεφαλής της αγγλικής αστυνομίας κατέβηκε από το αυτοκίνητο. «Ηρθα για να βοηθήσω στην εξιχνίαση αυτής της δολοφονίας. Ο σκοπός της αναπαράστασης είναι να βρούμε όσο το δυνατόν περισσότερους μάρτυρες για να εντοπίσουμε τους ενόχους του εγκλήματος», είπε και ζήτησε συγγνώμη από τους οδηγούς για την ταλαιπωρία που αναγκάστηκαν να υποστούν.
 «Η τρομοκρατία είναι ο φόβος όλου του κόσμου. Θέλω να γυρίσω στην Αγγλία και να πω στα παιδιά του ότι έχουν γίνει τα πάντα για να βρεθούν οι δολοφόνοι του πατέρα τους. Γι' αυτό κάνω έκκληση στους Αθηναίους: Αν γνωρίζετε οτιδήποτε για 
το έγκλημα αυτό ελάτε να το πείτε. Να δώσετε στοιχεία, χωρίς να φοβάστε. Παρακαλώ σταματήστε τα εγκλήματα. Ο Στέφεν Σόντερς ήταν ένας έντιμος άνθρωπος που τον άρπαξαν από τη γυναίκα του και τα παιδιά του, οι οποίοι δεν έχουν καμία ανάμιξη», συμπλήρωσε, λέγοντας ότι η συνεργασία τους με την Ελληνική Αστυνομία είναι εξαιρετική.
 Την ίδια στιγμή, 8 νεαρές κοπέλες που εργάζονται για διαφημιστική εταιρεία και 
ένστολοι αστυνομικοί μοίραζαν φυλλάδια με τη φωτογραφία του Βρετανού και το ιστορικό της δολοφονίας του με τίτλο «Εκκληση για βοήθεια». «Εχετε δει την επίθεση ή οτιδήποτε άλλο ύποπτο; Παρακαλούμε επικοινωνήστε μαζί μας στα τηλέφωνα: 6446555, 6422888, 6449943», αναγραφόταν με κόκκινα γράμματα.
 Είναι η πρώτη φορά που γίνεται στην Ελλάδα αναπαράσταση τέτοιου είδους για τρομοκρατική επίθεση παρουσία δημοσιογράφων και πολιτών. Και οι αντιδράσεις των πολιτών διέφεραν. Σε κάποιους έκανε αρνητική εντύπωση, τη στιγμή που άλλοι 
 Πρόκειται για μια τακτική που εφαρμόζεται στην Αγγλία και θεωρείται αποδοτική. 
Σκοπός της, να κάνει τους μάρτυρες να ξαναθυμηθούν, ήρεμοι πια, ακόμη και μια μικρή λεπτομέρεια που μπορεί να επιφέρει αποτέλεσμα. Tο είχαν στα σχέδιά τους και οι άνδρες της Αντιτρομοκρατικής Υπηρεσίας. Είχαν όμως ενδοιασμούς, φοβούμενοι ότι θα θεωρηθεί πως ζητούν καταδότες.
