Σε «μερική αναβάθμιση» της χώρας μας προχώρησε χθες η Mood y's. Ο διεθνής οργανισμός βελτίωσε κατά πέντε βαθμίδες την πιστοληπτική ικανότητα της χώρας μας στον εξωτερικό δανεισμό, αφήνοντας όμως αμετάβλητη την κατάταξη ως προς το 
 Ετσι ως προς το εξωτερικό χρέος η πιστοληπτική ικανότητα της χώρας μας βελτιώνεται στη βαθμίδα. Από την εξέλιξη αυτή αναμένεται να ωφεληθούν κυρίως οι μεγάλες επιχειρήσεις, οι οποίες δανείζονται στη διεθνή αγορά, καθώς πλέον, εφόσον πληρούν τις αναγκαίες προϋποθέσεις, θα μπορούν να αντλούν κεφάλαια με ευνοϊκότερους όρους. Και αυτό γιατί ορισμένες από αυτές, παρ' όλο που πληρούσαν τους αναγκαίους όρους, δεν μπορούσαν να υπαχθούν σε ανάλογα υψηλή πιστοληπτική θέση.
 Αντίθετα, ως προς το εσωτερικό χρέος, ο διεθνής οργανισμός διατηρεί αμετάβλητη 
την πιστοληπτική ικανότητα της χώρας μας στην βαθμίδα Α2. Ωστόσο αναγνωρίζει ότι η χώρα μας έχει σχεδόν ολοκληρώσει με επιτυχία την προσπάθειά της, προκειμένου να συμμετάσχει στη ζώνη του ευρώ. Ταυτόχρονα, ο διεθνής οργανισμός 
επισημαίνει ότι οι μεταρρυθμίσεις στην αγορά εργασίας και η προώθηση των διαρθρωτικών αλλαγών είναι ζωτικής σημασίας για την βελτίωση της ανταγωνιστικότητας της ελληνικής οικονομίας και τη θέση της στη Νομισματική Ενωση. Η εξέλιξη αυτή, άφησε μάλλον αδιάφορη την ελληνική αγορά ομολόγων. Μάλιστα ορισμένοι επενδυτές προχώρησαν σε ρευστοποιήσεις, προκειμένου να εγγράψουν τα κέρδη τους.
