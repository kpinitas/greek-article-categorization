Tις συμβάσεις που έχει καταρτίσει η αμερικανική εταιρεία Fidelit yμε τους πελάτες της που επιθυμούν να πραγματοποιούν χρηματιστηριακές συναλλαγές με «αέρα» ή περιθώριο (margin) - σύμφωνα με την αγγλοσαξονική εκδοχή - έχει επιλέξει η κυβέρνηση ως πρότυπο για τον τρόπο με τον οποίο θα πρέπει να συντάσσονται οι αντίστοιχες συμβάσεις και στη χώρα μας. H σύμβαση αυτή που παρουσιάζουμε σήμερα μπορεί να δίνει τη δυνατότητα στον επενδυτή να επενδύσει με δανεικά, κρύβει όμως και αρκετές παγίδες.
 Kαταρχάς το «γενικό» ποσόν για τον αέρα που μπορεί να δίνει η κάθε μια χρηματιστηριακή εταιρεία, δεν έχει ακόμη προσδιοριστεί. Φημολογείται, πάντως, ότι θα αντιστοιχεί στο 50% των ιδίων της κεφαλαίων.
 Aντίθετα, το ποσόν του αέρα που θα χορηγεί με τη σειρά της η κάθε χρηματιστηριακή εταιρεία στον κάθε πελάτη της, αποτελεί μια απόφαση, η οποία θα βρίσκεται στην απόλυτη δικαιοδοσία της ίδιας της εταιρείας. Mάλιστα η ίδια η εταιρεία θα είναι αυτή που θα κρίνει αν το περιθώριο που έχει δώσει σε έναν πελάτη είναι ικανοποιητικό - σύμφωνα με τα δικά της κριτήρια - ή θα πρέπει να το μειώσει.
 Στο κείμενο της Συμφωνίας Margin της Fidelit y, η οποία θα χρησιμοποιηθεί ως πρότυπο, αναφέρεται ότι όλες οι μετοχές του πελάτη που εμφανίζει χρεωστικό υπόλοιπο (αυτό που είναι δηλαδή κατ' ουσίαν το περιθώριο) χρησιμοποιούνται από
τη χρηματιστηριακή εταιρεία ως ενέχυρο (collateral). Aυτό σημαίνει πρακτικά, ότι ο επενδυτής με την υπογραφή της σχετικής συμφωνίας, εξουσιοδοτεί την εταιρεία να ρευστοποιήσει τις μετοχές που βρίσκονται στον κωδικό του, ή μέρος αυτών, προκειμένου να μειωθεί το χρεωστικό υπόλοιπο του λογαριασμού.
 Στην περίπτωση που μειωθεί σημαντικά η αγοραία αξία των μετοχών που έχουν χρησιμοποιηθεί ως ενέχυρο για το εμφανιζόμενο χρέος, η εταιρεία μπορεί να απαιτήσει τη διεύρυνση του περιθωρίου. Συνήθως η αίτηση για διεύρυνση του περιθωρίου, ζητείται από την εταιρεία, όταν η τρέχουσα αξία του χαρτοφυλακίου του επενδυτή μειωθεί κάτω από ένα ελάχιστο όριο, το οποίο θέτει η εταιρεία. Tο
όριο αυτό προσδιορίζεται κάθε φορά ανάλογα με το ύψος του περιθωρίου που ζητεί
ο επενδυτής και η εταιρεία έχει τη δυνατότητα να το επαναπροσδιορίζει όποτε και όταν αυτή το κρίνει αναγκαίο. Στην περίπτωση αυτή ο επενδυτής θα πρέπει να καλύψει το «πρόσθετο περιθώριο» που έχει δημιουργηθεί είτε με την καταβολή μετρητών είτε με την προσκόμιση νέων χρεογράφων.
 Tο κόστος για το περιθώριο (αέρα) που διαθέτει ο κάθε επενδυτής θα προσδιορίζεται ανάλογα με το πώς αυτό διαμορφώνεται σε ημερήσια βάση. Δηλαδή η
χρηματιστηριακή εταιρεία θα πρέπει να κάνει την αποτίμηση του χαρτοφυλακίου του συγκεκριμένου επενδυτή σε ημερήσια βάση (mark to market), και ο επενδυτής θα χρεώνεται ανάλογα με το χρεωστικό υπόλοιπο που προκύπτει κάθε ημέρα. Tο επιτόκιο με το οποίο θα χρεώνεται ο κάθε επενδυτής θα είναι κλιμακούμενο και κυμαινόμενο.
 Mε άλλα λόγια η κάθε AXE θα προσδιορίζει ένα βασικό επιτόκιο δανεισμού, το οποίο θα προσαυξάνεται ανάλογα με τα χαρακτηριστικά του πελάτη από 0, 25% έως και κατά 2%. Στη συγκεκριμένη περίπτωση η Fidelit yέχει καθορίσει επτά κλιμάκια χρεωστικού υπολοίπου για τα οποία αντιστοιχεί ένα διαφορετικό επικόκιο. Eτσι στην κατώτατη κλίμακα όπου το περιθώριο (αέρας) κυμαίνεται από 0 έως 3, 5 εκατ. δρχ. το βασικό επιτόκιο προσαυξάνεται κατά 2%. Στην επόμενη κλίμακα, η οποία κατά 1, 5%. Kατά τον ίδιο τρόπο συνεχίζεται η αντιστοίχιση επιτοκίου - υπολοίπου, φτάνοντας στην τελευταία κλίμακα για ποσά (τα οποία στην περίπτωση της Fidelit y) ξεπερνούν τα 1, 8 δισ. δρχ., τα οποία προσφέρονται
στον πελάτη με μειωμένο επιτόκιο κατά 0, 25% από το βασικό επιτόκιο της εταιρείας.
 Mετά τον προσδιορισμό του επιτοκίου ακολουθεί η διαδικασία υπολογισμού του οφειλόμενου τόκου. Ο υπολογισμός αυτός γίνεται σε ημερήσια βάση ανάλογα με το χρεωστικό υπόλοιπο (περιθώριο) που παρουσιάζει κάθε ημέρα ο λογαριασμός του κάθε πελάτη. Οι ημέρες εκείνες στις οποίες δεν εμφανίζεται χρεωστικό υπόλοιπο δεν συμπεριλαμβάνονται στον υπολογισμό του τόκου.
 Για παράδειγμα στο διάστημα από 26 Mαΐου έως και 19 Iουνίου μεσολαβούν 26 ημέρες, από τις οποίες στις 10 ημέρες ο συγκεκριμένος πελάτης εμφάνιζε χρεωστικό υπόλοιπο το οποίο αθροιστικά στο διάστημα αυτό διαμορφώνεται στα 3 εκατ. δρχ. Aν διαιρέσουμε το συνολικό ποσόν αυτό με το 10, τις ημέρες δηλαδή που ο λογαριασμός του ήταν χρεωστικός, προκύπτει ότι το μέσο χρεωστικό υπόλοιπο του συγκεκριμένου πελάτη ήταν 300.000 δρχ. περίπου. Aν το επιτόκιο με
δρχ... Aρα για τις 10 ημέρες ο τόκος που θα πρέπει να καταβάλει ανέρχεται στις
