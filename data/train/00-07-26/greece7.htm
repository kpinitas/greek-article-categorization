<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΑΠΟΣΤΟΛΗ<p>
 Της ΧΡΙΣΤΙΝΑΣ ΚΟΡΑΗ<p></b>
 Την εικόνα θεάτρου την παραμονή της μεγάλης πρεμιέρας παρουσιάζουν οι ολυμπιακές εγκαταστάσεις του Σίδνεϊ, ενάμιση μήνα πριν από την έναρξη των Ολυμπιακών Αγώνων του 2000. Μεγάλος οργασμός επικρατεί. Τεχνικοί ανεβασμένοι σε σκάλες ασχολούνται με τις τελευταίες λεπτομέρειες. Τα φτιαγμένα από πλέξιγκλας μικρά αυτοκινητάκια της ΙΒΜ πηγαινοέρχονται από το ένα κτίριο στο άλλο. Στο Κέντρο Τύπου που προορίζεται για τους δημοσιογράφους των εφημερίδων και των περιοδικών οι καρέκλες σχηματίζουν στοίβες πάνω στα μακρόστενα τραπέζια. Κάποιοι τοίχοι βάφονται ακόμη και σε πολλά σημεία, στους εσωτερικούς

και εξωτερικούς χώρους, συνεργεία κάνουν τεχνικές και οικοδομικές εργασίες. <p>
 «Θα είστε έτοιμοι μέχρι τους Ολυμπιακούς Aγώνες; » ρώτησα τον κ. Μπομπ Καρ, πρωθυπουργό της Πολιτείας της Νέας Νότιας Ουαλίας που έχει πρωτεύουσα της το Σίδνεϊ και φέρει την ευθύνη της ολυμπιακής διοργάνωσης. «Και βέβαια θα είμαστε» απάντησε χαμογελώντας. «Οι Ολυμπιακοί Αγώνες του 2000 είναι μια πολύ σημαντική στιγμή για την πόλη μας και θ' ανταποκριθούμε στο έπακρο. Μετά τους Ολυμπιακούς Αγώνες του Σίδνεϊ θα ακολουθήσουν εκείνοι της δικής σας πόλης, της

Αθήνας, τους οποίους περιμένουμε με μεγάλη αγωνία».<p>
 Η πρόβα τζενεράλε στο Σίδνεϊ θα γίνει αρκετές εβδομάδες πριν ανοίξει η αυλαία και οι προβολείς πέσουν πάνω στους πρωταγωνιστές - αθλητές: <p>
 * Στις 5 Αυγούστου θα εγκαινιαστεί το Μedia Village, το Ολυμπιακό Xωριό όπου θα μένουν οι δημοσιογράφοι και οι τεχνικοί των μέσων ενημέρωσης απ' όλο τον κόσμο.<p>
 * Στις 15 Αυγούστου θ' αρχίσει να λειτουργεί το Βασικό Κέντρο Τύπου στο Ολυμπιακό Χωριό το οποίο από τις 2 Σεπτεμβρίου (στις 13/9 αρχίζουν οι αγώνες) θα είναι ανοιχτό όλο το 24ωρο. <p>
 <b>Η «καρδιά» των Ο.Α<p></b>
 Η «E» βρέθηκε στο Σίδνεϊ και έτυχε μιας προνομιακής ξενάγησης. Με το γενικό γραμματέα Τύπου Γιάννη Νικολάου, τον πρόεδρο της ΕΣΗΕΑ Νίκο Κιάο και τον γραμματέα Μανώλη Μαθιουδάκη επισκεφθήκαμε τα αχανή Κέντρα Τύπου (σε διαφορετικούς χώρους φιλοξενούνται τα ηλεκτρονικά μέσα και ο έντυπος Tύπος) και το εντυπωσιακό Ολυμπιακό Στάδιο της Αυστραλίας των 110.000 θέσεων. Το τελευταίο έχει ολοκληρωθεί από πέρυσι. Στοίχισε 690 εκατομμύρια δολάρια Αυστραλίας (περίπου 1, 3 τρισ. δραχμές). Υπάρχει πρόβλεψη για ασθενοφόρα ώστε να φτάνουν μέχρι κοντά στις θέσεις των θεατών από τα τέσσερα περιμετρικά πολυώροφα γκαράζ και θέσεις για προσγειώσεις ελικοπτέρων που θα μεταφέρουν τους επίσημους σε περίπτωση μεγάλης κυκλοφορίας στους δρόμους της πόλης. <p>
 Η Τζέιν Μάλτεϊ, από τις δημόσιες σχέσεις του Sidne yΟl ympic Broadcasting Οrganisation (Οργανισμός Ολυμπιακών Εκπομπών του Σίντνεϊ) μας εξήγησε ότι σύμφωνα με τη φιλοσοφία των διοργανωτών, η «καρδιά» των Ολυμπιακών Aγώνων δεν χτυπά τόσο μέσα στο ολυμπιακό στάδιο ή στους άλλους αγωνιστικούς χώρους, αλλά στο IBC, τo Διεθνές Κέντρο Εκπομπών όπου θα στήσουν τα στρατηγεία τους οι 190 τηλεοράσεις και ραδιόφωνα απ' όλον τον κόσμο που έχουν αγοράσει τα δικαιώματα μετάδοσης των Ολυμπιακών Aγώνων στις χώρες τους. Από εκεί θα γίνεται η ζωντανή

αναμετάδοση της κορυφαίας διοργάνωσης η οποία αναμένεται να προσελκύσει τέσσερα δισεκατομμύρια θεατές και ακροατές μέσω των 190 ηλεκτρονικών μέσων που

έχουν τα δικαιώματα και πάνω από 30 δισεκατομμύρια μέσω δελτίων ειδήσεων, εκπομπών κ.λπ. των άλλων μέσων. Επομένως, δίκιο έχουν οι Αυστραλοί. Αν παρουσιαστεί μία αρρυθμία στην «καρδιά» του Κέντρου Εκπομπών, κανένα χρυσό μετάλλιο και κανένα παγκόσμιο ρεκόρ δεν θα μπορέσει να την αποκαταστήσει. Η λάμψη των Aγώνων και το κύρος της διοργανώτριας χώρας θα έχουν πληγεί ανεπανόρθωτα.<p>
 Λόγω της μεγάλης στρατηγικής του σημασίας το IBC θεωρείται και ο νούμερο ένα στόχος σε περίπτωση τρομοκρατικής επίθεσης. Γι' αυτό και είναι δρακόντεια τα μέτρα ασφάλειας που θα ληφθούν. Κανείς δεν θα μπορεί να κυκλοφορεί χωρίς τις ειδικές κάρτες που στη θέα τους και ανάλογα με το χρωματισμό τους θ' ανοίγουν ή θα κλείνουν οι 5.000 πόρτες που υπάρχουν στα τεράστια κτίρια, όλοι ανεξαιρέτως θα περνούν από τον εξονυχιστικό έλεγχο των 17 μαγνητικών μηχανημάτων ελέγχου των χειραποσκευών που έχουν στηθεί από 4-5 σε κάθε είσοδο για να μη σχηματίζονται ουρές και καθυστερούν οι δημοσιογράφοι. Εκεί στις εισόδους θα κυκλοφορούν συνεχώς και τα ειδικά εκπαιδευμένα σκυλιά. <p>
 <b>Ηταν αποθήκες<p></b>
 Το IBC από τις 13 Σεπτεμβρίου μέχρι τη 1η Οκτωβρίου θα γίνει το σπίτι για 15.000 δημοσιογράφους και τεχνικούς των ηλεκτρονικών μέσων ενημέρωσης. Βρίσκεται 14 χιλιόμετρα από το κέντρο του Σίδνεϊ. Τα τεράστια κτίρια ήταν αποθήκες του πολυκαταστήματος Grace Brothers. H oργανωτική επιτροπή τις νοίκιασε και θα τις επιστρέψει στους κατόχους τους μετά τους Ολυμπιακούς Αγώνες. <p>
 Αυτές οι αποθήκες μετατράπηκαν σ' ένα τεχνολογικό θαύμα. Το Διεθνές Κέντρο Εκπομπών, όπως με υπερηφάνεια δηλώνουν οι διοργανωτές τους, αποτελεί τη μεγαλύτερη παραγωγή που έχει γίνει μέχρι στιγμής στην ιστορία μετάδοσης των Ολυμπιακών Αγώνων. Βρίσκεται ανάμεσα στο Ολυμπιακό Πάρκο του Σίδνεϊ και το Ολυμπιακό Χωριό. Από μια γέφυρα οι δημοσιογράφοι θα έχουν άμεση πρόσβαση στο ολυμπιακό στάδιο και στα 14 από τα 28 αθλήματα. Το κύριο κτίριο είναι έκτασης 58.000 τ.μ και και τα δύο βοηθητικά 9.000 τ.μ.<p>
 Εντυπωσιακή η λεπτομέρεια με την οποία έχουν προβλεφθεί σχεδόν τα πάντα. <p>
 _ Στο IBC έχει στηθεί το μεγαλύτερο στην ιστορία των Ολυμπιακών Αγώνων βίντεο γουόλ. Εχει 402 μόνιτορ! Οι οθόνες έχουν τοποθετηθεί στους τοίχους. Οταν επισκεπτόμασταν την αίθουσα τεχνικοί έκαναν εργασίες στην οροφή. <p>
 _ Υπάρχουν 35 στούντιο και 1.600 δωμάτια παρουσιαστών και εκφωνητών. Στον ιδιαίτερο χώρο τους θα μπορούν να προγραμματίζουν τη δουλειά τους, να ξεκουράζονται, ν' αλλάζουν ρούχα.<p>
 _ Χρησιμοποιήθηκαν 350 τόνοι καλωδιώσεων για τη μεταφορά ηλεκτρισμού, εικόνας,

επικοινωνιών, βίντεο κ.λπ.<p>
 _ Η ενέργεια που υπάρχει στο χώρο, είναι αρκετή για να φωτίσει μία πόλη 30.000

κατοίκων.<p>
 _ Υπερσύγχρονο το Κέντρο Δορυφορικών Λήψεων, υποστηρίζεται και από 15 επίγειους σταθμούς.<p>
 _ Καθώς οι δημοσιογράφοι θα περνούν πολλές ώρες στο IBC, θα βρίσκονται στη διάθεσή τους δύο εστιατόρια με έτοιμα φαγητά, ένα ακόμη εστιατόριο με σεφ και ένα μπαρ, τα οποία θα μπορούν να εξυπηρετούν ταυτόχρονα 2.500 άτομα. Στο εμπορικό κατάστημα θα μπορούν να βρουν από φόρμες μέχρι οδοντόπαστες, σε άλλο κατάστημα ν' αγοράζουν τον Tύπο, ν' αλλάζουν τα χρήματα τους στο υποκατάστημα της Γουέστπακ Μπανκ, να επιβεβαιώνουν τις κρατήσεις θέσεων στα αεροπορικά τους

εισιτήρια, να πετάνε τα σκουπίδια τους σε τριών ειδών κάδους: αλλού τα αλουμινένια κουτάκια από τις μπίρες, αλλού τα νάιλον μπουκάλια, αλλού τα υπόλοιπα. Εχει προβλεφθεί ακόμη και χώρος για ριλάξ απ' όπου θα μπορούν να κάνουν τα προσωπικά τους τηλεφωνήματα.<p>
 * Ενας ουρανοξύστης 22 ορόφων που κι αυτός είναι ο υψηλότερος στην ιστορία των

Ολυμπιακών Αγώνων, έχει θέα στο ολυμπιακό στάδιο και το Ολυμπιακό Xωριό. Από τρία μεγάλα γυάλινα στούντιο, οι παρουσιαστές θα μπορούν να κάνουν κάποιες από

τις ζωντανές αναμεταδόσεις τους. <p>
 <b>Νo smoking<p></b>
 Αν και οι δημοσιογράφοι γενικώς καπνίζουν πολύ και ιδιαίτερα την ώρα της δουλειάς τους, οι Αυστραλοί διοργανωτές δεν τους έκαναν το χατίρι. Ακολουθώντας τις αυστηρές προδιαγραφές της αντικαπνιστικής εκστρατείας της χώρας τους, όλα τα κτίρια έχουν χαρακτηριστεί no smoking. Βέβαια, δεν είδα κάποια ταμπέλα που να επιβάλλει τα γνωστά πρόστιμα των 100 δολαρίων Αυστραλίας

 (22.000 δραχμές) που τα συναντάς σχεδόν παντού - στα ξενοδοχεία, σε δημόσιους και ιδιωτικούς χώρους. Τα ενημερωτικά φυλλάδια, όμως, προειδοποιούν ότι υπάρχουν 1.800 αισθητήρες καπνού. Οι καπνιστές θα μπορούν να επιλέγουν τα (λιγοστά) τραπέζια στα εστιατόρια που προορίζονται γι αυτούς ή να βγαίνουν έξω

για να καπνίσουν το τσιγάρο της παρηγοριάς.<p>
 Το Διεθνές Κέντρο Εκπομπών θα έχει το στρατηγείο του και ο Sidne yΟl ympic Broadcasting Οrganisation (Οργανισμός Ολυμπιακών Εκπομπών του Σίδνεϊ) μέσα από

τον οποίο θα περνάνε οι εκπομπές για να φτάνουν στους θεατές. Ο SΟBΟ θ' απασχολήσει 3.500 εργαζόμενους και θα χρησιμοποιήσει 900 κάμερες, 58 θαλάμους κοντρόλ και 400 μονταζιέρες. Εχει τη δυνατότητα: <p>
 _ Να εμφανίσει στην τηλεόραση πάνω από 3.400 ώρες ζωντανών αναμεταδόσεων των Aγώνων.<p>
 _ Να καλύψει 300 διαφορετικά ολυμπιακά γεγονότα. <p>
 Οι 190 τηλεοράσεις και ραδιόφωνα στον κόσμο που εξασφάλισαν τα δικαιώματα μετάδοσης των Ολυμπιακών Αγώνων του Σίδνεϊ, ήδη έχουν παραλάβει τα κλειδιά από

τους χώρους τους οποίους νοίκιασαν από τους Αυστραλούς, στο IΒC. <p>
 _ Ο EBU που αποτελεί Ενωση των κρατικών τηλεοράσεων και ραδιοφώνων της Ευρώπης

θα αναπτυχθεί σ' έκταση 13.000 τ.μ. <p>
 _ Το πιο...φτωχό μέσον είναι το ραδιόφωνο της Εσθονίας, το οποίο νοίκιασε μόνο 8 τ.μ. <p>
 _ Οσο για τον κολοσσό που λέγεται ΝΒC και ο οποίος έχει αγοράσει τα δικαιώματα

μετάδοσης των Ολυμπιακών Aγώνων για τις ΗΠΑ, ήδη έχει μεταφέρει 60 κοντέινερ με τα μηχανήματα του στο Σίδνεϊ. Το NBC είναι και ένα από τα μέσα που πληρώνουν ιδιωτική ασφάλεια, η οποία θα ελέγχει τις εγκαταστάσεις του όλο το 24ωρο, διότι οι Αυστραλοί προσφέρουν μόνο τη γενική ασφάλεια των κτιρίων.<p>
 Το αμερικανικό δορυφορικό κανάλι ενεπλάκη εμμέσως και σε ένα σκάνδαλο το οποίο

πήρε έκταση στα αυστραλιανά μέσα ενημέρωσης. Η Ολυμπιακή Συντονιστική Επιτροπή

του Σίδνεϊ ανακοίνωσε ότι μόνο οκτώ διεθνή μέσα ενημέρωσης από αυτά που δεν έχουν ειδική άδεια διαπίστευσης (δηλαδή, δεν έχουν αγοράσει τα δικαιώματα μετάδοσης) θα μπορούν, ημερησίως, να μαγνητοσκοπούν και να μεταδίδουν συνεντεύξεις αθλητών και στιγμιότυπα Aγώνων από τους δημόσιους χώρους του Ολυμπιακού Χωριού. Ο περιορισμός αυτός θεωρήθηκε ότι ευνοεί κατ' αρχάς το NBC το οποίο κατέβαλε 715 εκατομμύρια δολάρια (1, 5 τρισ. δραχμές) στη ΔΟΕ για την αποκλειστικότητα της μετάδοσης των Ολυμπιακών Αγώνων του Σίδνεϊ. Η απόφαση των

Αυστραλών τού δίνει την άνεση να μεταδίδει στις ΗΠΑ τους αγώνες με καθυστέρηση

έτσι ώστε να συμπίπτουν με τις ώρες μεγάλης ακροαματικότητας. Το CNN και άλλα κανάλια ένιωσαν ριγμένα και ο εκπρόσωπος της πανίσχυρης Ολυμπιακής Επιτροπής των ΗΠΑ Μάικ Μόραν διαμαρτυρήθηκε εντόνως ζητώντας «όλα τα ΜΜΕ να έχουν πρόσβαση στο Ολυμπιακό Χωριό έτσι ώστε οι αθλητές να μπορούν να παραχωρούν συνεντεύξεις αμέσως μετά τη διεξαγωγή του αγωνίσματος στο οποίο έλαβαν μέρος».<p>
 To δεύτερο τεχνολογικό θαύμα έγινε στην περιοχή Χόουμπους του Σίδνεϊ. Σφαγεία,

λατομεία, αποθήκες πυρομαχικών και ένας σκουπιδότοπος έδωσαν τη θέση τους σε δύο αχανή κτίρια. Το ένα είναι το βασικό Κέντρο Τύπου (36.000 τ.μ) το οποίο προορίζεται για τους δημοσιογράφους του έντυπου τύπου και το άλλο θα καλύπτει τις ανάγκες των φωτορεπόρτερ και των ειδησεογραφικών πρακτορείων. Απέχει μόλις

4 χιλιόμετρα από το Midia Village, 14 από το κέντρο της πόλης και εξασφαλίζει την άμεση πρόσβαση των δημοσιογράφων στα 14 από τα 18 αθλήματα των Ολυμπιακών Aγώνων.<p>
 Ο Ντέιβιντ Σκοτ o οποίος έχει την ευθύνη του έργου, μας καλωσόρισε μ' ένα εγκάρδιο χαμόγελο και μας έδωσε να φορέσουμε κίτρινες φόρμες και πλαστικά καπέλα με το σήμα των Ολυμπιακών Aγώνων - τα ίδια φορούσαν και τα συνεργεία - για να μη λερωθούν τα ρούχα μας αλλά και για λόγους ασφάλειας αφού οι εργασίες

δεν έχουν ολοκληρωθεί ακόμη. Εστιατόρια, καφέ, εμπορικά καταστήματα, φαρμακείο, ένα ιατρικό κέντρο και όλες οι υπηρεσίες που μπορούν να χρειαστούν οι δημοσιογράφοι αν τους χαλάσει για παράδειγμα το λάπτοπ τους, σε λίγες ημέρες θα είναι έχουν μπει σε πλήρη λειτουργία. Επίσης 1.500 φωριαμοί θα υπάρχουν στη διάθεσή τους για να κλειδώνουν εκεί τους προσωπικούς υπολογιστές τους ή τις φωτογραφικές τους μηχανές ώστε να μη χρειάζεται να τις μεταφέρουν κάθε μέρα. Γραφομηχανές με πλήκτρα στ' αγγλικά, τα ισπανικά, τα γαλλικά, τα γερμανικά και τα ρωσικά θα προσφέρονται δωρεάν, 400 τηλέφωνα (επί πληρωμή) θα μπορούν να χρησιμοποιούνται για επαγγελματική και προσωπική χρήση.<p>
 Οι φωτορεπόρτε θα μπαίνουν από δική τους είσοδο για να μην καθυστερούν. Σέρβις

θα υπάρχει και γι αυτούς αν παρουσιάσει κάποιο πρόβλημα η μηχανή τους. <p>
 Η Κodak που είναι χορηγός των Ολυμπιακών Aγώνων του Σίδνεϊ, άρχισε να στήνει το δικό της στρατηγείο στο Κέντρο Τύπου. Θ' αναλάβει τη δωρεάν εκτύπωση όλων των φωτογραφιών. Η τεχνολογία την οποία θα εγκαταστήσει θα έχει τη δυνατότητα ημερησίως να εκτυπώνει 250.000 φιλμ, όπως μας είπε ο Ντέιβιντ Σκοτ. Το δικό της στρατηγείο ετοιμάζει και η IΒM που είναι επίσης χορηγός. Το προσωπικό της θα βρίσκεται στη διάθεση των δημοσιογράφων όλο το 24ωρο για να τους βοηθάει να

έχουν πρόσβαση σε τράπεζες πληροφοριών για στοιχεία που αφορούν τους Ολυμπιακούς Aγώνες: ιστορικά, βιογραφικά των αθλητών κ.α. Telstra, Samsung, Panasonic και Fuji Xerox θα είναι επίσης παρούσες στο κέντρο του σέρβις για ότι χρειαστούν οι εκπρόσωποι του τύπου. <p>
 Στο βασικό Κέντρο Τύπου θα υπάρχει συνεχής ροή δελτίων Tύπου και θα εκδίδεται και η εφημερίδα των αγώνων. Τεράστια βίντεο γουόλ θα φέρνουν μέσα στην αίθουσα

με τις 800 δημοσιογραφικές θέσεις τις σημαντικότερες αθλητικές διοργανώσεις. Πέντε μικρές αίθουσες Tύπου (50 άτομα) και μία μεγάλη (800) βρίσκονται σχεδόν δίπλα στη μεγάλη αίθουσα. Εκεί θα δίνεται κάθε πρωί και η συνέντευξη Tύπου της

οργανωτικής επιτροπής. <p>
 Ειδησεογραφικά και φωτογραφικά πρακτορεία αλλά και μεγάλες εφημερίδες που θέλουν να εξασφαλίσουν μια άνεση στους απεσταλμένους τους ήδη νοίκιασαν τα δικά τους γραφεία στο χώρο. Τα ιδιαίτερα γραφεία καλύπτουν έκταση 12.000 τ.μ. <p>
 Ο κ. Σκοτ μάς έδειξε με υπερηφάνεια και την οροφή. Εκεί έχει εγκατασταθεί το πρωτότυπο και οικολογικό σύστημα κλιματισμού. Τεράστιες φυσούνες θα φέρνουν στο Κέντρο Τύπου τη θερμότητα από τις ακτίνες του ήλιου αν κάνει κρύο ή αντίθετα θα την κρατούν έξω αν κάνει ζέστη αφού το Σεπτέμβριο αρχίζει η άνοιξη

της Αυστραλίας και ο καιρός μπορεί ν' αλλάζει. Το ίδιο σύστημα καθάρισε την ατμόσφαιρα και από τις μυρωδιές που άφηναν τα σκουπίδια και τα σφαγεία. <p>
 Οταν η αυλαία των Ολυμπιακών Αγώνων πέσει και τα ΜΜΕ θα έχουν αποχωρήσει, ο χώρος θ' αποκτήσει τις προηγούμενες χρήσεις του. Οι ζωέμποροι θα εκθέτουν και πάλι τα ζώα τους στους υποψήφιους αγοραστές, τα σκουπίδια θα επιστρέψουν μαζί με τα πυρομαχικά. Αλλά στους Ολυμπιακούς Αγώνες του Σίδνεϊ θα έχουν γράψει τη δική τους ιστορία. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
