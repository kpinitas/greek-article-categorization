Αντιπαράθεση κυβέρνησης και αξιωματικής αντιπολίτευσης ξεκίνησε χθες, με αφορμή
το υπόμνημα που έστειλε χθες ο Μιλτιάδης Εβερτ στον εισαγγελέα του Αρείου Πάγου αναφορικά με τις συναλλαγές που πραγματοποίησε προεκλογικά η Δημόσια Eπιχείρηση Kινητών Aξιών.
 Στο μεταξύ, οι καταγγελίες του Mιλτιάδη Eβερτ οδήγησαν τον εισαγγελέα του Aνωτάτου Δικαστηρίου στην εντολή για διενέργεια προκαταρκτικής εξέτασης. Η παραγγελία του Παναγιώτη Δημόπουλου απευθύνεται στην εισαγγελία Πρωτοδικών της
Αθήνας με την εντολή, εισαγγελικός λειτουργός να διερευνήσει τη βασιμότητα των
καταγγελιών, εξετάζοντας μάρτυρες και συλλέγοντας στοιχεία από τις αρμόδιες αρχές.
 Ο κυβερνητικός εκπρόσωπος Δ. Ρέππας κατηγόρησε τη Ν.Δ. ότι κινήθηκε για δημιουργία εντυπώσεων, ενώ ο πρόεδρος της Ν.Δ. κατηγόρησε την κυβέρνηση για αδιαφάνεια. Νέα παρέμβαση στο θέμα έκανε και ο Μ. Εβερτ, καλώντας την κυβέρνηση να απαντήσει στα συγκεκριμένα ερωτήματα που έθεσε.
 Συγκεκριμένα: Ο Δ.Ρέππας είπε πως οι συναλλαγές που έχει κάνει έως τώρα η ΔΕΚΑ
έχουν αποδειχθεί επωφελείς και κατηγόρησε την Ν.Δ. ότι επιδίδεται στη σκανδαλολογία, διογκώνει ένα θέμα χωρίς να παρακολουθεί πώς εξελίσσεται και πρόσθεσε πως όλες οι απαντήσεις θα δοθούν είτε μέσα από τη Βουλή είτε από την ίδια τη Δικαιοσύνη στην οποία κατέφυγε ο κ. Εβερτ.
 Για κυνισμό, μικροπολιτική και αδιαφάνεια, έκανε λόγο χθες ο Κώστας Καραμανλής, αναφερόμενους στους κυβερνητικούς χειρισμούς στο χρηματιστήριο «Η πολιτική της κυβέρνησης υπήρξε και εξακολουθεί να παραμένει εγκληματική», είπε
χαρακτηριστικά, έπειτα από σύσκεψη που πραγματοποιήθηκε υπό την προεδρία του και με τη σύσκεψη κομματικών στελεχών (Παυλόπουλος, Σιούφας, Αλογοσκούφης, Σπηλιωτόπουλος και Μεϊμαράκης) και καθηγητών (Οικονόμου, Στεφάνου και Ζαχαρόπουλος).
 Ο πρόεδρος της Ν.Δ. επεσήμανε ότι τους τελευταίους εννέα μήνες έχουν χαθεί περίπου 18 τρισεκατομμύρια δρχ., έχουν καταστραφεί οικονομικά χιλιάδες μικροεπενδυτές και έχει υποστεί σημαντικές ζημιές το ελληνικό Δημόσιο. «Ιδιαίτερα βαριές είναι και οι ευθύνες της Eπιτροπής Kεφαλαιοαγοράς, η οποία παραμένει αδρανής μπροστά σε όσα διαπράττονται. Η μόνη παρέμβασή της έγινε για
τα αίτια της πτώσης του γενικού δείκτη στις 9 Μαρτίου, όταν μιλούσε ο πρωθυπουργός, με προφανή προεκλογική σκοπιμότητα. Οπως ήδη έχει αποδειχθεί ήταν μία ακόμη προσπάθεια συκοφάντησης της Ν.Δ.», πρόσθεσε ο κ. Kαραμανλής.
 Ο πρόεδρος της Ν.Δ. χαρακτήρισε μέγα σκάνδαλο και τη δράση της ΔΕΚΑ (Δημόσια Eπιχείρηση Kινητών Aξιών), η οποία όπως είπε διέθεσε περίπου 700 δισ. δρχ για να στηρίξει προεκλογικά το γενικό δείκτη, αλλά εγκατέλειψε την προσπάθεια αυτή
μετά τις εκλογές. «Μόνο με τις προεκλογικές παρεμβάσεις της ΔΕΚA, που στόχο είχαν να στηρίξουν το ΠΑΣΟΚ κατεγράφησαν απώλειες της τάξης των 150 δισ.», είπε. Ο κ. Καραμανλής είπε ότι η Ν.Δ. θα φέρει το θέμα στην Eπιτροπή Διαφάνειας στη Βουλή, κάτι που ήδη ζήτησαν από τον πρόεδρο της επιτροπής οι βουλευτές Π. Παυλόπουλος, Αννα Ψαρούδα-Μπενάκη και Μ. Κεφαλογιάννης.
 Κατά τη συνεδρίαση της επιτροπής στελεχών της Ν.Δ. επισημάνθηκαν ακόμη οι κυβερνητικές παρεμβάσεις στο Xρηματιστήριο και αναφέρθηκαν στις προσπάθειες της κυβέρνησης και στελεχών της να εκμεταλλευθεί κομματικά τις εξελίξεις, να εκβιάσει την ψήφο των μικροεπενδυτών και να συκοφαντήσει τη Ν.Δ., εκτοξεύοντας
 Ο Μ. Εβερτ από την πλευρά του συνέχισε και χθες να ρωτά για ποιο λόγο, ενώ η ΔΕΚΑ προεκλογικά αγόραζε μετοχές με ζημιά του Δημοσίου, παράλληλα ενέκρινε την
εισαγωγή στο Xρηματιστήριο νέων εταιρειών, ενέκρινε αυξήσεις μετοχικού κεφαλαίου κ.ά.
 Στο όλο θέμα παρενέβη και ο υπεύθυνος για τα οικονομικά του ΣΥΝ Δ. Παπαδημούλης, δηλώνοντας ότι οι εξελίξεις στο Xρηματιστήριο και η διαιωνιζόμενη μετατροπή του από την κυβέρνηση και τη Ν.Δ. σε πεδίο μικροπολιτικών σκοπιμοτήτων και δικομματικής διαμάχης, εντείνουν μια σοβαρή κρίση στους επενδυτές.
