 Τον Xάρο με τα μάτια τους είδαν δέκα ψαράδες, πλήρωμα του αλιευτικού σκάφους «Τσαγκάρης» χθες στις 2 παρά 20 μετά τα μεσάνυχτα. 
 Οπως κατήγγειλαν στο Λιμεναρχείο Μυτιλήνης, καθώς ψάρευαν μέσα στα ελληνικά χωρικά ύδατα ανοιχτά του αεροδρομίου της Μυτιλήνης «δέχθηκαν επίθεση» από το τουρκικό φορτηγό πλοίο «Pakso y2», όπως αποδείχθηκε αργότερα, νηολογίου Κωνσταντινούπολης. 
 «Ξαφνικά, λέει ο καπετάνιος του σκάφους Νίκος Χρυσίδης, είδαμε να πέφτει επάνω
μας ένα σκοτεινό βουνό. Κυριολεκτικά γλιτώσαμε από θαύμα. Την ώρα εκείνη ήμουν
ξύπνιος πάνω στη γέφυρα και είδα ξαφνικά το βαπόρι. Η μισή πρύμνη του σκάφους έφυγε από τη θέση της, ξεκόλλησε, πήγε στη θάλασσα».
 Τελικά το τουρκικό σκάφος χτύπησε το ελληνικό ψαράδικο στην πρύμνη του προκαλώντας βλάβη στο σύστημα πλοήγησής του. Αμέσως βέβαια ειδοποιήθηκε το Λιμεναρχείο Μυτιλήνης, σκάφος του οποίου προσπάθησε να καταδιώξει το τουρκικό φορτηγό. Χωρίς αποτέλεσμα όμως μια και οι Τούρκοι οδήγησαν το πλοίο τους μέσα στα τουρκικά χωρικά ύδατα.
 Πηγές του υπουργείου Εμπορικής Nαυτιλίας θεωρούν πιθανόν το τουρκικό σκάφος να
ταξίδευε στα σκοτεινά επειδή μετέφερε λαθρομετανάστες προς κάποια ελληνική ή άλλη ακτή.
 Ας σημειωθεί τέλος ότι από τη σύγκρουση κανένας από τους επιβαίνοντες (έξι Ελληνες και τέσσερις Αιγύπτιοι ναυτικοί) δεν έπαθε το παραμικρό. Για την επιδιόρθωση της βλάβης που διαπιστώθηκε ότι υπήρξε, ως αποτέλεσμα της σύγκρουσης του ελληνικού σκάφους με το τουρκικό φορτηγό, το Λιμεναρχείο Μυτιλήνης οδήγησε το «Τσαγκάρης» σε καρνάγιο της περιοχής Κουντουρουδιά στην είσοδο του κόλπου της Γέρας. 
 Ο νομάρχης Λέσβου Δημήτρης Βουνάτσος δήλωσε χθες ότι «η θρασύτητα των Τούρκων δεν εκδηλώνεται πρώτη φορά, ακόμη και αν πρόκειται περί εμπορικών σκαφών. Νομίζουν το Αιγαίο δικό τους. Δεν το λέω εγώ, το είπε προχθές ο ίδιος ο Τζεμ στην επιστολή του, στο άρθρο του, στην εφημερίδα "Λα Στάμπα" ότι το Αιγαίο δεν
