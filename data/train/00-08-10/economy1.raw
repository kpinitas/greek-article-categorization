 Για πρώτη φορά μετά από ένα μήνα, καθώς έκθεση του Αμερικανικού Πετρελαϊκού Ινστιτούτου έδειξε ότι τα αποθέματα της μεγαλύτερης καταναλώτριας χώρας του κόσμου βρίσκονται στο χαμηλότερο επίπεδο των τελευταίων 24 ετών. 
 Σύμφωνα με το αμερικανικό ινστιτούτο, τα αποθέματα αργού πετρελαίου μειώθηκαν την προηγούμενη εβδομάδα κατά 2, 1 εκατ. βαρέλια, παρά την ανάκαμψη των εισαγωγών. Συνολικά, η προσφορά πετρελαίου μειώθηκε την εβδομάδα 31 Ιουλίου-4 Αυγούστου κατά 0, 8% σε 282, 6 βαρέλια, επίπεδο που είναι το χαμηλότερο από τον Μάρτιο του 1976. 
 Τα αποθέματα δυϊλισμένων καυσίμων, μεταξύ των οποίων συμπεριλαμβάνεται και το πετρέλαιο θέρμανσης, σημείωσαν επίσης πτώση κατά 1, 2 εκατ. βαρέλια, και βρίσκονται κατά 20% χαμηλότερα σε σχέση με πέρσι, γεγονός που αυξάνει τις ανησυχίες για ελλείψεις εν όψει χειμώνα. Ανάλογη πτώση κατά 1, 7 εκατ. βαρέλια σημείωσαν και τα αποθέματα της βενζίνης. 
 Τα στοιχεία που έδωσε στη δημοσιότητα το Αμερικανικό Πετρελαϊκό Ινστιτούτο είχαν σαν αποτέλεσμα την εκτόξευση τής τιμής του Μπρεντ έως και 1, 25 δολάρια υψηλότερα, χθες το πρωί, στα 30, 15 δολάρια ανά βαρέλι στην αγορά του Λονδίνου,
 Παρά την αποκομιδή κερδών από τους traders, αλλά και νεότερης και ηπιότερης έκθεσης του υπουργείου Ενέργειας των ΗΠΑ για τα αποθέματα, η τιμή του Μπρεντ παρέμενε αργά το απόγευμα κατά 75 σεντς υψηλότερα σε σχέση με τα προχθεσινά επίπεδα, στα 29, 65 δολάρια. Την ίδια ώρα, η τιμή του αργού πετρελαίου στην αγορά της Νέας Υόρκης ήταν κατά 72 σεντς υψηλότερα σε σχέση με προχθές, στα 29, 84 δολάρια. 
 Εν τω μεταξύ από το Αμπου Ντάμπι ο πρόεδρος του ΟΠΕΚ Αλί Ροντρίγκεζ προειδοποίησε τις χώρες-μέλη του να μην παραβιάσουν τις ποσοστώσεις στην παγκόσμια προσφορά μαύρου χρυσού που έχει επιβάλει το καρτέλ καθώς κάτι τέτοιο
 Στην παρούσα φάση, ο ΟΠΕΚ δείχνει ότι είναι κυρίαρχος του παιχνιδιού που παίζεται γύρω από τον έλεγχο των τιμών του πετρελαίου. Αυτό επιβεβαιώνεται και
από τις προβλέψεις της Διεθνούς Επιτροπής Ενέργειας (ΙΕΑ) για τη ζήτηση το 2001. 
 Σύμφωνα με το διεθνή οργανισμό που εδρεύει στο Παρίσι, το βελτιωμένο επενδυτικό κλίμα και η διατηρήσιμη ανάπτυξη της παγκόσμιας οικονομίας αναμένεται να οδηγήσουν τη ζήτηση για πετρέλαιο κατά 2, 5% υψηλότερα το 2001, σε σχέση με φέτος. Η ΙΕΑ προβλέπει συγκεκριμένα ότι η παγκόσμια ζήτηση θα αυξηθεί το 2001 σε 77, 7 εκατ. βαρέλια ημερησίως έναντι 75, 8 εκατ. βαρελιών φέτος. Το 50% αυτής της αύξησης αναμένεται να προέλθει από τις χώρες του ΟΟΣΑ,
 Η αύξηση της ζήτησης αναμένεται να ενισχύσει περαιτέρω την εξάρτηση των καταναλωτριών χωρών από τον ΟΠΕΚ, ο οποίος ελέγχει σημέρα περίπου το 1/3 της παγκόσμιας προσφοράς. Οι ποσοστώσεις που επέβαλε ο ΟΠΕΚ πέρσι οδήγησαν την τιμή του πετρελαίου από τα 10 δολάρια ανά βαρέλι στις αρχές του 1999 περίπου στα 28 δολάρια. 
 Η αβεβαιότητα, όμως, που υπάρχει για τις μελλοντικές κινήσεις του καρτέλ είχε σαν αποτέλεσμα την αστάθεια στην αγορά και την άνοδο της τιμής του μαύρου χρυσού πάνω από τα 30 δολάρια τον περασμένο Ιούνιο. 
 Η ΙΕΑ επισήμανε, πάντως, ότι αυτή η εξέλιξη είχε σαν αποτέλεσμα να καταστεί περισσότερο οικονομικά βιώσιμη η εξόρυξη πετρελαίου από χώρες εκτός ΟΠΕΚ, ενώ παράλληλα επέτρεψε και την εκμετάλλευση νέων κοιτασμάτων. 
 Σύμφωνα με τις εκτιμήσεις της ΙΕΑ, η προσφορά από τις πετρελαιοπαραγωγούς χώρες εκτός ΟΠΕΚ θα αυξηθεί κατά 800.000 βαρέλια ημερησίως την επόμενη χρονιά εξαιτίας κυρίως της αύξησης της παραγωγής στις χώρες της πρώην Σοβιετικής Ενωσης, των ΗΠΑ, του Μεξικού, της Αφρικής, της Βραζιλίας, του Καναδά και της Βρετανίας.
