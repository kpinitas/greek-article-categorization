Ιδρωσε για να κερδίσει στο Βόλο (2-1) τον τοπικό Ολυμπιακό η ΑΕΚ, όμως το αποτέλεσμα έχει λιγότερη σημασία μπροστά στην προβληματική εμφάνιση του «Δικεφάλου». Ειδικά στο α' ημίχρονο, παρουσίασε τις γνωστές αδυναμίες στην άμυνα, όπου δεν υπήρχε αλληλοκάλυψη, οι αντιδράσεις ήταν πολύ αργές και οι γηπεδούχοι ταλαιπώρησαν αρκετές φορές την ΑΕΚ. 
 Ο νεαρός Βελετάνης, από τους καλύτερους παίκτες του γηπέδου, άδειασε στο 45' τον Δέλλα, απέφυγε το μαρκάρισμα των Ζαγοράκη, Κασάπη και με πλασέ έγραψε το 1-0. Η ΑΕΚ ισοφάρισε στο 48' με όμορφη ατομική προσπάθεια και σουτ του Κωνσταντινίδη. Ο ίδιος παίκτης δημιούργησε στο 75' το 1-2 στον Ρουίς. 
 Η ομάδα του Κοκότοβιτς είχε σουτ στο δοκάρι στο 7' με τον Μπέκο. Η ΑΕΚ έχασε με το τσουβάλι τις ευκαιρίες, πιο χαρακτηριστικές αυτές των Κάλβο (18'), Ρουίς (19'), Κωνσταντινίδη (21'), Λάκη (53' 59'). 
 Ο Κάλβο έδειξε αρετές τεχνίτη ποδοσφαιριστή, θέλει όμως πολύ δουλειά και χρόνο προσαρμογής. Ο Ρουίς περιορίστηκε σε εξάρσεις αφού μπλοκαρίστηκε από τον Λαγούια. Τις πιο σωστές επιλογές είχε ο Κωνσταντινίδης. 
 Ο Ζήκος χρεώθηκε με κίτρινη από τον Μποροβήλο.
 ΟΛΥΜΠΙΑΚΟΣ ΒΟΛΟΥ: Κοντοβάς, Ζαγκαβιέρος (71' Μπολάνο), Παπάς (82' Καλόγερος), Μάντα (86' Παρλάκογλου), Πέρισιτς, Λαγούια, Δενελάβας, Βελετάνης, Βαλιανάτος (10' Κεφαλίδης, 59' Καρκαλέξης), Μπέκος (79' Κουτσοκώστας), Βλαχούδης 
