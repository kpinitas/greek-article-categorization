Μέσα σε ένα μήνα πυροσβέστες δέχονται για δεύτερη φορά επίθεση εξαγριωμένων κατοίκων στο νομό Λάρισας. Την προηγούμενη φορά είχαν βάλει το κεφάλι ενός αρχιπυροσβέστη στην ανέμη θεριζοαλωνιστικής μηχανής. Αυτή τη φορά...απλώς χειροδίκησαν εναντίον ενός πυροσβέστη. Ο λόγος; Είχαν την άποψη ότι οι πυροσβέστες δεν κάνουν σωστά τη δουλειά τους. Και γι' αυτό έκριναν ότι έπρεπε να τους δείρουν... 
 Προχθές το απόγευμα ένα πυροσβεστικό όχημα μετέβη στο χωριό Μικρό Ελευθεροχώρι
έπειτα από κλήση των κατοίκων διότι στην περιοχή είχε εκδηλωθεί πυρκαγιά. Οι πυροσβέστες έφθασαν στον τόπο της φωτιάς και άρχισαν την κατάσβεση. 
 Τότε δέκα με δεκαπέντε περίπου άτομα άρχισαν να επιτίθενται πρώτα φραστικά κατά των πυροσβεστών λέγοντάς τους «πως δεν κάνουν σωστά τη δουλειά τους» και στο τέλος χειροδίκησαν και σ'έναν πυροσβέστη. Με την επέμβαση των ψυχραιμοτέρων το επεισόδιο έληξε. 
 Οπως δήλωσε το «θύμα» των θερμόαιμων κατοίκων ο πυροσβέστης Νίκος Μπέης, οι κάτοικοι χωρίς απολύτως κανέναν λόγο του επιτέθηκαν και κάποιοι από αυτούς τον
 «Ξαφνικά και χωρίς να καταλάβω τις ακριβώς είχε συμβεί με ρίξανε κάτω και άρχισαν να με χτυπούν με γροθιές και κλωτσιές. Με τη βοήθεια των συναδέλφων μου ξέφυγα από τους εξαγριωμένους κατοίκους και συνέχισα να κάνω τη δουλειά μου...».
 Στη συνέχεια ειδοποίησαν την Aστυνομία, άνδρες της οποίας έφθασαν στον τόπο του περιστατικού και ύστερα από έρευνες συνέλαβαν έναν 36χρονο επιπλοποιό ο οποίος οδηγήθηκε στον εισαγγελέα, ενώ αναζητείται ένα ακόμη άτομο, που θεωρείται και αυτό υπεύθυνο για τον ξυλοδαρμό. 
 Από την πλευρά τους οι κάτοικοι υποστηρίζουν ότι ο πυροσβέστης τους προκάλεσε,
 Να υπενθυμίσουμε ότι στις 10 Ιουλίου στην Αμυγδαλέα Λάρισας και πάλι μια ομάδα
κατοίκων του χωριού είχε επιτεθεί σε τρεις πυροσβέστες γιατί είχε τη γνώμη ότι
δεν πήγαν γρήγορα όταν τους ειδοποίησαν για μια πυρκαγιά. Μάλιστα, οι πλέον θερμόαιμοι έπιασαν τον αρχιπυροσβέστη Δημήτρη Νάρη και με τη βία στρίμωξαν το κεφάλι του στην ανέμη θεριζοαλωνιστικής μηχανής. Τελικά ο Νάρης και οι δυο άλλοι εποχικοί πυροσβέστες κατάφεραν να ξεφύγουν από τους εξαγριωμένους κατοίκους και επιβιβαζόμενοι στο πυροσβεστικό όχημα να αποχωρήσουν κυριολεκτικά την τελευταία στιγμή.
