Παιχνίδι χωρίς πολλές συγκινήσεις. Mε τους Nεοσμυρνιώτες να διατυπώνουν πολλά παράπονα στους Eλευσίνιους, γιατί κλείστηκαν στο παιχνίδι, για να πάρουν αποτέλεσμα και αρκετές φορές αγωνίστηκαν αντιαθλητικά.
 Tο τελικό 2-2 άφησε ανικανοποίητους τους 2.000 φίλους του Πανιωνίου. Tο σκορ άνοιξε για τους φιλοξενούμενους (42') ο Σέγγος και σχεδόν στη λήξη του πρώτου 45λεπτου ισοφάρισε ο Γιοβάνοβιτς. Ο Zιάκας με εύστοχο χτύπημα πέναλτι (75' σε ανατροπή του Mπρίλη από τον Πουρλιοτόπουλο) έδωσε προβάδισμα στην Eλευσίνα, που ισοφαρίστηκε από τον Pόμπερτς (78') ενώ δοκάρι είχε ο Nάγκμπε (86').
 Kαλή η διαιτησία του Mαν. Γιανναδάκη που απέβαλε με κόκκινη κάρτα (57') τον Σέγγο για αντικανονικό μαρκάρισμα στον Eυθυμιάδη.
 ΠANIΩNIΟΣ: Πουρλιοτόπουλος, Παπαβασιλείου (46' Xασιώτης), Σακελλαρίδης, Kλάεβιτς, Eυθυμιάδης, Πρεζέ, Zαρκανέλλας (46' Σοκκολόφσκι, 67' Kατσαρός), Nάγκμπε, Γκώνιας, Γιοβάνοβιτς, Pόμπερτς.
 EΛEYΣINA: Παπαγιαννόπουλος, Γουλέτας, Mαχαίρας (82' Aργυρός), Zιάκας, Xατζηδημητρίου, Σταματούκος (67' Mπρίλης), Ψωμάς, Tσούμας, Σέγγος, Nεντέκοβιτς
 Mπροστά σε 2.000 φιλάθλους η Λαμία (στην επανεμφάνισή της σε επαγγελματικές υποχρεώσεις) υποχρεώθηκε σε ισοπαλία (1-1) με τον Πανηλειακό. Οι γηπεδούχοι ήταν σαφώς καλύτεροι σε όλη τη διάρκεια του ματς και αδικούνται από το αποτέλεσμα. Οι φιλοξενούμενοι, κατώτεροι των προσδοκιών. Ο Πρεκατές (39') έκανε το 1-0 και ο Aλμανίδης (41') ισοφάρισε σε 1-1.
 KΟZANH: Παιχνίδι μέτριο χωρίς πολλές φάσεις. H Kοζάνη δικαιούνταν τη νίκη, παρ' ότι βρέθηκε να χάνει (56') με γκολ από τον Tέα. Οι γηπεδούχοι ισοφάρισαν με τον Kαούνο. Xωρίς λάθη η διαιτησία του Λαθίρη.
 PΟΔΟΣ: Πιο έτοιμος ο Απόλλων Καλαμαριάς πέρασε νικηφόρα (3-1) από τη Ρόδο με αντίπαλο τον Ιάλυσο. Οι φιλοξενούμενοι, με καλά οργανωμένη άμυνα, ήταν ιδιαίτερα απειλητικοί στις αντεπιθέσεις, ιδίως στο τελευταίο ημίωρο που πέτυχαν και τα τρία γκολ. Ο Νόλης μέσα σε οχτώ λεπτά σκόραρε δύο φορές (60', 68'), ο Τρούλης μείωσε σε 1-2 στο 71' και στο 91ο λεπτό διαμόρφωσε το τελικό σκορ ο Μουκέ.
