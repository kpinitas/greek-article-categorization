 Την ώρα που η Ιεραρχία προετοιμάζεται για τη συνεδρίαση που θα γίνει τον Οκτώβριο με κύριο θέμα τις σχέσεις Εκκλησίας-Πολιτείας και παράλληλα σχεδιάζει
τη συγκέντρωση υπογραφών με αίτημα το δημοψήφισμα, ο μητροπολίτης Καλαβρύτων Αμβρόσιος συνεχίζει να προκαλεί.
 Μιλώντας χθες για το θέμα των ταυτοτήτων υποστήριξε ότι «όταν κάνεις μια μάχη,
δεν την κάνεις με λουκούμια και λουκουμόσκονη, παίρνεις πέτρες και ξύλα και τα
 Δήλωσε μάλιστα ότι συμπλέει με τον αρχιεπίσκοπο και δεν έχει διαφορές μαζί του. 
 Ολα τα παραπάνω ο μητροπολίτης Καλαβρύτων Αμβρόσιος τα έλεγε την ώρα που οι ιεράρχες λάμβαναν ένα τρισέλιδο κείμενο για να ενημερωθούν για τα θέματα που πρόκειται να συζητηθούν στη σύνοδο της Ιεραρχίας τον ερχόμενο Οκτώβριο. Σύμφωνα με το ανακοινωθέν της Συνόδου, η συζήτηση θα περιστραφεί γύρω από το θέμα των σχέσων Εκκλησίας-Πολιτείας, θέμα για το οποίο θα μιλήσει και ο αρχιεπίσκοπος. Σύμφωνα με το πρόγραμμα, η Σύνοδος της Ιεραρχίας θα γίνει από 10 έως και 13 Οκτωβρίου. Tα θέματα που θα συζητηθούν και οι εισηγητές τους είναι: 
 Ο μητροπολίτης Μεσσηνίας Χρυσόστομος θα ασχοληθεί με το θέμα «Μαρτυρία και η προσφορά της Εκκλησίας της Ελλάδος εις το Εθνος, την Ορθοδοξίαν και την Οικουμένην». Πρόκειται για επετειακή αναφορά με την ευκαιρία της συμπλήρωσης 150 χρόνων από της ανακήρυξης του Αυτοκεφάλου της Ελλαδικής Εκκλησίας.
 Στη συνέχεια ο μητροπολίτης Δημητριάδος Ιγνάτιος θα μιλήσει για την την «Ορθόδοξη Εκκλησία και Ενοποιημένη Ευρώπη (Παγκοσκιοποίησις) ».
 _ Τη δεύτερη ημέρα των συνεδριάσεων ο αρχιεπίσκοπος Χριστόδουλος θα αναπτύξει το θέμα: «Διαπιστώσεις και προβληματισμοί, προκύπτοντες εκ της προσφάτου κρίσεως εις τας σχέσεις Εκκλησίας-Πολιτείας», ενώ ο μητροπολίτης Ναυπάκτου Ιερόθεος θα ενημερώσει για τη μέχρι εκείνη την ώρα πορεία του θέματος των ταυτοτήτων.
 _ Την Πέμπτη 12 Οκτωβρίου ο μητροπολίτης Αλεξανδρουπόλεως Aνθιμος θα αναπτύξει
το θέμα: «Η Ελλάδα ως χώρα φιλοξενίας μεταναστών. Ηθικά, εθνικά, θρησκευτικά και κοινωνικά προβλήματα. Η συμβολή της Εκκλησίας εις την αντιμετώπισιν αυτών ως και του ρατσισμού».
 Το θέμα της κατοχύρωσης της θρησκευτικής ελευθερίας στην Ελλάδα θα αναπτύξει ο
 _ Την τελευταία ημέρα των συνεδριάσεων θα συζητηθούν και άλλα θέματα και ίσως η Σύνοδος της Ιεραρχίας ασχοληθεί και με τη στάση πολλών ιεραρχών, που όλο αυτό το διάστημα κάνουν κριτική στην κυβέρνηση και συνεχείς δηλώσεις. 
 Να σημειωθεί ότι χθες ο Αμβρόσιος υποστήριξε ακόμη: «Τη γραμμή τη δίνει η Σύνοδος. Αυτό δεν σημαίνει ότι ο καθένας δεν έχει τη δική του προσωπικότητα και μερικές φορές είμαστε αναγκασμένοι να παίρνουμε και θέσεις που δεν τις έχει πάρει η Σύνοδος. Είναι κακοήθειες ότι πολεμώ τον αρχιεπίσκοπο, δεν είναι αλήθεια. Συμπλέουμε». 
 Οταν κλήθηκε να σχολιάσει δηλώσεις του υπουργού Κώστα Λαλιώτη, είπε: «Να ψάξετε να δείτε ποιος είναι άμεμπτος και ποιος όχι, εγώ είμαι καθαρός, γιατί υπήρξα απολίτικος και ακομμάτιστος. Εργάτης της Ορθοδοξίας. Δεν προσκυνώ κανένα γήινο αφεντικό». Και προέβλεψε ότι «όταν πέσει ο πυρετός, ίσως η κυβέρνηση ξαναεξετάσει το θέμα. Δεν είμαστε Ελλάδα και Τουρκία, είμαστε Ελληνες με το ίδιο θρήσκευμα. Πιστεύω ότι θα τα βρούμε όταν πέσουν οι τόνοι. Πιστεύω ότι δεν έχουμε δικαίωμα να ξεχάσουμε ό,τι έχει σχέση με την πίστη μας.
Οταν κάνεις μια μάχη, δεν την κάνεις με λουκούμια και λουκουμόσκονη, παίρνεις πέτρες και ξύλα και τα πετάς για να υπερισχύσει το δίκιο σου». 
 Από την άλλη ο μητροπολίτης Ελευθερουπόλεως Ευδόκιμος σε δήλωσή του στον τηλεοπτικό σταθμό «Μέγκα» υποστήριξε ότι εκτός του υπουργού Αιγαίου Νίκου Σηφουνάκη και άλλοι πολιτικοί πρέπει να κηρυχτούν ανεπιθύμητα πρόσωπα. Χρησιμοποίησε μάλιστα το εξής επιχείρημα: «Αφού δεν είναι χριστιανοί, τι πηγαίνουν τότε στην Εκκλησία; Κοροϊδεύουν; ».
