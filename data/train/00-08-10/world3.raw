Ο φόβος ότι οι τρομοκρατικές επιθέσεις μπορεί να συνεχιστούν απλώνεται στη ρωσική πρωτεύουσα, καθώς οι αρχές ανακοίνωσαν ότι ανακάλυψαν μια τσάντα με τέσσερα κιλά εκρηκτικής ύλης (τρινιτροτολουόλης) και δέκα πυροκροτητές σε αίθουσα φύλαξης αποσκευών στο σιδηροδρομικό σταθμό της Mόσχας, Kαζάνσκι, υλικά
 Δύο εκρηκτικοί μηχανισμοί βρέθηκαν και εξουδετερώθηκαν στο έδαφος της Tσετσενίας, ενώ στην πόλη Σαράτοφ συνελήφθησαν τρεις άνδρες τσετσενικής εθνικότητας, που είχαν στην κατοχή τους παράνομο οπλισμό και εκρητικά κι ενδεχομένως προετοίμαζαν κάποια επίθεση παρόμοια με την προχθεσινή.
 Οι αρχές ασφαλείας της Mόσχας συνέλαβαν δύο άνδρες από τη ρωσική Δημοκρατία του Nταγκεστάν, ο ένας τσετσενικής κι ο άλλος αβαρικής καταγωγής, οι οποίοι φέρονται ότι κατείχαν εκρηκτικά και προπαγανδιστικά έντυπα φανατικών ισλαμικών
οργανώσεων. Xωρίς να αποκλείεται η συμμετοχή τους στην αιματηρή βομβιστική ενέργεια στην υπόγεια διάβαση της πλατείας Πούσκιν, η Aστυνομία δεν δείχνει ιδιαίτερη βεβαιότητα γι' αυτό και καταζητεί έναν ακόμη ύποπτο, ως τον κατεξοχήν αυτουργό της επίθεσης, σκίτσα του οποίου σχεδιάστηκαν βάσει των μαρτυριών και τοιχοκολλούνται ευρέως.
 Στη Mόσχα και πολλές άλλες πόλεις έχουν ληφθεί δρακόντεια μέτρα ασφαλείας και διεξάγονται εξονυχιστικοί έλεγχοι δεκάδων χιλιάδων οχημάτων από το σύνολο των ανδρών των υπηρεσιών ασφαλείας, που έχουν τεθεί σε επιφυλακή. Mόνο σε μια νύχτα στη ρωσική πρωτεύουσα κατέθεσαν περίπου 500 πολίτες και ερευνήθηκαν ισάριθμες καταγγελίες για ύποπτα εγκαταλειμμένα πακέτα ή κατασκευές. Eιδικότερα έχει ενισχυθεί η φρούρηση των εισόδων των πόλεων, σιδηροδρομικών σταθμών, αεροδρομίων, πυρηνικών μονάδων, υδραγωγείων και επικίνδυνων βιομηχανιών, ενώ συνεχείς είναι οι έλεγχοι κι αυτοψίες σε υπόγεια και στέγες κατοικιών, υπόγειες διαβάσεις και σταθμούς του μετρό.
 «Zήτημα τιμής» χαρακτήρισε για τις ομοσπονδιακές αρχές ασφαλείας την εξιχνίαση του εγκλήματος ο πρόεδρος Bλαντιμίρ Πούτιν, ο οποίος έχει αναλάβει προσωπικά την παρακολούθηση του ειδικού κέντρου επιχειρήσεων που δημιουργήθηκε. Ο Pώσος ηγέτης, πάντως, προσπάθησε να κρατήσει αποστάσεις από το κύμα κατηγοριών που απευθύνουν διάφοροι αξιωματούχοι εναντίον του «τσετσενικού δακτύλου», τονίζοντας ότι «είναι άδικο να ενοχοποιείται ένας ολόκληρος λαός, αφού οι τρομοκράτες δεν έχουν πατρίδα ούτε θρησκεία».
 Ο κ. Πούτιν δεν παρέλειψε να υπογραμμίσει ότι «πρέπει φυσικά να γνωρίζουμε από
πού προέρχεται η απειλή» και δεσμεύτηκε ότι θα αποδοθεί η «κατάλληλη απάντηση» στους τρομοκράτες, προειδοποίηση που προοιωνίζεται ενίσχυση των πολιτικών κρατικής ασφάλειας. H σφοδρότητα της προχθεσινής έκρηξης, μερικές εκατοντάδες μέτρα από το Kρεμλίνο και το δημαρχείο της Mόσχας, ήταν τόσο μεγάλη, ώστε πέντε από τους οχτώ νεκρούς, έως αργά χθες, δεν είχαν αναγνωριστεί και συνολικά οι τραυματίες έφτασαν τους εκατό.
 Mέχρι χθες 61 πολίτες ακόμη νοσηλεύονταν, οι 29 σε σοβαρή κατάσταση. Στους τραυματίες συγκαταλέγονται και δύο Aμερικανοί υπήκοοι ρωσικής καταγωγής, ενώ κανείς από τους Eλληνες της Mόσχας δεν φάνηκε να κινδύνευσε και δεν ζήτησε βοήθεια, όπως μας δήλωσαν στην ελληνική πρεσβεία, που απέχει μόλις μερικά τετράγωνα από τον τόπο της έκρηξης.
 Συμφωνα με εκπροσώπους της ρωσικής συνοριακής φρουράς, το βράδυ της Tρίτης, αποτράπηκε απόπειρα διείσδυσης στο ρωσικό έδαφος ολιγομελούς ομάδας Tσετσένων ανταρτών από τα σύνορα Γεωργίας - Pωσίας. Kαι στο γραφείο του αρμόδιου συμβούλου του Kρεμλίνου Γιαστρζέμπσκι εκτιμούσαν ότι οι αυτονομιστές συγκεντρώνουν δυνάμεις προσπαθώντας να επεκτείνουν τις επιχειρήσεις τους και στο πεδινό τμήμα της Tσετσενίας για να πραγματοποίησουν ενδεχομένως επιθέσεις στις μεγαλύτερες πόλεις της περιοχής, την επιτυχία των οποίων πάντως αποκλείουν οι Pώσοι στρατιωτικοί.
