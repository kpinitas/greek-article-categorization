 Μετά την επίτευξη συμφωνίας των ΕΛ.ΠΕ. με την αυστριακή ΟMV για εκμετάλλευση κοιτάσματος πετρελαίου στο Ιράν, ο πρόεδρος και διευθύνων σύμβουλος του ομίλου, Λευτέρης Τζέλλας, δημοσιοποίησε συμφωνία με την ίδια εταιρεία για εκμετάλλευση κοιτάσματος πετρελαίου στη Νότια Αλβανία.
 Η συμμετοχή του ελληνικού ομίλου στην κοινοπραξία θα ανέλθει σε 49%, ενώ το προς εκμετάλλευση κοίτασμα εκτιμάται ότι περιέχει 250 εκατομμύρια βαρέλια απολήψιμου πετρελαίου (35 με 40 εκατομμύρια τόνους). Σύμφωνα με τον κ. Τζέλλα, 
η στρατηγική επέκτασης του ομίλου συνεχίζει να έχει στόχο τόσο τη βελτίωση της 
θέσης του στην εσωτερική αγορά, όσο και την έντονη παρουσία του στις χώρες της 
 Ετσι, θεωρείται δεδομένη αφ' ενός η συμμετοχή των «Eλληνικών Πετρελαίων» στο διαγωνισμό της ρουμανικής κυβέρνησης για την επιλογή στρατηγικού επενδυτή στην 
κρατική εταιρεία Petrom, όσο και η εξαγορά μικρής εταιρείας εμπορίας στην Ελλάδα, η οποία τη στιγμή αυτή κατέχει ποσοστό περίπου 2% της αγοράς.
  Σε ερωτήσεις σχετικά με το πόσο κόστισε στην εταιρεία η απορρόφηση των 3, 30 δραχμών από την αύξηση των καυσίμων, ο κ. Τζέλλας την εκτίμησε σε περίπου 100 εκατομμύρια δραχμές. Υπογράμμισε δε ότι η συμφωνία αυτή ισχύει μόνο για το τρέχον επταήμερο. Οσο για τις προοπτικές εξέλιξης των τιμών αργού, ο ίδιος άφησε να εννοηθεί ότι όλα εξαρτώνται από τις αποφάσεις του καρτέλ για την αύξηση της παραγωγής. Πάντως, τη μέση τιμή αργού για το 2000 τα ΕΛ.ΠΕ. την εκτιμούν σε 25 δολάρια το βαρέλι, έναντι 18 δολαρίων του 2000.
  Σχετικά με τα αποτελέσματα τριμήνου, αυτά είναι αυξημένα κατά 173% έναντι του 2000 και εμφανίζουν κέρδη προ φόρων 16, 2 δισ. έναντι 5, 9 του α  τριμήνου 2000. Με βάση τα αποτελέσματα αυτά και τα ανεπίσημα του πρώτου τετραμήνου, η διοίκηση των ΕΛ.ΠΕ. υπολογίζει βάσιμα ότι τα κέρδη προ φόρων για το σύνολο του 
