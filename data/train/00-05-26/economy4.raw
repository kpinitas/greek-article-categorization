Νωρίτερα από την 31η Δεκεμβρίου η δραχμή θα φτάσει στην κεντρική της ισοτιμία, με την οποία και θα μετατραπεί σε ευρώ, δηλαδή στις 340, 75 δρχ. ανά ευρώ. Μια τέτοια εξέλιξη θα συμβάλει στην ταχύτερη αποκλιμάκωση των επιτοκίων, καθώς τα υψηλότερα ελληνικά επιτόκια στην παρούσα φάση «στηρίζουν» την ανατίμηση της δραχμής.
 Ορόσημο στην όλη διαδικασία αναμένεται να αποτελέσει η σύνοδος κορυφής τον Ιούνιο, στην οποία, μαζί με την «επικύρωση» της αίτησης ένταξης της χώρας μας στην ΟΝΕ, θα προσδιοριστεί και η -αμετάκλητη- ισοτιμία μετατροπής της δραχμής στο ευρώ.
 Την πιθανότητα η δραχμή να φτάσει στην κεντρική της ισοτιμία πριν από την ένταξη της χώρας μας στη Νομισματική Ενωση εξέφρασε σήμερα ο διοικητής της Τράπεζας της Ελλάδος Λ. Παπαδήμος.
 Ο κ. Παπαδήμος, μιλώντας σε δημοσιογράφους μετά την «τελετή εγκαινίων» της Ηλεκτρονικής Δευτερογενούς Αγοράς Τίτλων (HΔAT) επισήμανε ότι η δραχμή θα βρεθεί στην κεντρική της ισοτιμία (δρχ./ευρώ 340, 75) πριν από την ένταξη της χώρας στη ζώνη του ευρώ, στις 31.12.2000. Οπως είπε, το διάστημα των επτά μηνών που έχει απομείνει μέχρι να εισαχθεί η χώρα μας στη ζώνη του ευρώ, είναι 
αρκετά μεγάλο, γεγονός που επιτρέπει η «προσέγγιση» της κεντρικής ισοτιμίας να 
 Αναφορικά με το ενδεχόμενο να υπάρξει αναπροσαρμογή της κεντρικής ισοτιμίας της δραχμής, ο κ. Παπαδήμος είπε χαρακτηριστικά ότι η ισοτιμία μετατροπής της δραχμής θα οριστεί στη σύνοδο κορυφής του Ιουνίου και πως δεν θα υπάρξουν εκπλήξεις.
 Παρά την κατηγορηματική αυτή διαβεβαίωση του διοικητή της Τράπεζας της Ελλάδος, η συναλλαγματική ισοτιμία της δραχμής φαίνεται ότι βρίσκεται σε ανισορροπία. Αυτό τουλάχιστον δείχνει η προθεσμιακή αγορά συναλλάγμαος, η οποία δεν έχει ακόμη «πεισθεί».
 Ετσι, η προθεσμιακή τιμή για το ευρώ, δηλαδή η ισοτιμία που η αγορά εκτιμά σήμερα ότι θα ισχύει ύστερα από ένα χρόνο, διαφέρει κατά μία έως και τρεις δραχμές, από την κεντρική ισοτιμία της δραχμής. Η ανισορροπία αυτή στην ουσία επιτρέπει την ταχύτερη «προσαρμογή» της δραχμής στην ισοτιμία μετατροπής της.
 Επί πλέον, η ταχύτερη αναπροσαρμογή της ισοτιμίας της δραχμής προς την κεντρική της ισοτιμία δίνει τη δυνατότητα στην Τράπεζα της Ελλάδος να προχωρήσει σε ταχύτερη αποκλιμάκωση των επιτοκίων. Προς το παρόν τα επιτόκια στη διατραπεζική αγορά συνεχίζουν να κυμαίνονται σε υψηλό επίπεδο εξαιτίας της 
 Κατά συνέπεια στόχος της ταχύτερης αναπροσαρμογής της ισοτιμίας της δραχμής είναι η αποκατάσταση συνθηκών ρευστότητας (μέσω της αύξησης των εισροών ξένων κεφαλαίων, τα οποία θα επιτρέψουν τη μείωση των επιτοκίων). 
