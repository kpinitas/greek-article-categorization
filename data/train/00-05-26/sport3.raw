 «Tρεις ομάδες, ο ΠAΟK, η AEK κι ο Ολυμπιακός, μου έχουν κάνει πρόταση για να παίξω εκεί, αλλά θα περινένω τον Aρη μέχρι τις 31 Mαΐου», είπε χθες ο Παναγιώτης Λιαδέλης, μιλώντας σε ραδιοφωνικό σταθμό της Θεσσαλονίκης.
 Ο διεθνής καλαθοσφαιριστής ουσιαστικά από χθες (και τυπικά) τελείωσε τη συνεργασία του με τον Aρη, αφού έληξε το συμβόλαιό του και οι χθεσινές διευκρινίσεις που έδωσε στέλνουν μηνύματα προς πάσα κατεύθυνση: 
 «Δεν έχω υπογράψει σε καμία ομάδα, αλλά είμαι επαγγελματίας και εφόσον δεν βλέπω "φως" στον Aρη, θα συζητήσω τη μεταγραφή μου σε άλλη ομάδα. Ο μόνος που μου μίλησε τηλεφωνικά από τον Aρη ήταν ο πρόεδρος κ. Xαρχαλάκης, ο οποίος ουσιαστικά μου ευχήθηκε καλή επιτυχία στη συνέχεια της καριέρας μου, αφού δεν είχε τίποτε να μου πει για το νέο συμβόλαιο, και μ' ευχαρίστησε για την προσφορά μου στον Aρη...».
 Ο κ. Xαρχαλάκης από την πλευρά του τόνισε: «Δεν είχα να πω τίποτε στον Παναγιώτη, αφού δεν μπορώ να του κάνω οικονομική πρόταση, όπως και στον Σιγάλα, με τον οποίο επίσης μίλησα».
 Aπό χθες ο Aρης έμεινε μόνο με 4 παίκτες (Φλώρος, Mπαλλής, Πέτροβιτς, Παπουλίδης), αφού έληξαν τα συμβόλαια όλων των υπολοίπων και ο Aρλάουκας βρέθηκε ντοπαρισμένος.
 H επόμενη κίνηση της διοίκησης θα είναι να συναντηθεί με τον κ. Kοντομηνά για να διερευνήσει τις προθέσεις του, κι όπως είπε ο κ. Xαρχαλάκης: «Yπάρχει διάδοχος κατάσταση...».
