Να αυξήσει τα επιτόκιά της για να στηρίξει το ευρώ προτρέπουν την ΕΚΤ τρία κορυφαία γερμανικά ινστιτούτα.
 ΕΚΤ χθες πάντως, όπως αναμενόταν δεν αύξησε τα επιτόκιά της από το 3, 75%, χωρίς βέβαια αυτό να σημαίνει ότι δεν θα υπάρξει αύξηση των επιτοκίων τον Ιούνιο.
 Το γνωστό ινστιτούτο Ifo του Μονάχου υποστηρίζει ότι αύξηση των επιτοκίων μεταξύ 0, 25%-0, 50% θα ήταν ένδειξη ότι η ΕΚΤ είναι έτοιμη να στηρίξει το νόμισμα.
 «Πιστεύω ότι θα είχε νόημα να αυξηθούν τα επιτόκια, αφού έχουν αυξηθεί τα αμερικανικά και το ευρώ είναι εξασθενημένο», επισημαίνει ο πρόεδρος του Ifo Χανς-Βέρνερ Σιν στην εφημερίδα «Berliner Zeitung».
 «Τα πολύ χαμηλά επιτόκια, ακόμη και με βάση τους ιστορικούς όρους, σε σύγκριση 
με τις ΗΠΑ εξηγούν σε μεγάλο βαθμό την εξασθένηση του ευρώ», υποστηρίζει ο Γερμανός αξιωματούχος, ο οποίος προσθέτει: 
 «Αν το ευρώ πέσει κάτω από τα 86 σεντς, τότε η ΕΚΤ θα πρέπει να παρέμβει στις χρηματαγορές για να το στηρίξει».
 Σε ανάλογες δηλώσεις προέβησαν οι εκπρόσωποι και άλλων δύο κορυφαίων γερμανικών ινστιτούτων.
 Ο Γιοακίμ Σέιντε, του Ινστιτούτου του Πανεπιστημίου του Κιέλου, τόνισε με δηλώσεις του σε άλλη γερμανική εφημερίδα ότι «καμία χώρα δεν μπορεί να αγνοεί τη συναλλαγματική ισοτιμία. Είναι ένδειξη οικονομικής ισχύος και αντικατοπτρίζει την εικόνα μιας χώρας».
 Υπέρ της αύξησης των επιτοκίων τάχθηκε και ο Χανς-Εκαρτ Σχάρερ, αντιπρόεδρος του ινστιτούτου HWWA, που εδρεύει στο Αμβούργο.
 Οι δηλώσεις στήριξης προς το ευρώ από Ευρωπαίους τραπεζίτες συνεχίστηκαν και χθες.
 Ο πρόεδρος της Kεντρικής Tράπεζας της Ολλανδίας, Νουτ Βέλινκ, υποστήριξε σε ολλανδική εφημερίδα ότι το ευρώ δείχνει να ανακάμπτει, ενώ σε άλλες του δηλώσεις στο ολλανδικό Kοινοβούλιο δήλωσε ενθαρρημένος από τη σταθεροποίηση του ευρώ έναντι του δολαρίου, μετά την τελευταία αύξηση των αμερικανικών επιτοκίων κατά 0, 50%.
 Αισιόδοξος για ανάκαμψη του ευρώ εμφανίστηκε και ο διοκητής της Kεντρικής Tράπεζας της Ιρλανδίας, Μορίς Ο' Κόνελ. «Το ευρώ είναι υποτιμημένο. Θα ανακάμψει, ιδίως με τη βελτίωση της ευρωπαϊκής οικονομίας», τόνισε ο Ιρλανδός τραπεζίτης.
 Στο ευρώ αναφέρθηκε και ο νέος γενικός διευθυντής του ΔΝΤ Χορστ Κέλερ στην πρώτη του συνέντευξη Tύπου, στην Ουάσιγκτον, μετά την επίσημη ανάληψη των καθηκόντων του την 1 Μαΐου.
 Ο Κέλερ προέτρεψε την Ευρώπη να προχωρήσει σε μεταρρυθμίσεις στην κοινωνική ασφάλιση και την αγορά εργασίας, οι οποίες, όπως είπε, θα επηρεάσουν θετικά το 
 «Υπάρχει ανάγκη, ειδικά στις μεγαλύτερες χώρες της Ευρώπης, να μεταρρυθμίσει τα συστήματα κοινωνικής ασφάλισης, τα φορολογικά τους συστήματα και ιδιαίτερα τις αγορές εργασίας, ώστε αυτές να γίνουν πιο ευέλικτες. Αν η κατεύθυνση είναι 
σαφής και δοθεί ξεκάθαρη δέσμευση νομίζω ότι κάτι τέτοιο θα είχε βραχυπρόθεσμα 
 Το ευρώ, αν και υποχώρησε χθες, αμέσως μετά την απόφαση της ΕΚΤ, για λίγο κάτω 
