«Απαράδεκτη» χαρακτήρισε ο κυβερνητικός εκπρόσωπος την ενέργεια του Βρετανού διευθύνοντος συμβούλου της «Ολυμπιακής» Ρ. Λιντς να απαγορεύσει τη διάθεση της εφημερίδας «Καθημερινή» στα αεροπλάνα της εταιρείας, ενοχλημένος από την κριτική που του ασκούσε.
«Είναι αδιανόητο να λαμβάνονται τέτοιες αποφάσεις» είπε ο κ. Ρέππας και εξήρε την ευαισθησία του προέδρου της εταιρείας κ. Ζυγογιάννη, ο οποίος έδωσε εντολή στις υπηρεσίες να συμπεριλαμβάνεται και η «Kαθημερινή» στις εφημερίδες που δίνονται στους επιβάτες. Ο εκπρόσωπος πρόσθεσε ότι ο κ. Λιντς έδωσε μεν τέτοια εντολή, αλλά αυτή ουδέποτε εφαρμόστηκε, χάρη και στο ενδιαφέρον του αρμόδιου υπουργού Μεταφορών, Χρίστου Βερελή.
Με δικές του δηλώσεις ο εκπρόσωπος των εργαζομένων στο διοικητικό συμβούλιο της Ο.Α. Βασίλης Γιαννακόπουλος χαρακτήρισε την απόφαση Λιντς αποτέλεσμα «νοοτροπίας ερασιτεχνικής διοίκησης» και απέρριψε τη δικαιολογία της «παρανόησης». Ο κ. Γιαννακόπουλος επισημαίνει ότι η Ολυμπιακή δεν μπορεί να αντέξει σε μια τέτοια κριτική αποκλεισμού εφημερίδων και ότι το Δ.Σ. δεν συνήλθε καν για να εξετάσει κάποια σχετική εισήγηση. «Είμαι σίγουρος ότι όλο το Δ.Σ. θα την καταδικάσει στην πρώτη συνεδρίαση που θα κάνει» κατέληξε ο εκπρόσωπος των εργαζομένων.
Ο βουλευτής της Νέας Δημοκρατίας Αν. Παπαληγούρας χαρακτηρίζει τον Ρ. Λιντς «ύπατο αρμοστή» που θεωρεί τους επιβάτες της Ο.Α. «ιθαγενείς» και επισημαίνει ότι η «ντροπή βαρύνει κυριότατα τις κυβερνητικές επιλογές».
Eπίθεση κατά του Aγγλου μάνατζερ της Ολυμπιακής Aεροπορίας κ. Λιντς εξαπολύει ο τέως πρόεδρος της N.Δ. M. Eβερτ σε ερώτησή του προς τον υπουργό Mεταφορών. H ερώτηση αναφέρεται στα δημοσιεύματα, ότι ο κ. Λιντς έδωσε εντολή να διακοπεί η διάθεση της «Kαθημερινής» στις πτήσεις του εθνικού αερομεταφορέα.
Ο κ. Eβερτ χαρακτηρίζει απαράδεκτη την ενέργεια, θεωρεί ότι παρεμποδίζει την ελεύθερη διάδοση των πληροφοριών και των ειδήσεων στους Eλληνες πολίτες και ότι θυμίζει ολοκληρωτική νοοτροπία που αντίκειται στους νόμους της χώρας.
Τέλος καλεί τον κ. Λιντς «να αντιληφθεί ότι η χώρα μας δεν είναι αποικία της Bρετανικής Aυτοκρατορίας».
Eξώδικο κατά  των Bρετανών  από τους εργαζόμενους  στην Ο.A.
 ορυφώνεται η ένταση γύρω από την Ολυμπιακή Αεροπορία, καθώς οι Βρετανοί μάνατζερ της εταιρείας δέχονται όλο και περισσότερα πυρά για την πολιτική τους 
και η κυβέρνηση στέλνει συνεχώς μηνύματα ότι περιμένει την προσφορά τους, για να σκεφθεί εάν θα την αποδεχθεί...
 Κατά τη διάρκεια της χθεσινής ενημέρωσης, ο υπουργός Τύπου Δ. Ρέππας επικαλέστηκε τη συμφωνία που έγινε πριν από σχεδόν έναν χρόνο με την εταιρεία Speedwing (θυγατρική της British Airwa ys), η οποία ανέλαβε να διαχειριστεί τις 
τύχες της Ο.Α. Η συμφωνία εκείνη προέβλεπε, μεταξύ άλλων, ότι οι Βρετανοί έχουν δικαίωμα εντός ενός έτους να υποβάλουν οικονομική προσφορά για να αγοράσουν το 20% της Ο.Α.
 Ο κυβερνητικός εκπρόσωπος σημείωσε, όμως, ότι οι δεσμεύσεις που έχουν αναληφθεί, θα εξετασθούν την κατάλληλη στιγμή και θα ληφθούν οι σχετικές αποφάσεις για το καλό της Ο.Α.
 Υπενθυμίζεται ότι προσφάτως, οι υπουργοί Μεταφορών Χρ. Βερελής και Εθνικής Οικονομίας Γ. Παπαντωνίου δήλωσαν ότι θα περιμένουν την οικονομική προσφορά των Βρετανών (τελική προθεσμία 28 Ιουνίου) και, εάν δεν είναι συμφέρουσα, θα αναζητηθούν επενδυτές μέσω ανοικτού διεθνούς διαγωνισμού.
 Την άμεση απομάκρυνση των Βρετανών από την Ο.Α. ζήτησε χθες, με εξώδικο προς το διοικητικό συμβούλιο της εταιρείας και την κυβέρνηση, το νέο προεδρείο της Ομοσπονδίας των εργαζομένων (ΟΣΠΑ). Στο εξώδικο επισημαίνεται ότι το Δ.Σ. δύναται να προχωρήσει σε άμεση καταγγελία της συμβατικής σχέσης, «εφόσον είναι 
αδίστακτα βέβαιο ότι δεν εκτελούνται από μέρους τους οι συμβατικές υποχρεώσεις».
 Τα παραπάνω η ΟΣΠΑ στηρίζει στην καθημερινή καθοδική πορεία της Ο.Α., τη συνεχή απαξίωσή της και την περιέλευσή της σε κατάσταση πλήρους οικονομικής και εμπορικής ανυποληψίας.
