 Καλλιέργειες χιλιάδων στρεμμάτων, που είχαν σπαρεί με σπόρους κράμβης, αναμεμιγμένους κατά λάθος με γενετικά μεταλλαγμένους σπόρους, ανακοίνωσαν χθες 
ότι προτίθενται να καταστρέψουν Γαλλία και Σουηδία, ενώ η διεθνής οργάνωση «Γκρινπίς» ετοιμάζεται να προσφύγει στη Δικαιοσύνη κατά της γερμανικής κυβέρνησης και ολλανδικής εταιρείας, προκειμένου να πετύχει την καταστροφή των 
 Στη Σουηδία οι αρχές διέταξαν τους αγρότες που έσπειραν σπόρους κράμβης που είχαν αναμιχθεί με γενετικά τροποποιημένους, ώστε να αντέχουν σε ένα ζιζανιοκτόνο, να καταστρέψουν τις καλλιέργειές τους μέχρι τις 7 Ιουνίου. Παρόμοια εντολή έδωσε και η γαλλική κυβέρνηση.
 Οπως πάντως επισημαίνει Aμερικανός ειδικός στην επιθεώρηση «Νιού Σάιντιστ», είναι σχεδόν αδύνατον να εγγυηθεί κανείς την ολοκληρωτική απουσία γενετικά τροποποιημένων οργανισμών από τους σπόρους που χρησιμοποιούνται στη γεωργία.
 «Αυτού του είδους τα περιστατικά προκύπτουν όλη την ώρα», επισήμανε ο Τζέφρι Σμιθ, αντιπρόεδρος της εταιρείας «Genetic ID» που ειδικεύεται στους ελέγχους των σπόρων. Οπως αποκάλυψε, στα 20 δείγματα που ελήφθησαν από φορτία συμβατικών σπόρων, περισσότερα από τα μισά περιείχαν γενετικά τροποποιημένους οργανισμούς.
 Η βρετανική κυβέρνηση διέψευσε πάντως, ότι Βρετανοί αγρότες ενδέχεται να έχουν 
ακουσίως καλλιεργήσει σπόρους που περιείχαν γενετικά τροποποιημένο υλικό.
