Μια υποβόσκουσα κόντρα μεταξύ των υπουργών Aμυνας Aκη Τσοχατζόπουλου και Εξωτερικών Γιώργου Παπανδρέου φάνηκε χθες κατά τη διάρκεια της συνέντευξης Tύπου του υπουργού Aμυνας.
 Αφορμή τα ελληνοτουρκικά, οι μικτές επιτροπές και η εξωτερική πολιτική, αλλά και παράπονα ορισμένων επιτελών του υπουργείου Εξωτερικών ότι μαθαίνουν την αμυντική εξωτερική πολιτική μετά την υλοποίησή της. Στο άκουσμα της ερώτησης αυτής ο υπουργός Εθνικής Aμυνας αντέδρασε έντονα λέγοντας: «Το υπουργείο Aμυνας κάνει εξωτερική πολιτική άμυνας και ασφάλειας αυτόνομα με δικές του πρωτοβουλίες και δεν χρειάζεται την έγκριση κανενός. Οποίος έχει παράπονα να έρθει να τα πει σε εμένα». Πέραν της αντίδρασης αυτής ουδεμία διαφορά διακρίνει κανείς μεταξύ αμυντικής εξωτερικής πολιτικής και εξωτερικής πολιτικής, καθώς και οι δύο πλευρές, και τα δύο υπουργεία, φαίνεται ότι κινούνται στους ίδιους δρόμους. Χθες, ο υπουργός Aμυνας επανέλαβε ότι δεν μπορεί να υπάρξει στρατιωτικός διάλογος μεταξύ Ελλάδας και Tουρκίας, και η μόνη ενδεδειγμένη οδός είναι το πλαίσιο Παπούλια - Γιλμάζ.
 Ο κ Τσοχατζόπουλος αναφέρθηκε επίσης και στις αλλαγές που θα πρέπει να γίνουν ακόμη και στη δομή των Ενόπλων Δυνάμεων με βάση τις εξελίξεις στην ευρύτερη περιοχή. Οπως ισχυρίστηκε, οι αλλαγές αυτές θα έχουν ολοκληρωθεί μέχρι το τέλος του χρόνου. 
 Τέλος, για τα εξοπλιστικά προγράμματα ο κ. Τσοχατζόπουλος δήλωσε ότι δεν βιάζεται να καλύψει την κενή θέση του διευθυντή της διεύθυνσης εξοπλισμών, «ενέργεια που αφορά αποκλειστικά και μόνο το υπουργείο Aμυνας. Παρ' όλα αυτά τα προγράμματα προχωρούν κανονικά και στο επόμενο ΚΥΣΕΑ, που θα είναι τις πρώτες ημέρες του Ιουλίου, θα συζητηθούν τα τελευταία προγράμματα του περασμένου πενταετούς και το νέο πενταετές 2000 - 2005. Επίσης, μέσα στην επόμενη εβδομάδα θα ανακοινωθούν και οι κινητήρες των νέων αεροσκαφών». 
 Το θέμα της επιλογής των κινητήρων των F-16 αναμένεται να συζητηθεί αρκετά, καθώς και οι δύο ενδιαφερόμενες εταιρείες δίνουν κινητήρες που δεν ικανοποιούν 
απόλυτα την πολεμική αεροπορία και το θέμα αναμένεται να κριθεί στην ομοιτυπία 
