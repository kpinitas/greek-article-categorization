Την αύξηση των αντικειμενικών αξιών των ακινήτων, ώστε να πλησιάσουν τις πραγματικές (αγοραίες) τιμές, από την 1η Ιανουαρίου 2001, προανήγγειλε σε χθεσινή συνέντευξη Tύπου ο υφυπουργός Οικονομικών Απόστολος Φωτιάδης.
 Aποκλείοντας οποιοδήποτε ενδεχόμενο αναπροσαρμογής των αξιών μέσα στο έτος, ο κ. Φωτιάδης διευκρίνισε ότι «οι νέες τιμές, που θα ισχύσουν το επόμενο έτος, θα είναι αυξημένες σε ποσοστό τόσο όσο είναι περίπου η πραγματική τους αξία κατά περιοχή» προσθέτοντας δε ότι σε ορισμένες (υποβαθμισμένες) περιοχές, με περιορισμένο αγοραστικό ενδιαφέρον θα υπάρξουν μειώσεις των αντικειμενικών αξιών.
 Απαντώντας σε ερώτηση για το ζήτημα των σεισμοπλήκτων περιοχών σημείωσε ότι θα 
 Tο θέμα της αναπροσαρμογής των αντικειμενικών αξιών των ακινήτων, που μεταφέρθηκε κατά ένα χρόνο (σ.σ. έπρεπε να αναπροσαρμοστούν από 1.1.2000, λόγω 
συμπλήρωσης διετίας) λόγω εκλογών, θα εξετασθεί από τις αρμόδιες επιτροπές κατά περιφέρεια, οι οποίες και θα εισηγηθούν το ύψος των νέων τιμών, που θα τεθούν σε ισχύ από το επόμενο έτος.
 Παράγοντες του υπουργείου Οικονομικών σημείωναν, πάντως, ότι οι αντικειμενικές 
πρέπει να πλησιάσουν τις αγοραίες, οι οποίες σήμερα (όπως και το 1998, που είχε γίνει η αναπροσαρμογή) υπολείπονται κατά μέσο όρο γύρω στο 30%, προσθέτοντας ότι σε αρκετές περιοχές με έντονο αγοραστικό ενδιαφέρον θα υπάρξουν υψηλά ποσοστά αύξησής τους.
 Εν τούτοις, όπως επισημαίνει ο πρόεδρος της Ομοσπονδίας Μεσιτών Αστικών Συμβάσεων Ελλάδος κ. Γιάννης Ρεβύθης «Λόγω της παρατεταμένης χρηματιστηριακής κρίσης των τελευταίων μηνών, οι τιμές είναι αυτή την περίοδο κατά 20% χαμηλότερες, σε σχέση με το περασμένο καλοκαίρι και η κτηματαγορά βρίσκεται σε 
έντονη ύφεση». Αξίζει να σημειωθεί ότι εκείνη τη χρονική περίοδο οι τιμές είχαν φθάσει στα ανώτερα (περίπου 25% σε σύγκριση με το 1998) επίπεδα των τελευταίων ετών, μια και υπήρξε έκρηξη της ζήτησης, λόγω των κερδών από το Χρηματιστήριο.
 Πάντως, όπως σημείωναν οι ίδιοι παράγοντες του υπουργείου Οικονομικών, η αναπροσαρμογή των αντικειμενικών αξιών θα συνοδευτεί και από μέτρα περιορισμού 
της εκτεταμένης φοροδιαφυγής, που έχει διαπιστωθεί στις οικοδομικές εταιρείες. 
Κι αυτό επειδή οι εργολάβοι αποκρύπτουν σημαντικά έσοδα από πωλήσεις ακινήτων, 
αφού στα συμβόλαια μεταβίβασης αναγράφονται οι αντικειμενικές αξίες και όχι οι 
 Το μέτρο αυτό, όμως, αναμένεται να συμπληρωθεί και από την αναπροσαρμογή -μείωση των φορολογικών συντελεστών μεταβίβασής τους (σ.σ. σε υψηλότερο ποσοστό για πρώτη κατοικία, καθώς και για γονικές παροχές), σε μια προσπάθεια να περιοριστούν οι όποιες επιβαρύνσεις, κυρίως για περιοχές που θα επέλθουν «γενναίες» αυξήσεις στις τιμές.
 Ωστόσο, επιβάρυνση θα υπάρξει για τους φορολογούμενους και από την έμμεση φορολόγηση του τεκμαρτού εισοδήματος από ιδιοκατοίκηση.
 Σημειώνεται ότι τυχόν αναπροσαρμογή των αξιών από τον επόμενο χρόνο θα οδηγήσει και σε αναθέρμανση της αγοράς μέχρι το τέλος του έτους, αφού αρκετοί είναι εκείνοι που θα σπεύσουν σε αγορές ακινήτων, προκειμένου να προλάβουν τις 
νέες αυξημένες τιμές. Ενδεχόμενο, το οποίο θα αποφέρει σημαντικά έσοδα στο Δημόσιο από το φόρο μεταβίβασης.
