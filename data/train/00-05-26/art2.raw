Kάψα, σκόνη, τεκίλα, μπίρες και η απέραντη έρημος. Αυτό είναι το σκηνικό της μουσικής των Calexico· μουσική υπόκρουση ενός ταξιδιού στον αμερικανικό Nότο, στα σύνορα με το Μεξικό. Σήμερα στο ΡΟΔΟΝ και αύριο στο Μύλο της Θεσσαλονίκης, 
οι Calexico θα ξεδιπλώσουν στη σκηνή τις μελωδίες της ερήμου. Τη συναυλία στην 
 Οι Calexico δημιουργήθηκαν τρία χρόνια πριν, από τους Τζόουι Μπερνς και Τζον Κονβερτίνο μέλη του κάντρι πανκ συγκροτήματος Giant Sand. Το όνομά τους το πήραν από μια ξεχασμένη κωμόπολη στα σύνορα ΗΠΑ-Μεξικού. «Ισως ηχεί απλοϊκό ως 
όνομα, αλλά εκείνη την εποχή είχαμε κουραστεί να ψάχνουμε», εξηγεί ο Τζόουι Μπερνς από την άλλη άκρη της τηλεφωνικής γραμμής. «Περιπλανιόμασταν για ώρες στον απέραντο αυτοκινητόδρομο, από την Αριζόνα στην Καλιφόρνια, διασχίζοντας την έρημο· είχε αρχίσει να νυχτώνει. Τότε είδαμε, μέσα στην απόλυτη ερημιά την 
πινακίδα με το όνομα Calexico. Είναι η πόλη στα σύνορα, και ονομάστηκε έτσι από το συνδυασμό των λέξεων Καλιφόρνια-Μεξικό. Μου άρεσε αυτή η ιδέα, η απλότητα του ονόματος που δείχνει και τη μίξη δύο διαφορετικών πολιτισμών».
 Το προηγούμενο άλμπουμ τους «Black Light» ήταν αυτό που τους καθιέρωσε στη μουσική σκηνή. Ενώ το «Hot Rail» που κυκλοφόρησε πρόσφατα είναι το τέταρτο, αν 
ένα σήμα κινδύνου», λέει ο Μπερνς. «Είναι η κραυγή που προειδοποιεί τους εργάτες που δουλεύουν στις ράγες του σιδηρόδρομου για τον ερχομό του τρένου».
 Ο Tύπος ονομάζει τη μουσική τους αμερικάνα, εναλλακτική κάντρι και επιμένει ότι στην έρημο του Nότου γεννιέται ένας νέος ήχος. «Είμαστε εναλλακτικοί Aμερικανοί κάντρι ρόκερς», συμφωνεί γελώντας ο Μπερνς. «Οι τελευταίοι περιπλανώμενοι αλήτες, παρέα με ένα σφηνάκι τεκίλα που εναλλάσσεται με ιρλανδέζικο ουίσκι». Αλλά αρνείται να εντάξει σε κατηγορίες τον ήχο τους. «Οταν γράφεις μουσική, βρίσκεσαι σε μια διαδικασία δημιουργίας, δεν έχεις έλεγχο στο υλικό σου. Ολα προκύπτουν τυχαία, απρογραμμάτιστα».
