ανεξαρτήτως ύψους, των φορολογουμένων που έχουν ληξιπρόθεσμες οφειλές, βάζει το υπουργείο Οικονομικών.
 κοπός του μέτρου αυτού, που ανακοινώθηκε σε χθεσινή συνέντευξη Tύπου από τον υφυπουργό Οικονομικών Απόστολο Φωτιάδη και το γενικό γραμματέα του Κέντρου Πληροφορικής του υπουργείου (ΚΕΠΥΟ), Παναγιώτη Γεωργιάδη, είναι να εισπραχθούν 
από το Δημόσιο κάθε είδους ληξιπρόθεσμες οφειλές από το σύνολο των φορολογουμένων.
 Η αλλαγή της διαδικασίας κατά την εκκαθάριση της ετήσιας φορολογικής δήλωσης θέτει νέα δεδομένα: 
 * Ελέγχονται όλοι οι φορολογούμενοι για ληξιπρόθεσμες οφειλές.
φορολογουμένους) το ποσόν επιστροφής φόρου μέχρι του οποίου η είσπραξή του θα γίνεται άμεσα, εφόσον δεν υπάρχει ληξιπρόθεσμη οφειλή. 
 Για παράδειγμα, φορολογούμενος με επιστροφή ύψους 300.000 δρχ. θα μπορεί να εισπράξει αμέσως τα χρήματα, μόνο αν δεν έχει οφειλή, ενώ το εκκαθαριστικό του 
 * Δεν θα εισπράττονται επιστροφές φόρου, ακόμη και μέχρι το νέο αυξημένο όριο των 500.000, αν ο φορολογούμενος έχει οφειλές. 
 Για παράδειγμα, φορολογούμενος με επιστροφή φόρου, αν εντοπιστεί ότι έχει ληξιπρόθεσμη οφειλή -έστω και μία δραχμή- δεν θα εισπράττει άμεσα τα χρήματα. Θα λαμβάνει το εκκαθαριστικό, το οποίο δεν θα είναι ΑΦΕ (σ.σ. λόγω χρεών) και όπου θα αναγράφεται το ύψος του επιστρεφόμενου φόρου. Επιταγή είσπραξης δεν θα 
υπάρχει ούτε πίστωση σε τυχόν τραπεζικό λογαριασμό, αλλά θα περιμένει να λάβει 
ειδοποίηση από την εφορία, όπου όταν πάει θα υποβάλει αίτηση συμψηφισμού, κι εφόσον του κρατήσουν το χρέος, κατόπιν θα εισπράττει το υπόλοιπο ποσόν.
 * Φορολογούμενος, που έχει επιστροφή φόρου πάνω από το όριο των 500.000 δρχ., αν δεν έχει ληξιπρόθεσμη οφειλή δεν θα εισπράττει αμέσως τα χρήματά του. Το άδικο, που παραμένει εν ισχιύ ακόμη και με τη νέα διαδικασία, είναι ότι ο συνεπής (χωρίς χρέη) φορολογούμενος θα αργεί να πάρει τα χρήματά του και θα υπόκειται στην ίδια διαδικασία με τον ασυνεπή φορολογούμενο. Βέβαια, ο κ. Γεωργιάδης διαβεβαίωσε χθες ότι υπάρχει μέριμνα να δοθεί εντολή στις εφορίες να ολοκληρώνουν τις διαδικασίες για επιστροφή φόρου μέσα σε ένα μήνα, ενώ στο άμεσο μέλλον θα υπάρξει νομοθετική ρύθμιση, με την οποία θα παρέχεται η δυνατότητα συμψηφισμού χρεών μεταξύ Δημοσίου και πολίτη.
 Τα νέα εκκαθαριστικά σημειώματα, τα οποία θα αρχίσουν να παραλαμβάνουν (σ.σ. αποστέλλονται τα πρώτα περίπου 200.000) από την προσεχή εβδομάδα οι φορολογούμενοι, θα περιέχουν τέσσερις καινοτομίες: 
 * Αποτελούν αποδεικτικό φορολογικής ενημερότητας (διάρκεια ισχύος για ένα εξάμηνο και όχι πέραν της 31ης Δεκεμβρίου κάθε έτους), εφόσον δεν υπάρχουν ληξιπρόθεσμες οφειλές κι ανεξάρτητα από το αν έχετε επιστροφή (κόκκινο χρώμα) ή πληρωμή (πράσινο χρώμα) φόρου. Το ΑΦΕ ισχύει μονο για το σύζυγο και όχι για τη σύζυγο, η οποία θα συνεχίσει να πηγαίνει στην εφορία αν τυχόν χρειαστεί φορολογική ενημερότητα.
 * Αναγράφονται στοιχεία οχημάτων, οπότε κατά τις μεταβιβάσεις δεν θα χρειάζεται πλέον να πάρετε πιστοποιητικό ότι το έχετε δηλώσει από το τμήμα φορολογίας εισοδήματος της εφορίας.
 * Αναγράφονται οι κωδικοί και τα ποσά της δήλωσης, τόσο για δική σας χρήση όσο 
και για να μπορούν να χρησιμοποιηθούν ως πιστοποιητικά, όπως από τις επιχειρήσεις για τα ακαθάριστα έσοδά τους σε περίπτωση δανείου.
 * Το οικονομικό αποτέλεσμα (επιστροφή ή πληρωμή φόρου) είναι και σε ευρώ.
 Κατά το επόμενο χρονικό διάστημα, όπως επισήμανε ο κ. Φωτιάδης, θα υπάρξουν υπουργικές αποφάσεις, με τις οποίες θα εξειδικεύεται η πολλαπλή χρήση του εκκαθαριστικού σημειώματος. Τόνισε δε ότι από το 2001 οι δηλώσεις θα υποβάλλονται μέσω του Iντερνετ, με περιορισμό των δικαιολογητικών και την επίλυση τεχνικών και νομικών προβλημάτων.
 Αναφέρθηκε και στην υποβολή των δηλώσεων Φόρου Προστιθέμενης Αξίας μέσω Διαδικτύου, σημειώνοντας ότι υπήρξε ενδιαφέρον από 10.000 φορολογουμένους και έχουν ήδη πάρει κωδικό οι 7.000, ενώ μόνο τις πρώτες δύο ημέρες υποβλήθηκαν 1.000 δηλώσεις (μία δήλωση ανά λεπτό).
