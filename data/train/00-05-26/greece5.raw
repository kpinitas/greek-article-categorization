 Γι' άλλη μια χρονιά η Ελλάδα βρίσκεται στην κορυφή του πίνακα με τις καθαρότερες ακτές. Ο υπουργός ΠΕΧΩΔΕ έδωσε χθες στη δημοσιότητα τις μετρήσεις που έγιναν την περασμένη χρονιά σε 1.820 σημεία κολύμβησης -88 περισσότερα σε σχέση με πέρυσι- που κατανέμονται σε 614 δήμους και κοινότητες σε 40 νομούς της χώρας. 
 «Τα συμπεράσματα της ετήσιας έκθεσης επιβεβαιώνουν για ακόμη μία φορά την καλή 
ποιότητα των νερών στο 98, 84% των ακτών μας και κατατάσσουν τη χώρα μας στην πρώτη θέση ανάμεσα στις χώρες της Ευρωπαϊκής Ενωσης», δήλωσε ο Κώστας Λαλιώτης 
και πρόσθεσε ότι με βάση αυτά τα αποτελέσματα η Ελλάδα διεκδικεί τις περισσότερες γαλάζιες σημαίες, την ανώτατη διάκριση που απονέμεται στις καθαρές οργανωμένες πλαζ.
 Για το πρόγραμμα παρακολούθησης των νερών το υπουργείο ΠΕΧΩΔΕ διέθεσε φέτος 150 εκατ. δραχμές. Οι έλεγχοι ξεκίνησαν το 1988, με βάση τις οδηγίες της Ευρωπαϊκής Ενωσης, αλλά οι συστηματικές μετρήσεις άρχισαν το 1994. Από τότε έχουν διατεθεί συνολικά 610 εκατ. δραχμές.
 Ακτές με προβληματικά νερά εντοπίστηκαν από τους ελέγχους του υπουργείου ΠΕΧΩΔΕ σε 14 ακτές, και συγκεκριμένα: στα Πυργαδίκια Χαλκιδικής, στην παραλία Αργασίου Ζακύνθου, στο Γρίμποβο και την Ψανή Αιτωλοακαρνανίας, στο Αίγιο του νομού Αχαΐας, στο Παλαιχώριο (Μπούκα) Ηλείας, στο Δαμνόνι Ρεθύμνου και στην Κλωτζανή του νομού Ηρακλείου. Σε ορισμένες ακτές των Δωδεκανήσων δεν ελήφθησαν 
επαρκή δείγματα. Καλύτερη είναι η εικόνα και στο νομό Αττικής, όπου βρέθηκαν προβληματικά νερά στα Πηγαδάκια του Ευβοϊκού, κοντά στον Ωρωπό, στις πλαζ του Αγίου Ανδρέα και της Ραφήνας, μπροστά στην Αναργύρειο Σχολή Σπετσών, καθώς και 
 Από τη διερεύνηση των αιτίων της ρύπανσης, οι αρμόδιοι στο υπουργείο ΠΕΧΩΔΕ κατέληξαν στο συμπέρασμα ότι οφείλεται σε πέντε αιτίες: Σε περιστασιακές απορρίψεις λυμάτων στη θάλασσα, σε κακή λειτουργία συστημάτων επεξεργασίας αποβλήτων ξενοδοχείων, σε μεταφερόμενη από βροχοπτώσεις ρύπανση μέσω ρεμάτων, σε απορρίψεις από μικρά σκάφη που ελλιμενίζονται κοντά στην ακτή, καθώς και σε 
ενδεχόμενη επικοινωνία σηπτικών βόθρων με τον υπόγειο υδροφόρο ορίζοντα και τα 
