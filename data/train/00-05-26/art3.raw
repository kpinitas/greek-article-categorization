 ήγαμε στο Πρώτο Διεθνές Συνέδριο Τατουάζ στην Αθήνα, μάθαμε και δεχόμεθα ερωτήσεις! 
 Αυτό, που λέτε, είναι το δεύτερο επεισόδιο μιας ιστορίας που ξεκίνησε πέρσι το 
Μάιο το Ινστιτούτο Ερευνας και Διάδοσης της Τέχνης της Δερματοστιξίας ή Stigma 
Scin Societ y, όταν διοργάνωσε την πρώτη πανελλήνια έκθεση tattoo art στην Ελλάδα στο club Sabbia. Αφού πέτυχε, φέτος το Medusa Tattoo Studio, με τη χορηγία του Penthouse και του Mad TV, διοργάνωσε το πρώτο στην Ελλάδα Διεθνές Συνέδριο Δερματοστιξίας. Το οποίο μάζεψε πάνω από 50 καλλιτέχνες (αν δείτε το «έργο» τους θα συμφωνήσετε) από Ελλάδα, Ισπανία, Ιταλία, Σουηδία, τον Μίρκο και τον «τεράστιο» -μεταφορικά και κυριολεκτικά- «GoGo» από την Γερμανία, και τον Bernie Luther από το Demon Tattoo της Αυστρίας.
 Γιατί το τατουάζ έχει πάψει εδώ και καιρό να ανήκει στο περιθώριο και αντιμετωπίζεται από όσους ξέρουν ως τέχνη και μάλιστα από τις «ζόρικες». Φαντάζεστε τη φάτσα της Τζοκόντα αν ο Ντα Βίντσι δεν μπορούσε να σβήσει το χαμόγελο ούτε μία φορά; Ή τη φάτσα του Ντα Βίντσι αν έλεγε σε αυτόν, στην πλάτη του οποίου τη ζωγράφιζε, πως τελικά δεν του «βγήκε» και θέλει ξαναζωγράφισμα; 
 Και γιατί τελικά πηγαίνοντας σε μια «γιορτή τατουάζ» όπως αυτήν, περνάς καλά. 
 Από 19 μέχρι 21 Μαΐου (15.00-03.00) μπορούσες στο club Music-Box να περάσεις υπέροχα. Να βολτάρεις ανάμεσα σε αντιπροσώπους κάθε νεανικής υποκουλτούρας (νεοχίπηδες, scinheads, hip-hopers, τσοπεράδες, indies, μοϊκανούς, ροκάδες, ρέιβερ, aliens κ.λπ.), να αναρωτιέσαι πώς υπάρχουν ακόμα τέτοιες φάτσες, υπό τον ήχο των djs και το βουητό που έκαναν οι ηλεκτρομηχανικές βελόνες που έμπαιναν στο δέρμα όσων «στολίζονταν» το μελάνι επιτόπου.
 Να δεις πώς γίνεται σωστά και ακίνδυνα ένα tattoo, τους καλύτερους στην Ευρώπη 
να «ζωγραφίζουν» εικόνες απίστευτες. Να ξεφυλλίσεις αμέτρητα σχέδια ή να συζητήσεις με τους ειδικούς ένα δικής σου έμπνευσης σχέδιο. Να θαυμάσεις τα καλύτερα σε διαγωνισμούς για τα καλύτερα tattoo. Να σου κάνει ένα tattoo ένας από τους καλύτερους στην Ευρώπη! 
 Aν ήθελες ντε και καλά να βολτάρεις στην πασαρέλα ζωντανών έργων τέχνης, μαζί με τους υπόλοιπους ημίγυμνους ποζάτους «καμβάδες», δεν υπήρχε λόγος να ματώσεις. Μπορούσες να αποκτήσεις ανώδυνα ένα tattoo «αυτοκόλλητο» ή ένα από χένα που θα έφευγε μόνο του σε δύο περίπου βδομάδες ή να γίνεις έργο τέχνης με 
 Ή απλά να χαζέψεις ανάμεσα στους ζογκλέρ, τα bod ypiercing studio και το παζάρι με όλα αυτά τα υπέροχα άχρηστα tribal χαϊμαλοειδή από όλες τις γενιές του κόσμου. Να παρακολουθήσεις ένα μικρό kink yχορευτικό show. Και βέβαια, με τα τριάμισι χιλιάρικα του εισιτηρίου (της κάθε μίας από τις τρεις μέρες) να παρακολουθήσεις ζωντανά τους Deus X Machina, Jitterbugs, Νightstalker, Rocking 
 Τα πρώτα ιστορικά στοιχεία δερματοστιξίας μιλάνε για τους Αιγύπτιους βασιλικούς ακόλουθους και ιερείς, που «μαρκάρονταν» για να ξεχωρίζουν πριν από 
4.160 χρόνια. Ιάπωνες πολεμιστές χάραζαν ιδεογράμματα στο δέρμα τους από τον 5ο π.Χ. αιώνα, όπως δείχνουν ευρήματα στην Οσάκα, ενώ κάποιοι υποστηρίζουν ότι 
από εκεί κατάγεται η εμμονή των ανδρών της Γιακούζα στα ολόσωμα τατουάζ. Γραπτά στοιχεία υπάρχουν σε νομικά έγγραφα του κινεζικού κράτους του 3ου αιώνα. Οι Ρωμαίοι χτυπούσαν το γράμμα «D» στα πρόσωπα των λιποτακτών. Κάποιες φυλές το χρησιμοποιούν ως ένδειξη πένθους. Οι Κινέζοι, μετά το 750 μ.X., μαρκάριζαν με tattoo τους εγκληματίες. Στην Ινδία ξόρκιζαν με αυτά τη κακή τύχη και τις αρρώστιες. Οι Μαορί της Ν. Ζηλανδίας υποδήλωναν με αυτά το αξίωμα 
και την θέση τους στην κοινωνία. Η λέξη tattoo είναι παράφραση του «tattawing» 
των Μαορί. Στα πολυνησιακά Τα είναι το σχέδιο και Ατουάζ αυτός που εμφυσεί πνοή στα πλάσματα της γης. Τατουάζ: το σχέδιο που σου δίνει την προστασία των θεών.
 Εκεί, στην ακτή που κατέβηκε ο πρώτος Μαορί με το πρόσωπο γεμάτο tattoo να υποδεχθεί το πλοίο του Cook, πρωτοήρθε και ο δυτικός πολιτισμός σε επαφή με την ξεχασμένη τέχνη. Οι ναυτικοί των θαλασσοπόρων του περασμένου αιώνα και οι πειρατές ξεσήκωσαν τη συνήθεια από τους ιθαγενείς και την έφεραν στις χώρες τους. Kάπως έτσι κάπως η δερματοστιξία πέρασε στα «κακά παιδιά» και έγινε trade mark των macho παράνομων αρσενικών και «παρεξηγήθηκε».
 Ενας λόγος που στο παρελθόν τα τατουάζ κατακρίθηκαν ήταν ότι, έναν αιώνα πίσω, 
ήταν ένας από τους τρόπους μετάδοσης της ηπατίτιδας. Στο τέλος της χιλιετίας το AIDS και η «καλή πελατεία» (μοντέλο-γιάπηδες) ευτυχώς αποστείρωσε την όλη διαδικασία. Το «tattawing» των Πολυνήσιων έγινε από σήμα, μαρκάρισμα και τελικά προσωπικό κόσμημα. Πράξη προσωπικής οροθέτησης. Εκφραση ονείρου, επιθυμίας ή ανάμνησης. Μπορεί ακόμα κάποιοι στη θέα ενός tattoo να τηλεφωνούν στην αστυνομία. Μπορεί και κάποιοι να προσπαθούν με αυτά να υποδυθούν ένα ρόλο, αν και δεν βγαίνουν τόσο εύκολα όσο το υπόλοιπο στιλάκι τους. Ολο και περισσότεροι όμως κοιτούν προσεκτικότερα και παρατηρούν πως καμία σχέση δεν έχει ένα καλό tattoo με τους κακόγουστους, μονόχρωμους αυτοσχεδιασμούς του περιθωρίου, που πονούσαν και μόλυναν με αμφίβολο αισθητικό αποτέλεσμα στο παρελθόν. Αναπόφευκτα ίσως, έγιναν μόδα. Αρα και ασφαλή. Και τελικά τέχνη. 
