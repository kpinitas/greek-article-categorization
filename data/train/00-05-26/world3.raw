 Μάχες μεταξύ Σέρβων και Αλβανών ανταρτών σημειώνονται στο νότιο τμήμα της Σερβίας, ενώ στο Βελιγράδι οι αρχές επέσπευσαν το πανεπιστημιακό έτος, σε μια προσπάθεια να κλείσουν νωρίτερα τα πανεπιστήμια, ώστε να εξαφανιστεί μία πηγή που τροφοδοτεί την αντιπολίτευση.
 Στρατιωτικός διοικητής του Απελευθερωτικού Στρατού Πρέζεβο Μεντβέντια Μπουγιάνοβατς (ΑΣΠΜΜ), που ανέφερε μόνο το όνομα «Μπαϊράμ», δήλωσε ότι δυνάμεις του σερβικού στρατού και της σερβικής αστυνομίας εξαπέλυσαν κύμα επιθέσεων σε τέσσερα χωριά στην κοιλάδα του Πρέζεβο, την περασμένη εβδομάδα, ακριβώς απέναντι από το διοικητικό όριο του Κοσσυφοπεδίου, όπου περιπολούν Αμερικανοί στρατιώτες. Αμερικανός εκπρόσωπος επιβεβαίωσε ότι την Τετάρτη ακούστηκαν πυρά όλμων και πολυβόλων, αλλά δεν ήταν σε θέση να επιβεβαιώσει αν επρόκειτο για επίθεση των Σέρβων. Εκπρόσωπος της σερβικής κυβέρνησης διέψευσε τα περί επίθεσης στην περιοχή, όπου είπε ότι απλώς διεξάγονταν «τακτικές αστυνομικές επιχειρήσεις».
 Πάντως, το ανεξάρτητο πρακτορείο Μπέτα μετέδωσε, επικαλούμενο τη σερβική τηλεόραση, ότι αστυνομική περίπολος δέχτηκε πυρά όλμων και αυτόματων όπλων κοντά στα σύνορα. Σύμφωνα με το ρεπορτάζ, η επίθεση ερχόταν από το χωριό Ντομπρόζιν, που φέρεται ως έδρα του ΑΣΠΜΜ, στην αποστρατικοποιημένη ζώνη μεταξύ Σερβίας και Κοσσυφοπεδίου, που είναι σερβικό έδαφος, αλλά με πλειοψηφία 
Αλβανών κατοίκων. Ο Μπαϊράμ συνέδεσε τη δραστηριότητα των σερβικών δυνάμεων ασφαλείας με την κατάσταση στην οποία έχει περιέλθει το καθεστώς του προέδρου της Γιουγκοσλαβίας Σλόμπονταν Μιλόσεβιτς. «Πιστεύω ότι αυτή η επίθεση είναι κομμάτι της ψυχολογίας πολέμου του Μιλόσεβιτς και ένας τρόπος να μείνει στην εξουσία», είπε ο Αλβανός διοικητής.
 Στο Βελιγράδι, οι αρχές έκλεισαν μία εβδομάδα νωρίτερα τα πανεπιστήμια και διέταξαν να απαγορευτεί κάθε συγκέντρωση σε πανεπιστημιακές εγκαταστάσεις, φοβούμενες το ενδεχόμενο φοιτητικής εξέγερσης. Οι φοιτητές εξήγγειλαν απεργία και μεγάλη συγκέντρωση διαμαρτυρίας σήμερα. Ο υπερεθνικιστής Σέρβος ηγέτης Βόισλαβ Σέσελι τάχθηκε υπέρ της εφαρμογής της ποινής του θανάτου για τους δράστες «τρομοκρατικών ενεργειών» στη Σερβία. Η κυβέρνηση αποκαλεί τρομοκράτες 
τα στελέχη της σερβικής αντιπολίτευσης και τους Αλβανούς του Κοσσυφοπεδίου.
 - Δεκάδες πτώματα ανακάλυψαν οι Ελβετοί ερευνητές του Διεθνούς Ποινικού Δικαστηρίου του ΟΗΕ που αναζητούσαν ομαδικούς τάφους στο Κόσοβο το 2000. Οπως δήλωσε χθες ο επικεφαλής μιας από τις αποστολές αυτές, η ομάδα του ξέθαψε 83 πτώματα, κυρίως νέων γυναικών, τα περισσότερα από τα οποία έφεραν τραύματα από 
σφαίρες και ήταν ακρωτηριασμένα. Το ΔΠΔ ξεκίνησε τις έρευνες το 2000 σε περιοχές του Κοσόβου όπου θα μπορούσαν να υπάρχουν ομαδικοί τάφοι ανθρώπων που 
