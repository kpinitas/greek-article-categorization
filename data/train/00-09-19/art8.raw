«Επιστροφή στις ρίζες του μαχητικού ρεπορτάζ» είναι φέτος το σύνθημα του Mega, όπως ανακοίνωσε ο γενικός διευθυντής ειδήσεων και ενημέρωσης του σταθμού, Νίκος Χατζηνικολάου, στη χθεσινή συνέντευξη Tύπου που έδωσε το κανάλι για την παρουσίαση του νέου του χειμερινού προγράμματος. Με λίγα λόγια «θα προσπαθήσουμε να είμαστε πιο ουσιαστικοί και λιγότερο θεαματικοί», τόνισε και καυχήθηκε ότι το Mega τούτη τη σεζόν διαθέτει την «dream team» της ελληνικής τηλεοπτικής ενημέρωσης. 
 Επιστροφή στις ειδήσεις λοιπόν είναι το σύνθημα και αυτό σημαίνει ότι: Ενισχύεται και διαφοροποιείται το δελτίο ειδήσεων. Εμπλουτίζεται με νέες θεματολογίες, μεγάλες έρευνες, ανταποκρίσεις και αποστολές με σημαντικούς καλεσμένους από όλους τους χώρους, αλλά και με τις παρεμβάσεις των πολιτών. Δίνεται περισσότερη έμφαση στο εξωτερικό δελτίο, καθώς «η ιεράρχηση των ειδήσεων στο Mega θα γίνεται βάσει της σπουδαιότητας». 
 Μία από τις καινοτομίες του σταθμού είναι οι δέκα μεγάλες έρευνες που ετοιμάζει ο Αλέξης Παπαχελάς. Δέκα μεγάλα θέματα που απασχολούν τη σημερινή ελληνική κοινωνία θα «ανοίγονται» και θα παρουσιάζονται μία φορά το μήνα και ημέρα Τρίτη. Ενας απ' αυτούς τους φακέλους θα ασχοληθεί με την τρομοκρατία.
 «Ο φετινός χρόνος της τηλεόρασης θα είναι θερμός», υπογράμμισε ο Νίκος Χατζηνικολάου, γι' αυτό και το «ενημερωτικό τμήμα του Mega θα προσπαθήσει να σταθεί γερά στα πόδια του». Εδώ αισθάνθηκε την ανάγκη να αναφερθεί στις μετεγγραφές «που τόσο πολύ έχουν συζητηθεί τον τελευταίο καιρό». Δεν είναι μετεγγραφές, ανέφερε, «είναι μετακινήσεις, καθώς εμείς δεν είμαστε ποδοσφαιριστές. Είμαστε επαγγελματίες δημοσιογράφοι και οι επαγγελματίες είθισται να αλλάζουν δουλειά. Κανένας δεν κατέληξε στο ίδιο μέσο από το οποίο ξεκίνησε», τόνισε και συνέστησε ψυχραιμία. 
 Τότε ήρθε και η ώρα να αναφέρει τους «παίκτες» της «dream team». Τα καλύτερα λόγια είχε να πει για την Αννα Παναγιωταρέα, την οποία και συνεχάρη για την ταχύτητα με την οποία έστησε την εκπομπή της. Εκτενώς αναφέρθηκε και στον Γιάννη Πρετεντέρη και στην εκπομπή του «Ανατροπή», η οποία θα ασχολείται με το
θέμα της εβδομάδας. Ο Νίκος Χατζηνικολάου ανακοίνωσε ότι μαζί θα κάνουν τέσσερις ή πέντε μεγάλες συνεντεύξεις στη διάρκεια του χρόνου, που θα συζητηθούν. Υπό την προστασία του φαίνεται ότι έχει τις «Γκρίζες ζώνες» των Μαρίας Καρχιλάκη, Κώστα Βαξεβάνη και Σωτήρη Δανέζη, αφού όπως είπε τον πρώτο καιρό θα παίξει και το ρόλο του αρχισυντάκτη. «Εδώ πιστεύω ότι υπάρχει δημοσιογραφικός χρυσός», ανέφερε χαρακτηριστικά. 
 Και ο κατάλογος συνεχίζεται με τους γνωστούς «Διαξιφισμούς» των Παντελή Καψή, Νίκου Χατζηνικολάου και Αλέξη Παπαχελά, το «Ενώπιος ενωπίω», την εκπομπή του Αιμίλιου Λιάτσου «Μαζί» που έχει ήδη ξεκινήσει, το «Οσα φέρνει η ώρα» του Γιάννη Πολίτη με πρώτο καλεσμένο τον δήμαρχο Αθηναίων Δημήτρη Αβραμόπουλο, το εναλλακτικό talk show της Μπήλιως Τσουκαλά, η οποία ξεκίνησε να αναλάβει με τον Α. Λιάτσο το πρωινό ενημερωτικό μαγκαζίνο του καναλιού και βρέθηκε να κάνει «αυτό που από την αρχή είχαμε συμφωνήσει», εξήγησε ο Νίκος Χατζηνικολάου. Ενα μαγκαζίνο που θα ασχολείται με τα οικονομικά διεθνή και ελληνικά γεγονότα, δεν θα μπορούσε να απουσιάζει από το ανανεωμένο πρόγραμμα του καναλιού. «Euro» ο τίτλος του και παρουσιαστές ο Γιώργος Κούρος και η Λίνα
Δρούγκα. Εδώ φυσικά εντάσσεται και η εκπομπή που μας ενημερώνει πρώτη για ό,τι
συνέβη την προηγούμενη μέρα και για ό,τι ξεκινά την καινούργια. «Η πρώτη έκδοση» των Πηνελόπης Γαβρά και Σωτήρη Ξενάκη. Τέλος, συνεχίζεται για δεύτερη χρονιά το «Prive» με την Ελενα Κατρίτση και τον Χρήστο Ζαμπούνη. Η εκπομπή της
 Ενας ακόμα άσος στα χέρια του «Μέγκα» είναι το Τσάμπιονς Λιγκ, αλλά και το ενδυναμωμένο αθλητικό τμήμα του καναλιού. Εξάλλου, ο σταθμός θα δώσει μεγάλη έμφαση στην Ολυμπιάδα του 2004. Θα γίνεται, είπε με έμφαση ο Νίκος Χατζηνικολάου, «αυστηρή κριτική σε ό,τι δεν πάει καλά και επιδοκιμασία σε ό,τι
 «Ανανέωση, ισορροπία, ποικιλία», είναι το σύνθημα του ψυχαγωγικού προγράμματος. Οπως εξήγησε ο διευθυντής πρόγραμματος του καναλιού Πέτρος Μπούτος, η ανανέωση αφορά τα πρόσωπα, η ποικιλία τα σίριαλ και η ισορροπία τα είδη: Ξένο-ελληνικό, ενημέρωση-ψυχαγωγία, κωμωδίες-δράματα, τηλεπαιχνίδια-σάτιρα. Τα τρέιλερ των νέων ελληνικών αλλά και ξένων σειρών, των
ξένων ταινιών, των τηλεπαιχνιδιών και του παιδικού προγράμματος άρχισαν να προβάλλονται στη γιγαντοοθόνη.
 Το φετινό πρόγραμμα του «Mέγκα» ξεκινά με οχτώ ελληνικές σειρές που θα φιλοξενηθούν στο prime time.
 - «Τι ψυχή θα παραδώσεις μωρή» Ο Αλέξανδρος Ρήγας κι ο Δημήτρης Αποστόλου μετά
 - «Σ' αγαπώ, μ' αγαπάς» Το μεγάλο φετινό στοίχημα του «Mέγκα». Πρόκειται για ένα πολύ τολμηρό και προχωρημένο φορμάτ κωμωδίας. Εμφανίζονται μόνο η Δήμητρα Παπαδοπούλου και ο Θοδωρής Αθερίδης. Σκηνοθεσία: Γιάννης Λαπατάς.
 - «Να με προσέχεις» Η νεανική σύγχρονη κοινωνική σειρά στο δρόμο που χάραξε «Η
ζωή μας μια βόλτα». Η δεύτερη συγγραφική απόπειρα του Χριστόφορου Παπακαλιάτη.
 Μαζί τους ο Αλέκος Αλεξανδράκης στο ρόλο του παππού τους. Σκηνοθεσία Μίρνα Τσάπα.
 - «Περί ανέμων και υδάτων» Ενας από τους άσους του ελληνικού προγράμματος του «Mέγκα». Η σειρά με την οποία επιστρέφει στη μικρή οθόνη ο Θανάσης Βέγγος. Μαζί του συμπρωταγωνιστούν η Δέσποινα Μπεμπεδέλη, η Ελένη Χατζηαργύρη και ο Σπύρος Παπαδόπουλος. Το σενάριο υπογράφει η Κάκια Ιγερινού, ενώ σκηνοθετεί η Ρέινα Εσκενάζι.
 - «Αέρινες σιωπές» Τέσσερις πιλότοι, κυρίαρχοι του αέρα στη δραματική αυτή σειρά, παγιδεύονται στον έρωτα. Παίζουν Κ. Αποσοτολίδης, Σ. Αλαφούζος, Δ. Παπαδόπουλος, Κ. Καζανάς, Λ. Ματσάγγου, Ε. Μπαλτά. Σενάριο Αντα Γκουρμπαλή. Σκηνοθεσία Ερρίκος Αναγνωστόπουλος.
 - «Εσύ φταίς» Κωμωδία χωρίς σαβουάρ βιβρ, με θέμα την εκδίκηση. Παίζουν Ρ. Λουιζίδου, Χ. Σώζος και Ελευθερία Βιδάκη. Σενάριο Λίλιαν Δημητρακοπούλου. Σκηνοθεσία Γ. Πετρινιώτης.
 - «Πες το ψέματα» Μια φοβερή αλλά χαριτωμένη ψεύτρα προκειμένου να επιβιώσει, χρησιμοποιεί την απίθανη φαντασία της. Παίζουν Γ. Αποστόλου, Στ. Γαρδέλης. Σενάριο Λούση Κολυβά. Σκηνοθεσία Φωτεινή Κοτρώτση.
 - «Δέκα λεπτά κήρυγμα» Το «Mέγκα» εισβάλλει στον τρομερό κόσμο των δεκαεξάρηδων. Γιαγιά, μάνα κι εγγονός σε απίθανες περιπέτειες. Παίζουν Κ. Ρουγγέρη, Α. Μουτούση, Σ. Μπουλάς κ.ά. Σενάριο Ντ. Παντελέων. Σκηνοθεσία Κ. Λυχναράς.
 Και φυσικά στην απογευματινή ζώνη οι καθημερινές σειρές «Για μια θέση στον ήλιο» και «Απαγορευμένη αγάπη».
 Καινούργια απόπειρα του φετινού ελληνικού ψυχαγωγικού προγράμματος αποτελεί και η σατιρική εκπομπή «Δύο στα όρθια» με τους ραδιοφωνατζήδες και stand up κωμικούς Χρ. Ζαραλύκο και Κ. Παπαγεωργίου. Σκηνοθετεί ο Κ. Κιμούλης. Το διαφημιστικό τρέιλερ όπου δύο τύποι σε μια βέσπα φωνάζουν «Φύγαμεεεε», σίγουρα
το έχετε δει. Ε, αυτοί είναι... οι «Δύο στα όρθια». 
 Την είδηση μας την κρατούσαν για το τέλος. Εχετε τα μάτια σας ανοιχτά, μας είπε ο Πέτρος Μπούτος. Εκεί γύρω στο Νοέμβριο θα χτυπήσουν «Οι δέκα μικροί Μήτσοι»! Η πιο ωραία προσμονή! 
