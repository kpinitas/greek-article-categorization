Τρεις Θεσσαλοί καλλιτέχνες, η Αθηνά Τάχα, ο Φιλόλαος (Τλούπας), και ο Θανάσης Φάμπας, που διαμόρφωσαν το καλλιτεχνικό τους ιδίωμα στο εξωτερικό, επιστρέφουν
στην πατρώα γη, με την έκθεση «Πολίτες του κόσμου» που ξεκινάει στις 21 Σεπτεμβρίου στο Εικαστικό Κέντρο Σύγχρονης Τέχνης Λάρισας και θα διαρκέσει μέχρι και τις 21 Οκτωβρίου.
 Το Κέντρο θα φιλοξενήσει σε τρεις μεγάλους χώρους 120 επιτοίχια έργα, καθώς και έργα πλαστικής αλλά και εγκαταστάσεις των τριών αυτών δημιουργών.
 Το Παρίσι για τον Φιλόλαο, το Βουκουρέστι για τον Φάμπα και η Αμερική για την Αθηνά Τάχα, είναι οι τόποι που δημιούργησαν από τις αρχές της δεκαετίας του '50 οι δύο πρώτοι και από τις αρχές του '60 η τελευταία.
 Τα έργα της Αθηνάς Τάχα, που διδάσκει γλυπτική στο Κολέγιο του Οberlin, στο Οχάιο, 52 εγκαταστάσεις διάσπαρτες σε αμερικανικές πολιτείες, έχουν γίνει δεκτά με ευμενέστατα σχόλια από τους κριτικούς και το κοινό. Η καλλιτέχνης κατάφερε να εμποτίσει τη στερεά ύλη με την παροδική ρευστή ροή της φύσης. Η αίσθηση της ροής αναγνωρίζεται σε όλο σχεδόν το έργο της: από τα Galax yboxes μέχρι τις ερπύστριες από χαρτί και καναβάτσο ή τα μοντέλα για σκάλες και ράμπες μέχρι τα πιο πρόσφατα γλυπτά χώρου από χάλυβα, σκυρόδεμα, όγκους τσιμέντου ή πέτρα. 
 Ο Φιλόλαος πολίτης της γαλλικής πρωτεύουσας σε συνεργασία με γνωστούς αρχιτέκτονες ανέλαβε σημαντικά έργα γλυπτής διαμόρφωσης προσόψεων δημόσιων κτιρίων, υδραγωγεία, πάρκα, χώρους αναψυχής. Παράλληλα ασχολείται με έργα μικρογλυπτικής, στα οποία μορφοποιεί την προσωπική του άποψη για το ζήτημα της
φόρμας σε χρηστικά και διακοσμητικά αντικείμενα της καθημερινότητας. Αυτά τα έργα γλυπτικής μικροτεχνίας φιλοξενούνται στους χώρους της έκθεσης μαζί με φωτογραφίες από μεγάλες δημόσιες παραγγελίες του. 
 Ο Θανάσης Φάμπας βρέθηκε στο Βουκουρέστι ως πολιτικός πρόσφυγας μέσα στη δίνη του εμφυλίου πολέμου. Η υποχρεωτική αυτοεξορία του ήταν ένα από τα κίνητρα δράσης και προσωπικής του εξέλιξης. Η μαθητεία του στις μνημειακές τέχνες άνοιξε το δρόμο για μια μονιμότερη ενασχόληση με τη ζωγραφική. Εγινε διάσημος στη Ρουμανία για τις εσωτερικές, ευαίσθητες γυναικείες φιγούρες του, που λειτουργούν ως σύμβολα πανανθρώπινων αξιών όπως η μητρότητα, η φιλία. Με την επιστροφή του στο Βόλο, ασχολήθηκε με τη δημόσια μνημειακή γλυπτική. 
 «Καλλιτέχνες όπως ο Φιλόλαος και η Αθηνά Τάχα εκπροσωπούν τη νέα αντίληψη που δεν θέλει πια την τέχνη μουσειακό αντικείμενο, αλλά χώρο δράσης και ψυχαγωγίας
με τη βαθύτερη σημασία του όρου», σημειώνει η επιμελήτρια της έκθεσης Συραγώ Τσιάρα και συμπληρώνει αναφερόμενη στον Θανάση Φάμπα: «Ο αγώνας για επιβίωση και δημιουργική ένταξη στην κοινωνία του Βουκουρεστίου υπήρξε ο προσωπικός άθλος ενός από τους σύγχρονους Ελληνες της διασποράς που διασώζει μια τρυφερή,
