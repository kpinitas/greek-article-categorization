Τα θετικά σχόλια του προέδρου της Deutsche Bank, δρ R. Breuer, για την πορεία της ελληνικής οικονομίας και την ανάπτυξη της εγχώριας κεφαλαιαγοράς συνέπεσαν
με μία ακόμη ημέρα ανόδου του γενικού δείκτη στο Χρηματιστήριο Αθηνών.
 Ο πρόεδρος της γερμανικής τράπεζας παρέθεσε για πρώτη φορά, επί ελληνικού εδάφους, συνέντευξη, στην οποία κατέστησε σαφές ότι η Deutsche Βank προτίθεται
να ενισχύσει την παρουσία της στην ελληνική αγορά. Επίσης κατέστησε σαφές ότι «αποκλειστικός» εταίρος για τις νέες δραστηριότητες στις οποίες επιθυμεί να εισέλθει θα είναι η Εurobank Ergasias.
 Στο πλαίσιο αυτό έχει ήδη ολοκληρωθεί η αναγκαία προετοιμασία για την ανάληψη σχετικών δραστηριοτήτων με στόχο τα μεγάλα έργα και κυρίως αυτά που σχετίζονται με την Ολυμπιάδα 2004. Επιπλέον, σχεδιάζεται η δημιουργία εταιρείας επενδύσεων σε ακίνητα, η οποία θα εισαχθεί αργότερα στο ΧΑΑ. Μάλιστα, στον τομέα του real estate η γερμανική Τράπεζα θα επενδύσει πρόσθετα κεφάλαια ύψους 4, 7 δισ. δρχ.
 Eκτός από την επίσκεψη του δόκτορα Μπρόγερ στην Αθήνα, την ερχόμενη εβδομάδα κλιμάκιο υψηλόβαθμων στελεχών της ΕFG Eurobank Ergasias πρόκειται να μεταβεί στο Βερολίνο, όπου θα πραγματοποιηθεί διήμερη συνάντηση εργασίας με τους ομολόγους της Deutsche Bank, προκειμένου να εξειδικευθεί η στρατηγική για τους
νέους τομείς συνεργασίας των δύο τραπεζών, οι οποίοι θα περιλαμβάνουν το corporate banking, τις διεθνείς χρηματιστηριακές αγορές, τα ηλεκτρονικά συστήματα πληρωμών, καθώς και την ανάπτυξη της ηλεκτρονικής τραπεζικής.
 Ενδιαφέρον παρουσιάζουν οι εκτιμήσεις του Γερμανού τραπεζίτη, τόσο για τις προοπτικές της ελληνικής αγοράς όσο γενικότερα για την πορεία της νομισματικής
ένωσης και του ίδιου του ευρώ. Οπως είπε χαρακτηριστικά, η αδυναμία του ευρώ δημιουργεί απογοήτευση, αλλά δεν εμπνέει ανησυχία, καθώς οι προοπτικές ανάπτυξης στη ζώνη του ευρώ είναι εξαιρετικές, και θα ενισχυθούν από την άνοδο
 Ετσι, για την ελληνική αγορά ο δρ Μπρόγερ αναγνώρισε την πρόοδο που έχει συντελεστεί. Επιπλέον επισήμανε ότι οι ιδιωτικοποιήσεις που προωθούνται θα αυξήσουν το βάθος του Χρηματιστηρίου. Η εξέλιξη αυτή, σε συνδυασμό με τις θεσμικές μεταρρυθμίσεις που προωθεί η κυβέρνηση, θα συμβάλουν, όπως είπε, στην
 Ιδιαίτερα για το τραπεζικό σύστημα της χώρας μας, ο κ. Μπρόγερ εκτίμησε ότι το
κέντρο βάρος μεσοπρόθεσμα θα μετατοπιστεί στην ανάπτυξη εναλλακτικών δικτύων προώθησης των τραπεζικών προϊόντων και όχι στις εξαγορές και συγχωνεύσεις. Ξεκαθάρισε ότι η Deutsche Bank δεν ενδιαφέρεται για άλλη ελληνική τράπεζα και συγκεκριμένα την Αlphα.
 Αλλωστε, όπως υπογράμμισε, η ελληνική τραπεζική αγορά χαρακτηρίζεται από υψηλό
βαθμό συγκέντρωσης. Οπως ανέφερε χαρακτηριστικά, στην Ελλάδα οι 5 μεγαλύτερες τράπεζες κατέχουν το 80% της αγοράς, ενώ στη Γερμανία η D.B., η οποία είναι η μεγαλύτερη τράπεζα, κατέχει μόνο το 5%.
 Η παρουσία του δόκτορα Μπρόγερ στην Ελλάδα τη δεδομένη χρονική στιγμή είχε και
ένα συμβολικό χαρακτήρα. Οπως επισήμανε στην προσφώνησή του ο διευθύνων σύμβουλος της ΕFG Eurobank Ergasias Nικ. Νανόπουλος, η παρουσία του Γερμανού τραπεζίτη συμπίπτει με την ολοκλήρωση της νομικής συγχώνευσης των τραπεζών Εurobank και Εργασίας, που οδηγεί στη δημιουργία του τρίτου, σε μέγεθος, τραπεζικού ομίλου στην εγχώρια αγορά.
