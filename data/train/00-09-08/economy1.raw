Το δικό τους λιθαράκι... δισεκατομμυρίων τοποθετούν καθημερινά ξένοι και εγχώριοι θεσμικοί επενδυτές, επιχειρηματίες αλλά και μικροεπενδυτές στην εντυπωσιακή ανάκαμψη που συντελείται εδώ και λίγες ημέρες στη Σοφοκλέους.
 συνεχιζόμενη ενίσχυση του ημερήσιου τζίρου που κινείται πλέον σε επίπεδα σαφώς
άνω των 150 δισ. δρχ., αλλά και η κατακόρυφη αύξηση του αριθμού των διενεργούμενων πράξεων (χθες ξεπέρασαν τις 130.000) καταδεικνύει ότι η ψυχολογία έχει περάσει πλέον σε θετικό πεδίο, ενεργοποιώντας τάχιστα τα επενδυτικά ανακλαστικά της αγοράς και ωθώντας σε αγορές τον ένα μετά τον άλλο,
όσους μόλις πριν από λίγες ημέρεςάδειαζαν τα χαρτοφυλάκιά τους προδικάζοντας κατάρρευση της Σοφοκλέους.
 Tο μαντίλι του χορού της ανόδου παραμένει βέβαια σφιχτοδεμένο ακόμη στα χέρια των ξένων θεσμικών επενδυτών, οι οποίοι αποφάσισαν να επανακάμψουν δυναμικά στην ελληνική αγορά, εκμεταλλευόμενοι το χρονικό κενό των 6 μηνών ώς την ανακήρυξη της Σοφοκλέους σε ώριμη αγορά. Πρόκειται για χαρτοφυλάκια που επενδύουν σε μετοχές αναδυόμενων αγορών, ένα μεγάλο μέρος των οποίων είχε αποχωρήσει από τη Σοφοκλέους κατά το πρόσφατο παρελθόν και τώρα επιστρέφει στην Ελλάδα, αποσύροντας κεφάλαια από αλλά χρηματιστήρια της περιοχής, όπως το
 Σύμφωνα με τις επισημάνσεις εκπροσώπου μεγάλης χρηματιστηριακής εταιρείας, η οποία συνεργάζεται στενά με ξένα emerging funds, «οι ξένοι είναι αυτοί που εξακολουθούν να δίνουν τον τόνο των μαζικών τοποθετήσεων που παρατηρούνται σε μετοχές του δείκτη FTSE 20 και FTSE 40. Στο στόχαστρό τους έχουν τεθεί τραπεζικοί τίτλοι, όπως η Εθνική, η Πίστεως, η Εμπορική κ.ά., αλλά και μετοχές
του κλάδου των τηλεπικοινωνιών με επίκεντρο τον ΟΤΕ και την Panafon, για τις οποίες έχουν αναθεωρήσει τους στόχους τους προς το καλύτερο». 
 Εκτιμήσεις στελεχών της χρηματιστηριακής αγοράς υποστηρίζουν, μάλιστα, ότι στη
φάση αυτή η συμμετοχή των χαρτοφυλακίων του εξωτερικού αφορά περίπου το 45%-50% του ημερήσιου όγκου των συναλλαγών που πραγματοποιείται στη Σοφοκλέους, τάση η οποία εκτιμάται ότι θα έχει συνέχεια.
 Ανάλογα σημαντικό ρόλο στην ανάκαμψη των τιμών των μετοχών της μεσαίας και υψηλής κεφαλαιοποίησης κατέχουν και τα εγχώρια χαρτοφυλάκια των εταιρειών Επενδύσεων και Αμοιβαίων Κεφαλαίων, που οι εκτιμήσεις τα φέρουν να διακινούν περί το 40% του τζίρου καθημερινά. 
 Είναι μάλιστα τόσο «ηχηρός» ο τρόπος με τον οποίο κάποιοι θεσμικοί ενισχύουν τις θέσεις τους στα blue chips που «καταδεικνύει πανικό αγορών», όπως χαρακτηριστικά λέει στην «Ε» γνωστός παράγοντας του χρηματιστηριακού χώρου.
 Σύμφωνα, άλλωστε, με τις απόψεις χρηματιστηριακών στελεχών, η πρακτική που ακολούθησαν πολλοί διαχειριστές κατά το διάστημα της κρίσης, δηλαδή η υποτιμητική κερδοσκοπία και το μαζικό ξεφόρτωμα τίτλων με την προοπτική της επαναγοράς σε χαμηλότερα επίπεδα, λειτούργησε σαν «μπούμερανγκ», αναγκάζοντάς τους τώρα να επιταχύνουν τις τοποθετήσεις τους, καθώς βλέπουν τις τιμές να σκαρφαλώνουν σε ολοένα και υψηλότερα επίπεδα.
 Κάτι ο «φόβος» του πιθανού αντίκτυπου της λίστας Αλεξάκη -αλλά και οι παραινέσεις του- κάτι η βελτίωση της επενδυτικής ψυχολογίας και οι χαμηλές τιμές των μετοχών, αρκετοί ιδιοκτήτες μικρών εισηγμένων επιχειρήσεων σπεύδουν τώρα να αγοράσουν μετοχές των εταιρειών τους, ενισχύοντας όχι μόνο τα μερίδιά τους, αλλά και τις τιμές των τίτλων τους. 
 Δεν είναι λίγοι, μάλιστα, εκείνοι οι παράγοντες της χρηματιστηριακής αγοράς που πιστεύουν ότι η «καθυστέρηση» της δημοσιοποίησης της λίστας με τα ποσοστά των μεγαλομετόχων από το ΧΑΑ (μάλλον θα δοθεί την ερχόμενη εβδομάδα) είχε στόχο την ενεργοποίηση πολλών εξ αυτών, ώστε να προχωρήσουν σε αγορές, συντηρώντας το θετικό κλίμα. 
 Τα μηνύματα που καταφθάνουν από τα περισσότερα χρηματιστηριακά γραφεία και τις
διαμεσολαβητικές εταιρείες της αγοράς είναι πως η βελτίωση του κλίματος στη Σοφοκλέους αγγίζει πια και τους μικροεπενδυτές. Μπορεί νέοι κωδικοί να μην ανοίγουν ακόμη, ενεργοποιούνται όμως χιλιάδες παλιοί, οι οποίοι παρέμεναν εκτός αγοράς επί μήνες. «Οι «μικροί» άρχισαν πάλι να ασχολούνται με την αγορά.
Ρωτούν για τις προοπτικές αυτής της ανάκαμψης, για τη διατηρησιμότητά της· δείχνουν, όμως, περισσότερο σαν να θέλουν να ακολουθήσουν την τάση βραχυπρόθεσμα και όχι να επενδύσουν για πολύ χρόνο», επισημαίνει ο αναλυτής της «Aτταλος ΑΧΕ», Μάνος Μαυρογένης. 
