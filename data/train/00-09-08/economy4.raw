Στη λήψη οκτώ μέτρων για την αντιμετώπιση της λαθρεμπορίας καυσίμων, χρυσού και τσιγάρων, καθώς και της φοροδιαφυγής στα τυχερά παιχνίδια αποφάσισε να προχωρήσει άμεσα το οικονομικό επιτελείο της κυβέρνησης.
 Σύμφωνα με πληροφορίες, κατά τη χθεσινή σύσκεψη που πραγματοποιήθηκε υπό τον υπουργό Εθνικής Οικονομίας και Οικονομικών Γιάννο Παπαντωνίου, με τη συμμετοχή
του υφυπουργού Οικονομικών Απόστολου Φωτιάδη, του γενικού γραμματέα του υπουργείου Οικονομικών Χάρη Αλαμάνου, του γενικού γραμματέα του ΚΕΠΥΟ Παναγιώτη Γεωργιάδη, του ειδικού γραμματέα του ΣΔΟΕ Γιώργου Κανελλόπουλου και υπηρεσιακών παραγόντων κρίθηκε αναγκαία η λήψη μέτρων για την αντιμετώπιση των
 Κατά τις ίδιες πληροφορίες, το οικονομικό επιτελείο έλαβε πέντε μέτρα για τον περιορισμό του λαθρεμπορίου καυσίμων, που είναι τα εξής: 
 Η δήμευση των πλοίων, που θα εντοπίζονται να μεταφέρουν λαθραία καύσιμα.
 Η αφαίρεση των πινακίδων στα αυτοκίνητα που χρησιμοποιούν παράνομο πετρέλαιο θέρμανσης αντί κίνησης.
 Η επιβολή προστίμων μέχρι και 1 δισ. δρχ. σε βυτιοφόρα, για παράνομη μεταφορά πετρελαίου θέρμανσης.
 Η αύξηση σε 500.000 δρχ. από 50.000 δρχ. του διοικητικού προστίμου για παράνομη χρήση πετρελαίου θέρμανσης.
 Το κλείσιμο μέχρι και τρεις μήνες των πρατηρίων που θα εντοπιστούν για παράνομη διάθεση πετρελαίου θέρμανσης.
 Στόχος των μέτρων που αποφασίστηκαν στη χθεσινή σύσκεψη, είναι ο περιορισμός της λαθρεμπορίας καυσίμων εν όψει μάλιστα της χειμερινής περιόδου, που ο επιβαλλόμενος φόρος είναι σαφώς χαμηλότερος στο πετρέλαιο θέρμανσης έναντι εκείνου στο κίνησης. 
 Οπως εκτιμά το οικονομικό επιτελείο της κυβέρνησης, τα μέτρα αυτά θα συμβάλουν
καθοριστικά στον περιορισμό του λαθρεμπορίου, αλλά και στην αύξηση των εσόδων του προϋπολογισμού από την εν λόγω κατηγορία φορολογίας.
  Οσοι κάνουν έναρξη εργασιών για την εμπορία χρυσού να καταθέτουν εγγυητική επιστολή ύψους 50 εκατ. δρχ. ή να βάζουν υποθήκη κάποιο ακίνητο αξίας, επίσης,
  Τσιγάρα. Σε κάθε πακέτο τσιγάρων πλέον θα αναγράφεται ένας και μοναδικός αριθμός.
 Tυχερά παιχνίδια: H εγκατάσταση μετρητή πελατών σε κάθε ηλεκτρονικό μηχάνημα.
 Η λήψη των μέτρων θα συνοδευθεί και από εντατικούς ελέγχους σε όλο το επιχειρηματικό φάσμα των κλάδων καυσίμων, χρυσού, τσιγάρων και τυχερών παχνιδιών, προκειμένου να αντιμετωπίζονται και να καταστέλλονται όσο το δυνατόν περισσότερα τέτοια φαινόμενα, όπως επισήμανε αρμόδιος παράγοντας του υπουργείου Οικονομικών.
 Σημειώνεται ότι στη χθεσινή επιτελική σύσκεψη υπό τον υπουργό Εθνικής Οικονομίας και Οικονομικών συζητήθηκαν και άλλα τρέχοντα θέματα του υπουργείου
Οικονομικών, όπως η ανάγκη κατάθεσης στη Βουλή μέχρι τέλος του μήνα του νέου φορολογικού νομοσχεδίου, στο οποίο θα συμπεριληφθούν όλες οι προεκλογικές εξαγγελίες της κυβέρνησης, με εξαίρεση τα μέτρα μείωσης φόρων και τελών στα ακίνητα, που θα ανακοινωθούν στο τέλος του έτους, μαζί με τις νέες αντικειμενικές αξίες, που θα ισχύσουν από την 1η Ιανουαρίου 2001.
