Mε καταιγισμό δηλώσεων Eυρωπαίοι τραπεζίτες, υπουργοί Οικονομικών και πολιτικοί προσπάθησαν χθες να διορθώσουν την προχθεσινή γκάφα του Σρέντερ και να δώσουν ανάσες στο ευρώ. 
προσπάθεια αυτή έφερε κάποια αποτελέσματα, καθώς σταθεροποίησε αργά το απόγευμα το κοινό νόμισμα πάνω από 87, 50 σεντς έναντι του δολαρίου και περί τα
 Νωρίς το πρωί, όμως, το ευρώ συνεχίζοντας την προχθεσινή ελεύθερη πτώση, είχε σημειώσει νέα αρνητικά ιστορικά ρεκόρ έναντι των δύο νομισμάτων. Συγκεκριμένα,
υποχώρησε έως και τα 86, 37 σεντς και τα 90, 95 γεν, γεγονός που επηρέασε αρνητικά και την ισοτιμία δολαρίου δραχμής. Το δολάριο προσέγγισε ύψη ρεκόρ έναντι της δραχμής και θα πωλείται σήμερα από τις τράπεζες στις 395 δραχμές.
 Στην ανάκαμψη του ευρώ αργότερα καθοριστικές πάντως ήταν οι αρχικές φήμες για επικείμενη παρέμβαση στις αγορές από την ΕΚΤ και οι φραστικές παρεμβάσεις αρκετών Eυρωπαίων αξιωματούχων. 
 Ο πρόεδρος της Bundesbank, Ερνστ Βέλτεκε, από τη Φρανκφούρτη σε μια προσπάθεια
αποκατάστασης της χαμένη αξιοπιστίας του κοινού νομίσματος στις αγορές, που τροφοδοτήθηκε από τις αλλοπρόσαλλες δηλώσεις του Γερμανού καγκελάριου Γκέρχαρντ Σρέντερ τις τελευταίες ημέρες, δήλωσε ότι η ΕΚΤ ενδιαφέρεται για το ευρώ, προσθέτοντας ότι η σημερινή του ισοτιμία δεν αντανακλά ούτε το παρόν ούτε το μέλλον της οικονομικής ανάπτυξης στη ζώνη του ευρώ. 
 Από την πλευρά του, ο καγκελάριος Σρέντερ πήρε πίσω όσα έλεγε προχθές και την περασμένη Δευτέρα, ότι δηλαδή η παρούσα αδυναμία του ευρώ δεν προκαλεί ανησυχία καθώς ευνοεί τις εξαγωγές. Με αυτές του τις δηλώσεις ο Γερμανός ηγέτης είχε προκαλέσει αμφιβολίες στις αγορές για το αν πραγματικά η Γερμανία,
η μεγαλύτερη οικονομία της ζώνης του ευρώ, ενδιαφέρεται για την παρούσα αποδυνάμωση του κοινού νομίσματος. Αποτέλεσμα ήταν οι μαζικές πωλήσεις ευρώ στις αγορές, η υποχώρησή του δύο σεντς έναντι του δολαρίου και δύο γεν έναντι του ιαπωνικού νομίσματος προχθές. Χθες, κάνοντας στροφή 180 μοιρών, είπε ότι η
σημερινή ισοτιμία του ευρώ δεν είναι ευχάριστη, καθώς και ότι η Γερμανία ενδιαφέρεται για ένα ισχυρό ευρώ. 
 Αργότερα, το χορό των δηλώσεων συμπλήρωσε ο Γερμανός υπουργός Οικονομικών Χανς
Αϊχελ, ο οποίος είχε τηλεφωνική επικοινωνία με τον ομόλογό του Γάλλο Λοράν Φαμπιούς, με τον οποίο συμφώνησε ότι το ευρώ είναι υποτιμημένο, καθώς η παρούσα ισοτιμία του δεν δικαιολογείται από τα ισχυρά θεμελιώδη οικονομικά μεγέθη. 
 Μια διαφορετική άποψη κατέθεσε χθες από την πλευρά του ο Iταλός πρωθυπουργός Τζουλιάνο Αμάτο, που δήλωσε ότι για τη σημερινή αδυναμία του ευρώ οφείλεται εν
μέρει στο τεράστιο εμπορικό έλλειμμα των ΗΠΑ. Οι ΗΠΑ, είπε, δυσκολεύονται να πράξουν αυτό που πρέπει, να μειώσουν δηλαδή το δυσβάσταχτο εμπορικό τους έλλειμμα, το οποίο μπορεί να δημιουργήσει προβλήματα τόσο σε αυτές όσο και στην Ευρώπη. Ο Αμάτο ισχυρίσθηκε ότι η αμερικανική κυβέρνηση έχει γνώση αυτού του κινδύνου, αλλά κωλύεται να λάβει τα απαραίτητα μέτρα κατά τη διάρκεια της προεκλογικής περιόδου.
 Πάντως, οι αγορές δεν δείχνουν ότι είναι πεπεισμένες με την παραπάνω αλλαγή στάσης του Σρέντερ μέσα σε λίγες μόνον ώρες. Περιμένουν τη σημερινή σύνοδο των
υπουργών Οικονομικών της ζώνης του ευρώ, όπου μάλλον θα συνεχιστεί το μπαράζ στήριξης στο κοινό νόμισμα.
