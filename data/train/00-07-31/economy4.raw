Εφάπαξ ή σε τρεις συνεχόμενες χρήσεις μπορεί να πραγματοποιηθεί η απόσβεση των χρεωστικών συναλλαγματικών διαφόρων από υποχρεώσεις σε γεν Ιαπωνίας, που δημιουργήθηκαν κατά το δεύτερο εξάμηνο του προηγούμενου έτους, από επιχειρήσεις που έκλεισαν τη χρήση τους στις 30 Ιουνίου 2000.
 Σύμφωνα με διευκρινιστική εγκύκλιο του υπουργείου Οικονομικών, οι χρεωστικές συναλλαγματικές διαφορές, οι οποίες θα προκύψουν είτε κατά την εξόφληση υποχρεώσεων στο ιαπωνικό νόμισμα, κατά το χρονικό διάστημα από 1ης Ιουλίου 1999 μέχρι και 30ής Ιουνίου 2000, είτε κατά την αποτίμηση τέλους χρήσης θα αποσβεσθούν από τις επιχειρήσεις είτε εφάπαξ είτε ισόποσα σε τρεις συνεχόμενες
χρήσεις, αρχής γενομένης από τη χρήση που η διαχειριστική περίοδος κλείνει στις 30 Ιουνίου 2000.
 Η εν λόγω ρύθμιση αναφέρεται σε πράξεις που πραγματοποιήθηκαν μέχρι και τις 30
Ιουνίου 2000. Αφορά τις χρεωστικές συναλλαγματικές διαφορές, που δημιουργήθηκαν κυρίως κατά το δεύτερο εξάμηνο του προηγούμενου έτους και με δεδομένο ότι στη διαχειριστική περίοδο των επιχειρήσεων, οι οποίες θα κλείσουν
ισολογισμό με ημερομηνία 30 Ιουνίου 2000, περιλαμβάνεται και το δεύτερο εξάμηνο του προηγούμενου έτους 1999. Κι αυτό γίνεται για λογους ενιαίας αντιμετώπισης, επειδή οι δηλώσεις φορολογίας εισοδήματος των επιχειρήσεων αυτών, που κλείνουν ισολογισμό στο τέλος του πρώτου εξαμήνου του τρέχοντος έτους, αφορούν το οικονομικό έτος 2000, όπως συμβαίνει και με τις επιχειρήσεις
 Με την ίδια εγκύκλιο διευκρινίζεται επίσης ότι η ευχέρεια απόσβεσης των χρεωστικών συναλλαγματικών διαφορών είτε εφάπαξ είτε σε τρεις συνεχόμενες χρήσεις (σ.σ. έναρξη με τη διαχειριστική περίοδο που κλείνει στις 30 Ιουνίου 2000) παρέχεται σε όλες τις επιχειρήσεις που κλείνουν ισολογισμό μετά την 31 Δεκεμβρίου 1999 και που προφανώς αφορά τη δηλωση φορολογίας εισοδήματος του οικονομικού έτους 2000. 
 Σημειώνεται ότι σε παλαιότερη εγκύκλιο του υπουργείου, οι χρεωστικές συναλλαγματικές διαφορές, που προέκυψαν είτε κατά την εξόφληση υποχρεώσεων σε γεν Ιαπωνίας από την 1 Ιανουαρίου 1999 μέχρι και 31 Δεκεμβρίου 1999 είτε κατά την αποτίμηση τέλους χρήσης (31.12.99) και προέρχονται από πράξεις που πραγματοποιήθηκαν μέχρι κατά τη διάρκεια του 1999, μπορούν να αποσβεστούν είτε
