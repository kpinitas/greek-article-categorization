Πέντε πυρκαγιές αναστάτωσαν το Σαββατοκύριακο την Αττική και άλλες περιοχές της
χώρας. Δραματικές διάστασεις πήρε η φωτιά στον Κάλαμο, αφού κατά τη διάρκεια ρίψης, 10 άτομα, έξι κάτοικοι και 4 πυροσβέστες, τραυματίστηκαν.
 Μάχη με τις φλόγες έδιναν για δύο ημέρες 300 πυροσβέστες με 60 οχήματα και 10 αεροσκάφη, καθώς αναζωπυρώθηκε η φωτιά που είχε ξεσπάσει στην περιοχή Βλαστός στον Κάλαμο την περασμένη Παρασκευή.
 Η δεύτερη φωτιά σε δύο ημέρες ήταν καταστροφική, καθώς οι φλόγες έκαψαν 600 στρέμματα δασικής έκτασης, ενώ σημειώθηκε κι ένα ατύχημα, όταν ένα από τα πυροσβεστικά αεροπλάνα έκανε ρίψεις νερού πάνω από 20 ανθρώπους. Αποτέλεσμα ήταν να τραυματιστούν δέκα άνθρωποι.
 Τέσσερις πυροσβέστες και έξι κάτοικοι της περιοχής. Σοβαρότερα τραυματίστηκαν ο πυραγός Θανάσης Καραχάλιος, που νοσηλεύεται με θλαστικά τραύματα στο 401-Στρατιωτικό Νοσοκομείο και οι πυροσβέστες Σταμάτης Σωτήρχος και Θάλεια Ντουλάντη. Ο πυραγός είδε έγκαιρα ότι το πυροσβεστικό αεροπλάνο έριχνε νερό πάνω από τα σώματά τους και φώναξε σε όλους να πέσουν στο έδαφος για να μειωθεί όσο γινόταν ο κίνδυνος από το βάρος του νερού.
 Η φωτιά τελικά τέθηκε υπό έλεγχο, αφού κατέστρεψε ένα σπίτι και προκάλεσε σοβαρές υλικές ζημιές σε άλλα τρία.
 Εν τω μεταξύ, ποινική δίωξη για «εμπρησμό δάσους από αμέλεια» άσκησε προχθές ο
εισαγγελέας εις βάρος τριών υπαλλήλων του Αρχαιολογικού Χώρου Kαλάμου.
 Οι Γιώργος, Αντώνης και Αιμιλία Νικολάου, δεν φαντάζονταν ότι το Σάββατο το μεσημέρι θα βρίσκονταν ενώπιον εισαγγελέα, ούτε βέβαια ότι το κάψιμο μερικών ξερών χόρτων για την αισθητική βελτίωση του αρχαιολογικού χώρου θα οδηγούσε σε
 Οι συλληφθέντες διώκονται για «εμπρησμό δάσους από αμέλεια» και παραπέμφθηκαν σε δίκη. Η πυρκαγιά ξεκίνησε λίγο πριν από το μεσημέρι της Παρασκευής και απείλησε μέχρι και σπίτια της περιοχής, ενώ πλησίασε κοντά σε τέσσερις παιδικούς σταθμούς.
 Ανεξέλεγκτη μαινόταν για τέταρτη μέρα χθες η μεγάλη πυρκαγιά στο Περιβόλι Γρεβενών, κοντά στον εθνικό δρυμό Βάλια Κάλντα. Οι φλόγες κατακαίνε δάσος μαύρης πεύκης σε δύσβατη περιοχή. Ενας στρατιώτης που συμμετείχε στην κατάσβεση υπέστη αλλεργικό σοκ και διακομίσθηκε στο νοσοκομείο.
 Η πυροσβεστική υπηρεσία έχει σπεύσει επί τόπου με 27 οχήματα και 180 άνδρες. Στο έργο της συνδράμουν 77 στρατιώτες και πέντε υδροφόρα οχήματα της Tοπικής Aυτοδιοίκησης. Επίσης, δυο ελικόπτερα έκαναν χθες επανειλημμένως ρίψεις νερού,
αλλά ώς το απόγευμα η μεγάλη φωτιά δεν είχε τεθεί υπό έλεγχο.
 Το έργο των πυροσβεστικών καθίσταται ιδιαίτερα δύσκολο κι εξαιτίας παλαιών βλημάτων που υπάρχουν στην περιοχή.
 Υπό πλήρη έλεγχο τέθηκε χθες η πυρκαγιά που ξέσπασε το βράδυ της περασμένης Παρασκευής στη θέση Αγιά της Λάρισας. Οι φλόγες της έκαναν στάχτη δύο αγροικίες και αρκετά ποιμνιοστάσια, έμειναν όμως μακριά από το χωριό Πρυμνιά, το οποίο απείλούσαν από το Σάββατο. Για την κατάσβεσή της πήραν μέρος 200 πυροσβέστες με 45 οχήματα και 2 αεροσκάφη.
Σε ύφεση βρίσκόταν χθες και η πυρκαγιά, που ξέσπασε το Σάββατο σε δύσβατη περιοχή στο όρος Παναιτωλικό Αγρινίου. Η πρόσβαση για τις πυροσβεστικές δυνάμεις ήταν αρκετά δύσκολη και γι' αυτό στο έργο της κατάσβεσης συμμετείχουν
μόνο ειδικές δυνάμεις της ΕΜΑΚ και τοπικές ομάδες αλπινιστών.
 Περισσότερα από 2.000 στρέμματα δασικής και αγροτικής έκτασης έγιναν στάχτη εξαιτίας της πυρκαγιάς που εκδηλώθηκε το Σαββατοκύριακο σε τρία μέτωπα στην περιοχή Λαΐσα των Ιωαννίνων. Στο έργο της κατάσβεσης πήραν μέρος 50 οχήματα της πυροσβεστικής με 46 άνδρες, τρία ελικόπτερα και δύο αεροπλάνα.
 Μαινόταν ώς τα ξημερώματα η μεγάλη πυρκαγιά ανάμεσα στα χωριά Αστακός και Καραϊσκάκης της Αιτωλοακαρνανίας. Η φωτιά ξέσπασε λίγο μετά τις 7 το βράδυ και
πήρε διαστάσεις λόγω του σφοδρού αέρα. Εκαψε το νεκροταφείο του Αστακού και σκόρπιες αποθήκες. Γύρω στα μεσάνυχτα οι άνεμοι κόπασαν και όλη η πυροσβεστική
δύναμη του νομού έδινε μάχη για να περιορίσει τη φωτιά.
