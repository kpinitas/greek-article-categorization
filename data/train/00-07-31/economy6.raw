Τι κοινό έχουν το ποδόσφαιρο και το χρηματιστήριο; Τις εκπλήξεις. Και μια τέτοια δυσάρεστη για τη Γουόλ Στριτ έκπληξη ήταν η μεγάλη αύξηση του αμερικανικού ΑΕΠ το δεύτερο τρίμηνο που ανακοινώθηκε την Παρασκευή και η οποία
έκοψε για ακόμη μία φορά τα φτερά των Nτάου Τζόουνς και Nasdaq.
 Το αμερικανικό ΑΕΠ αυξήθηκε το δεύτερο τρίμηνο κατά 5, 2%, ξεπερνώντας, κατά πολύ, όχι μόνο τις προβλέψεις για αύξηση κατά 3, 8%, αλλά και το 4, 8% του πρώτου τριμήνου.
 Και αυτό παρά τις αλλεπάλληλες αυξήσεις επιτοκίων από πέρυσι, γεγονός που ανατρέπει την αισιοδοξία των αγορών, για «ομαλή προσγείωση» της αμερικανικής οικονομίας. Κάτι που φάνηκε άλλωστε από τη βουτιά της προηγούμενης Παρασκευής.
 Ο δείκτης Ντάου Τζόουνς έκλεισε με πτώση 0, 71% στις 10.511, 17 μονάδες, με εβδομαδιαίες απώλειες 2, 1%. Τα πράγματα ήταν ωστόσο πολύ χειρότερα για τον Nasdaq, το άστρο του οποίου έδειχνε να ανατέλλει τον τελευταίο καιρό.
 Τα όχι και τόσο καλά οικονομικά αποτελέσματα και οι φόβοι της αγοράς ότι οι ενδεχόμενες νέες αυξήσεις επιτοκίων θα κάνουν ακόμη δυσκολότερη τη ζωή των δεκάδων εταιρειών «dot com», που έλαμψαν σαν διάττοντες αστέρες στο περσινό ράλι, έστειλαν τον Nasdaq από κει...που 'ρθε.
 Ο Nasdaq υποχώρησε την Παρασκευή κατά 4, 7% στις 3.663 μονάδες, παρουσιάζοντας την εβδομάδα που πέρασε πτώση κατά 10, 5%. Ηταν η χειρότερη εβδομάδα από τα μέσα Απριλίου. Μεταξύ Δευτέρας και Παρασκευής, ο Nasdaq έχασε 431 μονάδες, καταγράφοντας τη δεύτερη χειρότερη εβδομαδιαία πτώση στην ιστορία του. Από τις
 Το ενδιαφέρον των αγορών στρέφεται τώρα στα στοιχεία για την απασχόληση στις ΗΠΑ, που ανακοινώνονται την ερχόμενη Παρασκευή, ελπίζοντας σε μικρή έστω αύξηση της ανεργίας. Εξέλιξη, που, ως γνωστόν, στον κόσμο των αγορών θεωρείται
θετική, γιατί συμβάλλει στη μείωση του πληθωρισμού, μέσω της αποσυμφόρισης της
 Μέχρι τα στοιχεία της προηγούμενης Παρασκευής, κέρδιζε έδαφος η πεποίθηση ότι η αμερικανική οικονομία βαίνει προς «ομαλή προσγείωση», σε κάμψη δηλαδή των υψηλών ρυθμών ανάπτυξης, που θεωρούνται πηγή πληθωριστικών πιέσεων.
 Ο πρόεδρος της FED Αλαν Γκρίνσπαν στις τελευταίες καταθέσεις του στο Kογκρέσο απέφυγε επιμελώς να αποφανθεί για τις τύχες της αμερικανικής οικονομίας, ο ήπιος ωστόσο τόνος των ναι μεν αλλά επισημάνσεών του, θεωρήθηκε ως ακόμη μία ένδειξη για ήρεμο καλοκαίρι.
 Τώρα το ενδεχόμενο να αυξηθούν και πάλι τα επιτόκια στη σύνοδο της FED στις 22
Αυγούστου, κερδίζει έδαφος. Η FED έχει αυξήσει από πέρυσι τον Ιούνιο σχεδόν κατά 2% τα επιτόκιά της, στο 6, 5%, ποσοστό που είναι το υψηλότερο από το 1991,
με στόχο να περιορίσει την υψηλή ζήτηση και να προσγειώσει την αύξηση του ΑΕΠ στο 3, 5% με 4%, ποσοστό που θεωρείται ανεκτό για μια ανάπτυξη χωρίς πληθωρισμό
 Η μεγάλη αύξηση του ΑΕΠ μπορεί να δυσαρέστησε τη Γουόλ Στριτ, χαροποίησε ωστόσο τον Αμερικανό πρόεδρο Μπιλ Κλίντον, που έσπευσε να κάνει αβάντα στον υποψήφιο των Δημοκρατικών Αλαν Γκορ.
 «Σήμερα μάθαμε ότι η οικονομία μας αναπτύχθηκε στο ρωμαλέο 5, 2% - ακόμη μία επιβεβαίωση ότι βρισκόμαστε στο σωστό οικονομικό μονοπάτι», δήλωσε ο Αμερικανός πρόεδρος.
