Ενώ η επιτροπή των μητροπολιτών που ορίστηκε από τη Διαρκή Ιερά Σύνοδο πρόκειται να συνεδριάσει μεθαύριο Τετάρτη για να προετοιμάσει τη συλλογή υπογραφών με αίτημα τη διεξαγωγή δημοψηφίσματος για την προαιρετική αναγραφή του θρησκεύματος, η Ιεραρχία συντηρεί τις υψηλές θερμοκρασίες. Στο εσωτερικό της Ιεραρχίας οι μητροπολίτες από τα παραθεριστικά κέντρα κοντράρονται για το θέμα των ταυτοτήτων. 
 Στο τελευταίο επεισόδιο του καλοκαιρινού σίριαλ, στο οποίο πολλοί ιεράρχες διεκδικούν πρωταγωνιστικό ρόλο, μια νέα κόντρα έγινε γνωστή. 
 Αυτή τη φορά, ο μητροπολίτης Ζακύνθου Χρυσόστομος με επιστολή του στην Ιερά Σύνοδο κατηγορεί το μητροπολίτη Καλαβρύτων Αμβρόσιο γιατί έστειλε στη Ζάκυνθο καρτ ποστάλ καλώντας πιστούς και κληρικούς να τις ανατυπώσουν και να τις στείλουν στον πρωθυπουργό. Σύμφωνα με πληροφορίες, ο Χρυσόστομος στην επιστολή
του καταγγέλλει «με τον πιο έντονο τρόπο» τον Αμβρόσιο, τον οποίο κατακρίνει για επέκταση των ορίων, ενώ χαρακτηρίζει την πράξη του «αντικανονική».
 Σύμφωνα με πληροφορίες, τα καρτ ποστάλ του Αμβρόσιου έφτασαν στις περισσότερες
μητροπόλεις της Ελλάδας. Και σύμφωνα με τις ίδιες πληροφορίες, η συντριπτική πλειονότητα των αρχιερέων δεν έδωσαν ιδιαίτερη σημασία και τα έβαλαν στην άκρη.
 Να υπενθυμίσουμε ότι ο μητροπολίτης Καλαβρύτων με επιστολή του προς τους πιστούς, στις 20 Ιουνίου, μία ημέρα πριν ο αρχιεπίσκοπος μιλήσει για τη συγκέντρωση υπογραφών στο συλλαλητήριο της Αθήνας, ξεκίνησε το δικό του άτυπο «δημοψήφισμα». Στην καρτ ποστάλ από τη μια όψη εικονίζεται ένας νέος με την όψη του Χριστού με δάκρυα στα μάτια βλέποντας την Ελλάδα και από την άλλη ένα κείμενο που απευθύνεται στον πρωθυπουργό.
 Η ταυτότητα δεν είναι κρατικό έγγραφο. Είναι ένα ατομικό στοιχείο αυτοπροσδιορισμού μου με την εγγύηση του Kράτους. Εγώ δηλώνω, ό,τι είμαι, το δε Κράτος το επικυρώνει.
 Ως Ελλην πολίτης επιθυμώ να αναγράφεται το θρήσκευμά μου στην ταυτότητά μου. Παρακαλώ επίσης να απονέμεται ο οφειλόμενος σεβασμός στην Εκκλησία, την Τροφό του Εθνους». Από κάτω καλεί τους πιστούς να βάλουν την υπογραφή τους και τα υπόλοιπα στοιχεία τους. Η καρτ ποστάλ έχει παραλήπτη τη Μητρόπολη Καλαβρύτων. Από εκεί, όσες καρτ ποστάλ συγκεντρωθούν, σταλούν στον πρωθυπουργό. 
 Για να πείσει τους πιστούς να βάλουν την υπογραφή τους ο Αμβρόσιος έφτιαξε ένα
 Ζώντας την πνευματική δοκιμασία με αφορμή τις ΤΑΥΤΟΤΗΤΕΣ λάβαμε την πρωτοβουλία και εκδώσαμε αυτές τις κάρτες που έχετε στα χέρια σας, που αποτελούν Δημοψήφισμα προς τον Πρωθυπουργό της χώρας μας.
 Σας παρακαλούμε συμπληρώσατε στην πίσω πλευρά τα στοιχεία σας, βάλτε ένα γραμματόσημο των 120 δρχ. και ρίξτε την στο κουτί του Ταχυδρομείου.
 Η Ιερά Μητρόπολις Kαλαβρύτων και Αιγιαλείας θα συγκεντρώσει τις κάρτες που θα λάβει μέσω των ΕΛΤΑ και θα τις προσκομίσει στον Ελληνα Πρωθυπουργό κ. Κων/νο Σημίτη, προκειμένου να τον προβληματίσει από μια άλλη πλευρά, ότι εμείς, ο πιστός λαός της Ελλάδας μας, απαιτεί να εισακουσθεί ο λόγος της Μητέρας Ορθοδόξου Εκκλησίας.
 Για περισσότερες πληροφορίες μπορείτε να απευθύνεσθε στα τηλέφωνα 0691- 21.776
και 21.777. Με αδελφικούς ασπασμούς και ευχές για ενδυνάμωση στον αγώνα μας».
 Με άλλη εποστολή του ενημέρωνε ότι κάθε καρτ ποστάλ στοιχίζει 6 δρχ. μείον τον
Φ.Π.Α. και καλούσε τους ενδιαφερομένους να την ανατυπώσουν. Η ιδέα ήταν να συμπληρωθούν 30.000 καρτ ποστάλ για κάθε μητρόπολη, δηλαδή 2.400.000 σε όλη την Ελλάδα και να σταλούν στον πρωθυπουργό.
