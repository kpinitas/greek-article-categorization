 Με την παρουσία δυο από τις πιο γνωστές προσωπικότητες του σύγχρονου αμερικανικού κινηματογράφου, εκείνες του Κλιντ Ιστγουντ και της Σάρον Στόουν κάνει έναρξη το φετινό 57ο Κινηματογραφικό Φεστιβάλ της Βενετίας. Η έναρξη θα γίνει στις 30 Αυγούστου, με την απονομή στον Ιστγουντ του Χρυσού Λιονταριού του φεστιβάλ για το σύνολο της κινηματογραφικής προσφοράς του. Την απονομή θα κάνει η Σάρον Στόουν, ενώ θ' ακολουθήσει η προβολή, εκτός συναγωνισμού, της ταινίας «Καουμπόηδες του Διαστήματος» σε σκηνοθεσία του Ιστγουντ και με πρωταγωνιστές τον ίδιο και τους Τόμι Λι Τζόουνς, Τζέιμς Γκάρνερ και Ντόναλντ Σάδερλαντ.
 «Ο Κλιντ Ιστγουντ είναι ένας από τους λιγοστούς εναπομείναντες εν ενεργεία στο
χώρο της βιομηχανίας θρύλους του Χόλιγουντ», αναφέρει στην ανακοίνωση της η Μπιενάλε της Βενετίας. «Παρ' όλο που εργάζεται μέσα στην παράδοση του κλασικού
αμερικανικού κινηματογράφου και το σύστημα των στούντιο, κατάφερε να διατηρήσει τη ματιά ενός αληθινού δημιουργού. Σε μια καριέρα που καλύπτει 45 χρόνια, και που περιλαμβάνει τους ρόλους του ηθοποιού, του σκηνοθέτη, του παραγωγού, του σεναριογράφου και του συνθέτη, ο Ιστγουντ κατάφερε να περπατήσει στη γραμμή ανάμεσα στην προσωπική δημιουργία και την παγκόσμια επιτυχία του μποξ όφις... Η δύναμη του Κλιντ Ιστγουντ βρίσκεται στο ότι είναι ταυτόχρονα ένας θρύλος του Χόλιγουντ και μια από τις πιο επιδέξιες και διακριτικές κριτικές συνειδήσεις και είναι αυτά τα προτερήματα που προτίθεται να αναγνωρίσει η βράβευση».
 Η φετινή Μόστρα του Κινηματογράφου θα κλείσει στις 9 Σεπτεμβρίου με την προβολή, εκτός συναγωνισμού, της γαλλοϊσπανικής παραγωγής, «Vengo» του Τόνι Γκάτλιφ, με πρωταγωνιστή τον Αντόνιο Κανάλες. Ο Ρόμπερτ Ολτμαν, ο Στίβεν Φρίαρς, ο Μανοέλ ντε Ολιβέιρα, ο Γκαμπριέλε Σαλβατόρες, ο Ραούλ Ρουίζ, ο Γούντι Αλεν, ο Κλοντ Σαμπρόλ, ο Τακέσι Κιτάνο, ο Μάρτιον Σκορσέζε, ο Ρόμπερτ Ζεμέκις, ο Γκας Βαν Σαντ και ο Μπαρμπέτ Σρέντερ, είναι ανάμεσα στους σκηνοθέτες, που ταινίες τους περιλαμβάνονται στο φετινό, πλούσιο επίσημο (διαγωνιστικό και μη) πρόγραμμα που παρουσίασε την Παρασκευή το απόγευμα στους
 Εκτός από το πρόγραμμα αυτό, η φετινή Μόστρα παρουσιάζει και διάφορα άλλα προγράμματα, ανάμεσά τους και ένα πρόγραμμα ταινιών μικρού μήκους σε ξεχωριστό
διαγωνιστικό τμήμα, καθώς και μια σειρά μικρού και μεγάλου μήκους ταινίες που γυρίστηκαν με βάση τα θεατρικά έργα του Σάμιουελ Μπέκετ (ορισμένες σκηνοθετημένες από γνωστούς δημιουργούς όπως ο Ατόμ Εγκογιάν, ο Ντέιβιντ Μάμετ, ο Κάρελ Ράις και ο Αντονι Μινγκέλα) καθώς και ένα μεγάλο αφιέρωμα στο έργο του Κλιντ Ιστγουντ, ανάμεσά τους και τις ταινίες: «Ο καλός, ο κακός και ο
άσχημος», «Ο προδότης», «Η νύχτα της εκδικήσεως» (η πρώτη σκηνοθεσία του), «Μπερντ» και «Οι ασυγχώρητοι».
 Σημειώνουμε ότι την επομένη της βράβευσης του Ιστγουντ, η Σάρον Στόουν θα προεδρεύσει σε ένα βραδινό γκαλά με θέμα «Ο κινηματογράφος ενάντια στο AIDS - Βενετία», που διοργανώνει το Αμερικανικό Ιδρυμα Ερευνας για το AIDS. Στο γκαλά
αναμένονται να πάρουν μέρος καλλιτέχνες των τεχνών και της σόου-μπίζνες από όλα τα μέρη του κόσμου. 
 Δυο διάσημοι σκηνοθέτες ευρωπαϊκής καταγωγής, που ζουν και εργάζονται στην Αμερική, ο Τσέχος Μίλος Φόρμαν (στις ΗΠΑ) και ο αρμενικής καταγωγής Ατόμ Εγκογιάν (στον Καναδά), θα είναι φέτος πρόεδροι των δυο κριτικών επιτροπών του
φεστιβάλ: Ο πρώτος, επικεφαλής της επιτροπής ταινιών μεγάλου μήκους και με μέλη τους: Τζένιφερ Τζέισον Λι (ηθοποιός), Σαμίρα Μαχμαλμπάφ (σκηνοθέτριας), Ταχάρ Μπεν-Τζελούν (συγγραφέας), Τζιουζέπε Μπερτολούτσι, Κλοντ Σαμπρόλ (σκηνοθέτες) και Αντρεας Κιλμπ (κριτικός) και ο δεύτερος επικεφαλής της επιτροπής των ταινιών μικρού μήκους μαζί με τους: Κιάρα Μαστρογιάνι (ηθοποιός)
Μίμο Καλοπρέστι (σκηνοθέτης), Πίτερ Μάλαν (σκηνοθέτης/ηθοποιός) και Μπιλ Κρον (κριτικός).
 _ «Ο Δρ Τα και οι γυναίκες» (ΗΠΑ) του Ρόμπερτ Ολτμαν, με τους Ρίτσαρντ Γκιρ, Χέλεν Χαντ, Φάρα Φόσετ, Λόρα Ντερν, Λιβ Τάιλερ.
 _ «Ελευθερία» (Γαλλία/Πορτογαλία/Λιθουανία) του Σαρούνα Μπάρτας, με τους: Βαλεντίνα Μασάλσκις, Φατιμά Εναφλάουι και Αξελ Νιούμαν.
_ «Σύμφωνα με τον Ματθαίο» (Γαλλία) του Ξαβιέ Μποβουά, με τους: Μπενουά Μαζιμέλ, Ναταλί Μπαέ, Αντουάν Σαπέ.
 _ «Ντούριαν, Ντούριαν» (Χονγκ Κονγκ/Κίνα/Γαλλία) του Φρούιτ Τσαν, με τους Κιν Χάιλου, Μακ Γουάι Φαν, Μπιάο Ξιάο Μινγκ.
 _ «Ο παρτιζάνος Τζόνι" (Ιταλία) του Γκουίντο Κιέζα, με τους Στέφανο Ντιονίζι, Κλαούντιο Αμεντόλα, Αντρέα Πρόνταν.
 _ «Οι πυγμάχοι» (Ινδία) του Μπουντχάντεμπ Ντασγκούπτα, με τους Τζάγια Σιλ, Τάπας Παλ.
 _ «Λίαμ» (Μεγ. Βρετανία) του Στίβεν Φρίαρς, με τους: Ιαν Χαρτ, Κλερ Χάκετ, Αν Ριντ.
 _ «Τα εκατό βήματα» (Ιταλία) του Μάρκο Τούλιο Τζιορντάνα, με τους: Λουίτζι Λο Κάσιο, Λουίτζι Μαρία Μπουρουάνα, Λουτσία Σάρντο.
_ «Το νησί» (Νότιος Κορέα) του Κι-Ντουκ Κιμ, με τους Γιουνγκ Σου, Γιου-Σουκ Κιμ.
 _ «Η θεά του 1967» (Αυστραλία) της Κλάρα Λο, με τους: Ρόουζ Μπερν, Ρικίγια Κουροκάουα, Νίκολας Χόουπ.
 _ «Ο κύκλος» (Ιράν) του Γιαφάρ Πανάχι, με τους: Φερεστέ Σαντρ Οραφάι, Φατεμέ Ναγκάβι.
 _ «Ο άνθρωπος που έκλαψε» (Μεγ. Βρετανία/Γαλλία) της Σάλι Πότερ, με τους: Κριστίνα Ρίτσι, Κέιτ Μπλάνσετ, Τζον Τορτούρο, Τζόνι Ντεπ.
 _ «Ο Fantasma» (Πορτογαλία) του Τζοάο Πέντρο Ροντρίγκεζ, με τους: Ρικάρντο Μενέσες, Μπεατρίζ Τορκάντο.
 _ «Γιος δυο μανάδων ή η κωμωδία της αθωότητας» (Γαλλία) του Ραούλ Ρουίζ, με τους: Ιζαμπέλ Ιπέρ, Ζαν Μπαλιμπάρ, Σαρλ Μπερλίνγκ.
 _ «Denti» (Ιταλία) του Γκαμπριέλε Σαλβατόρες, με τους: Σέρτζιο Ρουμπίνι, Ανούκ
 _ «Πριν πέσει η νύχτα» (ΗΠΑ) του Τζούλιαν Σνάμπελ, με τους: Χαβιέρ Μπαρντέμ, Ολιβιέ Μαρτίνεζ, Τζόνι Ντεπ, Χέκτορ Μπαμπένκο.
 _ «Η παρθένος των δολοφόνων» (Γαλλία/Κολομβία) του Μπαρμπέτ Σρέντερ, με τους: Τζέρμαν Τζαραμίλο, Αντερσον Μπαλεστέρος.
 _ «Μικροαπατεώνες» (ΗΠΑ) του Γούντι Αλεν, με τους: Γούντι Αλεν, Ελέιν Μέι, Χιου Γκραντ, Τρέισι Ούλμαν.
 _ «Ευχαριστώ για τη σοκολάτα» (Γαλλία) του Κλοντ Σαμπρόλ, με τους: Ιζαμπέλ Ιπέρ, Ζακ Ντιτρόνκ.
 _ «Αδερφέ» (Ιαπωνία/ΗΠΑ/Μεγ. Βρετανία) του Τακέσι Κιτάνο, με τον Τακέσι Κιτάνο.
 _ «Το γλυκό σινεμά» (Ιταλία/ΗΠΑ) του Μάρτιν Σκορσέζε.
 _ «Αστεία: Κεφάλαιο πρώτο "Λαμπρή"» (ΗΠΑ) - (έργο εν εξελίξει) του Γκας Βαν Σαντ.
 _ «Χρόνος και παλίρροια» (Χονγκ Κονγκ/Κίνα) του Τσούι Χαρκ, με τους: Νίκολας Τσε, Γου Μπάι.
 _ «Σαντ» (Γαλλία) του Μπενουά Ζακό, με τους: Ντανιέλ Οτέιγ, Μαριάν Ντενικούρ, Ζαν Μπαλιμπάρ.
 _ «U-571» (ΗΠΑ) του Τζόναθαν Μόστοου, με τους: Μάθιου ΜακΚόναχι, Μπιλ Πάξτον, Χάρβεϊ Καϊτέλ.
 _ «Πλάτα Κεμάδα» (Αργεντινή / Ισπανία / Ουρουγουάη / Γαλλία) του Μαρσέλο Πινιέρο, με τους: Εντουάρντο Νοριέγκα, Λεονάρντο Σμπαράλια.
 _ «Το κελί» (ΗΠΑ) του Ταρσέμ, με τους: Τζένιφερ Λοπέζ, Βινς Βον, Μαριάν Ζαν-Μπατίστ, Βίνσεντ ντ' Ονόφριο.
 _ «Τι βρίσκεται από κάτω» (ΗΠΑ) του Ρόμπερτ Ζεμέκις, με τους: Χάρισον Φορντ, Μισέλ Φάιφερ.
 Aπό τα χέρια της Σάρον Στόουν θα παραλάβει ο Kλιντ Iστγουντ το Xρυσό Λιοντάρι του Φεστιβάλ της Bενετίας, για το σύνολο της κινηματογραφικής προσφοράς του
