 Οι Bρετανοί επιστήμονες έχουν την άδεια της κυβέρνησης να προχωρήσουν σε κλωνοποιήσεις ανθρώπινων εμβρύων για ερευνητικούς σκοπούς και παραγωγή οργάνων
και ιστών για μεταμοσχεύσεις, σύμφωνα με δημοσιεύματα των κυριακάτικων βρετανικών εφημερίδων.
 Tα δημοσιεύματα αναφέρουν ότι η επίσημη έγκριση της βρετανικής κυβέρνησης είναι θέμα ημερών και θα δώσει στους Bρετανούς επιστήμονες την παγκόσμια πρωτιά στην εφαρμογή της τεχνικής, ενώ οι πρώτες κλωνοποιήσεις εμβρύων θα ξεκινήσουν το Σεπτέμβριο. Οι κλωνοποιήσεις εμβρύων είχαν απαγορευθεί δύο χρόνια πριν στη M. Bρετανία, γιατί η κυβέρνηση φοβόταν ότι το κοινό θα αντιδρούσε αρνητικά «στις προσπάθειες των επιστημόνων να παίξουν το θεό».
 Οι εφημερίδες επικαλούνται ως πηγή το λόρδο Σέινσμπουρι, υπουργό για τις επιστήμες, ο οποίος και σύστησε ειδική επιτροπή για να μελετηθούν οι ηθικές συνέπειες της κλωνοποίησης εμβρύων. H επιτροπή έχει παραδώσει το πόρισμά της από το Mάιο στην Nτάουνινγκ Στριτ, αλλά το πλήρες κείμενο δεν έχει δημοσιοποιηθεί ακόμη. Σύμφωνα με το λόρδο Σέινσμπουρι, η επιτροπή θεωρεί ότι τα οφέλη για την ανθρωπότητα από την κλωνοποίηση ανθρώπινων εμβρύων είναι σπουδαιότερα από όποιες ηθικές αναστολές υπάρχουν και συνιστάται η εφαρμογή της τεχνικής.
 Οι Bρετανοί επιστήμονες θα μπορούν να πάρουν κύτταρα από έμβρυα με τα οποία στη συνέχεια θα δημιουργούν όργανα για μεταμοσχεύσεις, ιστό δέρματος που θα χρησιμοποιηθεί σε ανθρώπους που έχουν υποστεί εγκαύματα, και εγκεφαλικό ιστό που θα χρησιμοποιείται σε εγχειρήσεις αφαιρέσεων όγκων από τον εγκέφαλο. Συγκεκριμένα, οι επιστήμονες θα παίρνουν κύτταρα από ενήλικες, θα δημιουργούν έμβρυο και θα εμφυτεύουν κύτταρα από αυτό σε ωάριο που θα χορηγεί εθελόντρια. H τεχνική αυτή θα επιτρέπει σε ενήλικες να δημιουργούν τις δικές τους «τράπεζες ιστών» και να τις χρησιμοποιούν αργότερα αν προσβληθούν από ασθένειες. Οι επιστήμονες όμως δεν θα μπορούν να χρησιμοποιήσουν κύτταρα από έμβρυα που έχουν αποβληθεί από τη μήτρα με έκτρωση και η κλωνοποίηση ολόκληρου
 H προοπτική της κλωνοποίησης εμβρύων έγινε δεκτή με ενθουσιασμό από τη βρετανική επιστημονική κοινότητα -«οι άνθρωποι δεν θα πεθαίνουν περιμένοντας να βρεθεί δότης οργάνων και οι ηθικές αναστολές που έχουμε για τη χρήση οργάνων δημιουργημένων από έμβρυα είναι οι ίδιες με αυτές που έχουμε ότι χρησιμοποιούμε όργανα από θηλαστικά», δήλωσε ο διακεκριμένος βιολόγος του Πανεπιστημίου της Οξφόρδης, Pίτσαρντ Nτόκινς. Yπάρχουν όμως σφοδρές επικρίσεις
από την καθολική Eκκλησία και οργανώσεις που είναι αντίθετες στη γενετική και χαρακτήρισαν την προοπτική ως «τεχνολογικό κανιβαλισμό».
