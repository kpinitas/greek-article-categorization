 Σε περίοδο δυναμικών και πολυεπίπεδων αλλαγών, που εγγίζουν όλο το φάσμα των χαρακτηριστικών και των λειτουργιών της, έχει εισέλθει η ελληνική χρηματιστηριακή αγορά. Οδεύει ταυτόχρονα προς την τελική ευθεία αναβάθμισής της στο διεθνές περιβάλλον των ώριμων κεφαλαιαγορών. 
 Ο άνεμος ανανέωσης που έχει αρχίσει να φυσά στη Σοφοκλέους, παρασύροντας πρόσωπα, παλαιούς κανονισμούς και νόμους, λειτουργεί, σύμφωνα με τους παρατηρητές της αγοράς, εξυγιαντικά και μπορεί να θέσει τις βάσεις για μια νέα
και σαφώς ποιοτικότερη πορεία του ελληνικού Xρηματιστηρίου προς τα εμπρός.
 Οι συνθήκες ελλιπούς ρευστότητας, η απουσία ξένων θεσμικών επενδυτών, ο χαμηλός βαθμός εμπιστοσύνης που τρέφουν για το θεσμό οι εγχώριοι επενδυτές, τα
σημαντικά κενά που εντοπίζονται στο θεσμικό πλαίσιο είναι προβλήματα που ταλανίζουν μήνες τώρα την ελληνική κεφαλαιαγορά, πλην όμως καθίσταται πλέον εμφανής η πρόθεση της κυβέρνησης να προωθήσει άμεσα τις απαιτούμενες πρωτοβουλίες, ώστε να «αναστήσει» το νεκρωμένο επενδυτικό περιβάλλον.
 Η παραίτηση-αποπομπή Κουνιάκη ήταν ένα πρώτο βήμα που εν πολλοίς λειτούργησε και ως μήνυμα για τους ανθρώπους της χρηματιστηριακής αγοράς, ενώ η διαφαινόμενη πρόθεση του υπουργείου Εθνικής Οικονομίας να διευρύνει τις αλλαγές προσώπων στον ευρύτερο χώρο της κεφαλαιαγοράς προοιωνίζεται σημαντικές
ανακατατάξεις, απέναντι στις οποίες στέκεται θετικά η αγορά. 
 Aπό σήμερα άλλωστε, η Σοφοκλέους κάνει ένα ακόμη βήμα προς την αναβάθμισή της,
με την εφαρμογή των νέων ορίων διακύμανσης στις τιμές των μετοχών, που από +
/-12%. Η εφαρμογή του μέτρου αυτού γίνεται σε μια περίοδο, κατά την οποία η αγορά δείχνει να έχει σταθεροποιηθεί, ενώ οι μεγάλες
διακυμάνσεις στις τιμές έχουν περιοριστεί, απομειώνοντας έτσι τους κινδύνους σοβαρών απωλειών σε περίπτωση πτωτικών συνεδριάσεων. Εκτιμάται δε ότι θα συμβάλει εξυγιαντικά στον τρόπο με τον οποίο γίνονται οι συναλλαγές, περιορίζοντας τη δραστηριότητα των traders και των κερδοσκοπικών κύκλων που χειραγωγούν τις τιμές. 
 Ομως, ο φάκελος «νέα μέτρα» δεν κλείνει εδώ. Δεν αποκλείεται, ακόμη και μέσα στην τρέχουσα εβδομάδα, οι εποπτικές αρχές του ΧΑΑ να ανακοινώσουν τον κανονισμό με τις λεπτομερείς υποχρεώσεις των εισηγμένων εταιρειών και των βασικών τους μετόχων, ο οποίος είχε προβλεφθεί στο πρώτο νομοσχέδιο για την κεφαλαιαγορά που ψηφίστηκε τον Ιούνιο. Μέσω των νέων ρυθμίσεων, που εξυπηρετούν τη διαφάνεια και την καλύτερη πληροφόρηση του επενδυτικού κοινού, οι βασικοί μέτοχοι θα είναι υποχρεωμένοι, μεταξύ άλλων, να ανακοινώνουν τις προθέσεις τους για οποιαδήποτε χρηματιστηριακή συναλλαγή, ενώ οι επιχειρήσεις θα υποχρεούνται να συντάσσουν ένα ειδικό ενημερωτικό δελτίο μαζί με τον ισολογισμό κάθε χρήσης, στο οποίο θα αναφέρονται λεπτομερώς στοιχεία, όπως η χρήση των κεφαλαίων που διαθέτουν, κ.ά.
 Παράλληλα, το δεύτερο «κύμα» θεσμικών μέτρων, μέσω των οποίων προβλέπεται η καθιέρωση του θεσμού των ειδικών διαπραγματευτών (market makers), ο δανεισμός τίτλων από τις χρηματιστηριακές εταιρείες (margin account), η εισαγωγή στο ΧΑΑ
των ΑΧΕ και των εταιρειών της ποντοπόρου ναυτιλίας, βρίσκεται στο τελικό στάδιο της επεξεργασίας του από τις νομικές υπηρεσίες του ΧΑΑ και της Επιτροπής Κεφαλαιαγοράς, και το πιθανότερο είναι ότι στο προσεχές δεκαήμερο θα
 Η υιοθέτηση των νέων αυτών μέτρων από την ελληνική κεφαλαιαγορά αποτελούν ουσιαστικά τον προπομπό της αναβάθμισής της από τους διεθνείς οίκους αξιολόγησης, και κυρίως από τη Morgan Stanle y, εξέλιξη, η οποία αναμένεται το φθινόπωρο. 
 Είναι, όμως, προφανές ότι δεν αρκούν μόνο τα μέτρα για την προσέλκυση των διεθνών χαρτοφυλακίων στην ελληνική αγορά που έχει ανάγκη από νέα κεφάλαια, ώστε να λειτουργήσει προς όφελος τόσο των επενδυτών και των επιχειρήσεων, όσο και της εθνικής οικονομίας γενικότερα. Η εξασφάλιση επιθυμητής ρευστότητας, που μεταφράζεται σε ημερήσιο τζίρο τουλάχιστον 150 δισ. δρχ., αποτελεί, άλλωστε, και το βασικό στόχο που έχει θέσει η νέα διοίκηση του ΧΑΑ, υπό τον καθηγητή Παναγιώτη Αλεξάκη. Στο πλαίσιο αυτό, ο νέος πρόεδρος του ΧΑΑ, χρησιμοποιώντας την εμπειρία από τις διεθνείς παρουσιάσεις του Χρηματιστηρίου Παραγώγων Αθηνών (στο οποίο παραμένει πρόεδρος), προτίθεται να προωθήσει ενέργειες για την προβολή των προοπτικών της ελληνικής αγοράς στο εξωτερικό, με στόχο φυσικά την προσέλκυση ξένων θεσμικών επενδυτών, ενώ την ίδια στιγμή ανάλογες κινήσεις θα προωθηθούν και στην ελληνική αγορά, με στόχο την επιστροφή των απογοητευμένων εγχώριων μικροεπενδυτών. 
 Η διεθνοποίηση του Χ.Α.Α. είναι ένας από τους βασικούς στόχους που επίσης θα προωθηθεί άμεσα, μέσω της εισαγωγής ξένων μετοχών (κυρίως από τα Βαλκάνια) με την ενεργοποίηση του θεσμού των ΕΛΠΙΣ, καθώς και με την ηλεκτρονική διασύνδεση
της Σοφοκλέους με χρηματιστηριακές εταιρείες του εξωτερικού, ώστε να πραγματοποιούν άμεσες συναλλαγές. 
 Ο προγραμματισμός της νέας διοίκησης του ΧΑΑ κάνει λόγο για πρωτοβουλίες και ενέργειες που θα πρωθηθούν άμεσα και θα έχουν ολοκληρωθεί σε μεγάλο βαθμό ώς τις αρχές του φθινοπώρου, ώστε η Σοφοκλέους να διαβεί το κατώφλι των ώριμων κεφαλαιαγορών, κατά το δυνατόν προετοιμασμένη.
