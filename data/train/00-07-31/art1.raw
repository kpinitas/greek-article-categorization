Η αναρχική κολεκτίβα των Chumbawamba, οι Aμερικανοί εστέτ της ποπ Dand yWarhols και το ηλεκτρονικό ντουέτο των Οrbital είναι τα συγκροτήματα που θα λάβουν μέρος στο Ηλεκτρον, ένα φεστιβάλ που θα πραγματοποιηθεί την Παρασκευή στις 8 Σεπτέμβρη στη Θεσσαλονίκη σε χώρο που θα ανακοινωθεί σύντομα και το Σάββατο στις 9 στην Αθήνα στο Οικολογικό Πάρκο Περιβαλλοντικής Ευαισθητοποίησης «Πύργος Βασιλίσσης» στους Αγίους Αναργύρους. Το Ηλεκτρον -όπως τουλάχιστον υπόσχονται οι διοργανωτές- θα είναι ένα φεστιβάλ που εκτός από τη μουσική θα είναι αφιερωμένο στις τάσεις της σύγχρονης τεχνολογίας, με ειδικά περίπτερα που θα ειδικεύονται στα νέα προϊόντα, τις δυνατότητές τους και φυσικά το Ιντερνετ.
 Οσο για τις συναυλίες, τα ονόματα είναι εγγύηση. Οι Chumbawamba είναι ένα πολυπληθές συγκρότημα μοναδικό στη βρετανική ποπ σκηνή. Παιδιά των καταλήψεων και έντονα πολιτικοποιημένοι με μια φιλοσοφία που προέρχεται από τη θεώρηση των Καταστασιακών αλλά και τις απόψεις του Μπακούνιν, παίζουν χωρίς αναστολές μια χαρούμενη ποπ μουσική με άφθαστα ειρωνικούς στίχους. Το πιο πρόσφατο άλμπουμ, το «What You Want Is What You Get», όπου εναντιώνονται στην περιβόητη
παγκοσμιοποίηση της αγοράς. Οσο για τις συναυλίες τους σπέρνουν κυριολεκτικά το χάος, αφού γι' αυτούς η επανάσταση είναι μια μοναδική φιέστα.
 Αντίθετα οι Dand yWarhols προέρχονται από μια άλλη παράδοση. Η δική τους αντίληψη για το ροκ εν ρολ είναι το άγριο κάλεσμα σε ένα διονυσιακό όργιο, εμπνευσμένο από τη γεμάτη σεξ και ναρκωτικά εποχή του '70. Η τελευταία τους δουλειά είναι το «Thirteen Tales From Urban Bohemia» με έντονες επιρροές από τους Velvet Underground και έναν ύμνο για το φιλόσοφο που τους επηρέασε, τον Φρειδερίκο Νίτσε. Οι Dand yWarhols είναι οι εξαίσιοι μποέμ των μητροπόλεων, είναι ηδονιστές, διαθέτουν σαρκασμό και άψογη αισθητική. Και δίνουν πραγματικά
 Οι Οrbital, το μεγάλο όνομα του φεστιβάλ, είναι ίσως και οι μόνοι που έχουν απόλυτη σχέση με την τεχνολογία. Θα έρθουν με το δικό τους ηχητικό και οπτικό εξοπλισμό για να παρουσιάσουν ένα πλήρες οπτικοακουστικό σετ. Το ντουέτο των αδερφών Χάρτνολ ξεκίνησε μια δεκαετία πριν και είναι ένα από τα ελάχιστα γκρουπ της ηλεκτρονικής σκηνής που δεν παράτησε τους πειραματισμούς. Οι Οrbital είναι μανιακοί με την τεχνολογία, δεν γράφουν μουσική αλλά, όπως λένε οι ίδιοι, αναμιγνύουν ήχους με τους χορευτικούς ρυθμούς και ηχογραφούν αυτό που προκύπτει. Το τελευταίο τους άλμπουμ, το περσινό «Middle of Nowhere», ήταν
ένα θαυμάσιο ηλεκτρονικό παραλήρημα με χαοτικά κομμάτια. Για τα σόου τους δεν υπάρχει περιγραφή, τα δύο αδέρφια αυτοσχεδιάζουν συνεχώς. 
