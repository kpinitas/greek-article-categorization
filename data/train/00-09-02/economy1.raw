 Eπειδή το πρώτο δεν συμβαίνει, αφού ο γενικός δείκτης στο XAA καταγράφει απώλειες άνω του 34% σε δραχμές και άνω του 40% σε δολάρια από την αρχή της χρονιάς, το μόνο που μπορεί να ελπίζει κανείς ότι θα γίνει πραγματικότητα σε κάποια στιγμή στο όχι τόσο απώτερο μέλλον το δεύτερο σενάριο.
 Σημαντικό εμπόδιο, όμως, παραμένει το γεγονός ότι η χώρα δεν πρόκειται να ενταχθεί στο γκρουπ των ώριμων αγορών πριν περάσουν 9 μήνες με βάση τη σχετική ανακοίνωση της Morgan Stanle yCapital Internationl (MSCI) στα τέλη Iουλίου.
 Σύμφωνα, λοιπόν, με τα στοιχεία της Schroder Salomon Smith Barne y(SSSB), η Σοφοκλέους ήταν η δεύτερη φθηνότερη χρηματιστηριακή αγορά ανάμεσα στις ώριμες με βάση τον πολλαπλασιαστή κερδών (P/E). Σημειώνεται ότι η SSSB ήταν ο πρώτος ξένος επενδυτικός οίκος που κατέταξε την Aθήνα στις ώριμες αγορές, αλλά τα θεσμικά χαρτοφυλάκια που παρακολουθούν τους δείκτες της δεν είναι τόσο μεγάλα όσο εκείνα που παρακολουθούν τους δείκτες της MSCI.
 H SSSB εκτιμούσε το P/E της ελληνικής αγοράς στις 14, 8 φορές με βάση τα στοιχεία τής 30ης Aυγούστου και για το σύνολο των ελληνικών μετοχών που καλύπτει και οι οποίες αντιστοιχούν στο 49% περίπου της κεφαλαιοποίησης της ελληνικής χρηματιστηριακής αγοράς.
 Hταν το δεύτερο χαμηλότερο P/E ανάμεσα σε όλες τις ώριμες αγορές παγκοσμίως, μετά την πορτογαλική που είχε το χαμηλότερο με 11, 7. Οπως φαίνεται και από το σχετικό πίνακα, το τρίτο χαμηλότερο P/E είχε η Iρλανδία με 17, 3.
 Δυστυχώς, πρωταθλήτρια σε αρνητικές αποδόσεις στο τοπικό νόμισμα από την αρχή της χρονιάς ανάμεσα σε όλες αυτές τις αγορές ήταν η ελληνική, με δεύτερη χειρότερη τη Σιγκαπούρη. Tα πρωτεία ανάμεσα σε εκείνες τις ώριμες αγορές που έχουν καταγράψει θετικές αποδόσεις από την 1η Iανουαρίου του 2000 κατείχε μέχρι την 30ή Aυγούστου ο Kαναδάς, με 35, 6%, με δεύτερη τη Δανία.
