 Aυτό σημαίνει να έχεις ολόκληρο τον κρατικό μηχανισμό στα πόδια σου! Να κινητοποιείται η ελληνική πρεσβεία στο Ερεβάν - ο ακόλουθος Αμύνης μάλιστα - και εμμέσως να παροτρύνει προϊσταμένους του στην Αθήνα να προωθήσουν την προμήθεια τηλεπικοινωνιακού υλικού που περιλαμβάνεται σε «πακέτο» αναπτυξιακής 
 Και στο σχετικό έγγραφο, να ενημερώνει ότι ο αρμόδιος υπουργός της Αρμενίας «επισκέφθηκε την Ιντρακόμ στην Ελλάδα και θεωρεί ότι το σύστημα που η εν λόγω εταιρεία διαθέτει είναι απολύτως κατάλληλο». Ας πάρουμε όμως τα πράγματα από την αρχή: 
 Ο ΟΤΕ αγόρασε έναντι 40 δισεκατομμυρίων δραχμών το 1997, το 90% του τηλεπικοινωνιακού οργανισμού της Αρμενίας (Αρμεντέλ). Η εξαγορά έγινε την ίδια 
εποχή που ο ΟΤΕ υπέγραφε προγραμματική συμφωνία για να προμηθευτεί τηλεπικοινωνιακό υλικό αξίας 500 δισεκατομμυρίων δραχμών από ελληνικές βιομηχανίες και τη μερίδα του λέοντος (350 δισ. χωρίς τις επεκτάσεις) ελάμβαναν Ιντρακόμ και Ζίμενς.
 Λίγο αργότερα ο ΟΤΕ εξαγόρασε, εν μέσω καταγγελιών, το 35% (και το μάνατζμεντ) 
του ρουμανικού τηλεπικοινωνιακού οργανισμού (Ρομτελεκόμ) καταβάλλοντας 675 εκατομμύρια δολάρια. Είχε ήδη φουντώσει η κριτική καθώς οι αποφάσεις λαμβάνονταν ερήμην του Διοικητικού Συμβουλίου του ΟΤΕ, ενώ υπήρχαν σαφείς υπόνοιες ότι το σύνολο των επενδύσεων γίνονται με μοναδικό σκοπό να επωφεληθούν οι μόνιμοι προμηθευτές του ΟΤΕ, δηλαδή κυρίως η Ιντρακόμ και η Ζίμενς.
 Οι υπόνοιες μετετράπησαν σε βεβαιότητα όταν είδαν το φως της δημοσιότητος στοιχεία για τις διαπραγματεύσεις που γίνονταν με στόχο την εξαγορά του τηλεπικοινωνιακού οργανισμού της Μολδαβίας δεδομένου ότι βασικός μεσολαβητής ήταν ο Κ. Τσουκαλίδης, δεξί χέρι του Σ. Κόκκαλη στην Ιντρακόμ και πρόξενος της 
 Η τελική επιβεβαίωση ήρθε το 2000 όταν μοιράσθηκαν τα πρώτα πακέτα προμηθειών. 
Χωρίς να γίνει διεθνής διαγωνισμός, η Αρμεντέλ αποφάσισε να προμηθευθεί υλικό αξίας 20 δισεκατομμυρίων δραχμών από Ιντρακόμ και Ζίμενς. Με άλλη απόφαση στη Ρουμανία έγινε προμήθεια υλικού αξίας 100 δισεκατομμυρίων δραχμών από τις δύο εταιρείες.
 Στο μεταξύ η εισαγγελική έρευνα που είχε ξεκινήσει με βάση δημοσιεύματα του Τύπου κατέληξε στην άσκηση ποινικών διώξεων (Δεκέμβριος 2000) σε βαθμό κακουργήματος εναντίον των διοικήσεων του ΟΤΕ (Γ. Χρυσολούρης, Π. Νικάκης κ.ά.) και της Ιντρακόμ (Σ. Κόκκαλης, Κ. Τσουκαλίδης) με το σκεπτικό ότι ο ΟΤΕ προχωρούσε σε ριψοκίνδυνες επενδύσεις για να επωφεληθούν οι προμηθευτές του.
 Τη διοίκηση στη Ρομτελεκόμ και την Αρμεντέλ ασκούσαν σε όλο αυτό το διάστημα στελέχη τα οποία τοποθετούσε ο ΟΤΕ. Ενώ όμως στη Ρουμανία είχε εξασφαλισθεί «σχετικώς αγαστή συνεργασία» με τη βοήθεια της ρουμανικής κυβέρνησης (ρόλο έπαιξε και το γεγονός ότι υπάρχει στη Ρουμανία εγκατεστημένη η Ιντρακόμ του Σ. 
Κόκκαλη), δεν συνέβη το ίδιο και στην Αρμενία.
 Η πολιτική αστάθεια που ταλανίζει την περιοχή του Καυκάσου γενικότερα, προκάλεσε αλλεπάλληλες κυβερνητικές αλλαγές και συγκρούσεις στο σύστημα εξουσίας του Ερεβάν. Η κρίση κορυφώθηκε στις αρχές του 2000 όταν έγιναν αλλεπάλληλες παρεμβάσεις προκειμένου να απομακρυνθεί ο διευθύνων σύμβουλος της 
Αρμεντέλ Κ. Χριστοδουλίδης που είχε λίγο πριν εγκατασταθεί από τη διοίκηση του 
 Σύμφωνα με τα δημοσιεύματα της εποχής, ο κ. Χριστοδουλίδης (πρώην γενικός διευθυντής στον κυπριακό τηλεπικοινωνιακό οργανισμό) εκδιώχθηκε επειδή θέλησε να βάλει μια τάξη στις προμήθειες, στις οποίες κυριαρχούσαν μέλη του Διοικητικού Συμβουλίου της Αρμεντέλ, όπως ο Π. Νικάκης που προαναφέραμε.
 Κεντρικό ρόλο στην απομάκρυνση Χριστοδουλίδη και την για πολλοστή φορά αλλαγή ηγεσίας στην Αρμεντέλ είχε και ο υπουργός Τηλεπικοινωνιών της Αρμενίας Ρ. Ντοναγιάν. Το παράδοξο ήταν ότι ο κ.Ντοναγιάν αν και πολιτικός προϊστάμενος, ήταν ταυτοχρόνως μέλος του Διοικητικού Συμβουλίου της Αρμεντέλ και εργολάβος δημοσίων έργων. Ο Αρμένιος υπουργός είχε πραγματοποιήσει μάλιστα αλλεπάλληλες επισκέψεις στην Ελλάδα για να μεθοδεύσει την αλλαγή της διοίκησης. Οπως προκύπτει όμως από το έγγραφο που παρουσιάζουμε σήμερα, ο υπουργός δεν είχε επισκεφθεί μόνον τον Ελληνα ομόλογό του και τη διοίκηση του ΟΤΕ...
 Οπως ήταν αναμενόμενο, οι εμπλεκόμενοι στα προαναφερθέντα φαινόμενα διαπλοκής προσπάθησαν με κάθε τρόπο να διαψεύσουν τις καταγγελίες. Ακόμη και ο τότε Ελληνας υπουργός Μεταφορών Τάσος Μαντέλης έστελνε επιστολές στον Τύπο και υποστήριζε ότι δεν παρενέβη για την αλλαγή του διοικητού της Αρμεντέλ.
 Το έγγραφο που έχουμε στη διάθεσή μας αφορά την προσφορά αναπτυξιακής βοήθειας 
από την Ελλάδα στην Αρμενία και εστάλη (18/12/98) από τον ακόλουθο Aμύνης και αξιωματικό του Πολεμικού Ναυτικού Γ. Ρηγανάκο προς τους αρμοδίους του υπουργείου Εθνικής Αμύνης. Στο έγγραφο αναφέρεται μεταξύ άλλων ότι: 
 Η Ελλάδα μπορεί να συνδράμει με το ποσόν των 170 εκατομμυρίων δραχμών προκειμένου να εγκατασταθούν τηλεφωνικά κέντρα και συστήματα ενδοτηλεπικοινωνίας σε δημόσια κτίρια της Αρμενίας.
 Η αρμενική κυβέρνηση υπολογίζει ότι για το σκοπό αυτό θα δαπανήσει συνολικά 1, 2 εκατομμύρια δολάρια (420 εκατομμύρια δραχμές) και περιμένει από την Ελλάδα 
να καλύψει το ήμισυ της δαπάνης. Προσωπικό ενδιαφέρον επιδεικνύει ο πρωθυπουργός της Αρμενίας.
 Οι Αρμένιοι δεν αρκούνται να ζητούν την οικονομική βοήθεια, καθώς, όπως αναφέρεται στο έγγραφο, ο Αρμένιος υπουργός Τηλεπικοινωνιών «επισκέφθηκε τον περασμένο μήνα την Ιντρακόμ στην Ελλάδα και θεωρεί ότι το σύστημα που η εν λόγω εταιρεία διαθέτει είναι απολύτως κατάλληλο».
 Ο Ελληνας αξιωματικός παρακαλεί, τέλος, να του επιβεβαιώσουν οι προϊστάμενοί του ότι το αίτημα της Αρμενίας είναι δυνατόν να ικανοποιηθεί και να τον ενημερώσουν για την ολοκλήρωση των σχετικών διαδικασιών.
 Σημειώνεται ότι όλα τα παραπάνω συμβαίνουν σε μια εποχή κατά την οποία δεν έχουν ακόμη ξεκινήσει οι μεγάλες προμήθειες από την Αρμεντέλ και οι ισορροπίες 
 Περιγράφουν, όμως, ανάγλυφα το σκηνικό μέσα από το οποίο οι μόνιμοι προμηθευτές του ΟΤΕ εξασφαλίζουν την ανάπτυξή τους βάζοντας τον Οργανισμό να δημιουργεί «αποικίες» στην περιοχή των Βαλκανίων και της Ανατολικής Ευρώπης.
 Υπενθυμίζεται ότι, πρόσφατα και ύστερα από διαπραγματεύσεις ενός έτους, η βουλγαρική κυβέρνηση απέρριψε προσφορά που είχαν υποβάλει ο ΟΤΕ με την ολλανδική ΚΡΝ για την εξαγορά του Βουλγαρικού Τηλεπικοινωνιακού Οργανισμού. Κεντρικό σημείο τριβής ήταν το γεγονός ότι οι Βούλγαροι δεν ήθελαν μαζί με τον 
ΟΤΕ να ενθρονισθεί στη χώρα τους και η Ιντρακόμ, οι δραστηριότητες της οποίας (Bulfon) είχαν προκαλέσει έντονες αντιδράσεις στο παρελθόν. 
 Η αποτυχία εξαγοράς του βουλγαρικού Οργανισμού προκάλεσε μεγάλη απογοήτευση σε 
Ιντρακόμ και Ζίμενς, οι οποίες τώρα πιέζουν για να τρέξουν με γρηγορότερους ρυθμούς οι προμήθειες σε Αρμενία και Ρουμανία.
 Στη Ρομτελεκόμ, η διοίκηση της εταιρείας κατακύρωσε ήδη προμήθειες σε Ιντρακόμ, Ζίμενς και Αλκατέλ, ενώ ακόμη ένα «πακέτο» θα μοιραστεί μέσω της εταιρείας «Hellascom». Το συνολικό πακέτο φτάνει τα 120 δισεκατομμύρια δραχμές. Σημειωτέον ότι βασικοί μέτοχοι της «Hellascom» είναι ο ΟΤΕ, η Ιντρακόμ και η Ζίμενς.
