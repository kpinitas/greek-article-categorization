TH διαβεβαίωση ότι οι ελληνικές αρχές κάνουν ό,τι είναι δυνατό για να εντοπίσουν και να συλλάβουν τους δολοφόνους του συζύγου της έδωσε ο πρωθυπουργός στη χήρα του ακολούθου της βρετανικής πρεσβείας Στίβεν Σόντερς, την οποία δέχτηκε χθες στο Mέγαρο Μαξίμου. Μάλιστα, όπως είπε η κ. Σόντερς, ο κ. Σημίτης τη διαβεβαίωσε ότι «όσοι μάρτυρες παρουσιαστούν, θα έχουν τη μεγαλύτερη δυνατή προστασία».
 Ετσι, εκείνη απηύθυνε έκκληση σε όποιον είδε κάτι να το καταθέσει τηλεφωνώντας
στην Αστυνομία ή στη βρετανική πρεσβεία από ένα τηλεφωνικό θάλαμο, προφανώς για να ενθαρρύνει όσους φοβούνται. Είπε η χήρα του δολοφονημένου Βρετανού αξιωματικού: 
 «Σας παρακαλώ, μιλήστε για οτιδήποτε νομίζετε πως είδατε, για το παραμικρό που
μπορεί να έπεσε στην αντίληψή σας και που μπορεί να μη σας φαίνεται σημαντικό,
αλλά να είναι κρίσιμο για τη σύλληψη αυτών των ανθρώπων. Σκεφθείτε ακόμη μήπως
κάποιος στη γειτονιά σας απέκτησε ξαφνικά καινούργια μοτοσικλέτα ή άλλαξε ξαφνικά το ωράριο της δουλειάς του ή για οποιοδήποτε λόγο υποπτεύεστε ότι μπορεί να είναι μέλος αυτής της οργάνωσης. Eίναι βέβαιο ότι κάποιος γνωρίζει αυτούς τους ανθρώπους».
 «Σ' αυτή την υπόθεση διακυβεύονται πολλά για σας. Ολος ο κόσμος σάς βλέπει. Eχω λάβει αναρίθμητα γράμματα συλλυπητηρίων και υποστήριξης από πάρα πολλούς ανθρώπους, από πάρα πολλές χώρες. Tα βλέμματα του κόσμου είναι στραμμένα πάνω σας και έχετε τώρα την ευκαιρία να απαλλαγείτε από αυτή την οργάνωση, μια και καλή. Eίναι μια μικρή ομάδα ανθρώπων και πρέπει ν' απαλλαγείτε απ' αυτούς πριν
