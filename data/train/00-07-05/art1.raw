*Ρε Βικάκι, δεν τρέχει τίποτα. Είναι όλα στο μυαλό σου. Εγώ εσένα αγαπάω. Βάλε
το χέρι σου εδώ να δεις πώς χτυπά η καρδιά μου...
 *Αμάν, ρε Μανώλη, μόνο το πουλί σου σκέφτεσαι.
 Ο Μανώλης, που έχει την καρδιά στο ύψος του καβάλου, είναι ο Κωνσταντίνος Μαρκουλάκης.Η Βίκυ, που τον αμφισβητεί από το ύψος των σέξυ mules της, είναι η Δήμητρα Ματσούκα.
 Κινηματογραφικό το ζευγάρι, κινηματογραφικός και ο διάλογος. «Ρε συ, έχουν γύρισμα με τη Ματσούκα», λέει μια κοπελίτσα που ακουμπά στο μπαρ του παραλιακού «Yahoo». Είναι το τελευταίο γύρισμα της νέας ταινίας της Ολγας Μαλέα και σχεδόν όλοι κάτι κρατάνε στο χέρι τους.
 Ο διευθυντής φωτογραφίας, ο περιζήτητος Γιώργος Αργυροηλιόπουλος, την κάμερα (το 98% των γυρισμάτων έχουν γίνει με την κάμερα στο χέρι).
 Η βοηθός σκηνοθέτης Μαργαρίτα Μαντά, μια ντουντούκα για να δίνει τις οδηγίες σε ηθοποιούς και κομπάρσους. Απαραίτητη η ντουντούκα. Διότι το τελευταίο γύρισμα του «Ριζότο» με όλους τους πρωταγωνιστές σε απαρτία δεν είναι παρά ένα
πάρτι σε κοσμικό μπαρ. Με όλα τα συμπαρομαρτούντα -μέχρι και μοντέλες με λευκά
σέξι εσώρουχα που ανεβασμένες στο μπαρ χορεύουν ή κάνουν πασαρέλα.
 Ολα έχουν το λόγο τους και μην ξινίζετε τη μούρη. Οι δύο ηρωίδες του «Ριζότο»,
η Ευγενία, που την ερμηνεύει η Αννα Μάσχα, παντρεμένη με τον Φίλιππα (Κλέων Γρηγοριάδης) και το Βικάκι δουλεύουν στο χώρο της μόδας. Φωτογράφος η πρώτη, στιλίστρια η δεύτερη. Ενα άλλο, όμως, κοινό τους στοιχείο, πολύ πιο μπανάλ και
καθόλου γκλάμορους, κάνει το «Ριζότο» να κινείται. Εχουν και οι δυο τους κλασικό Eλληνα σύζυγο, παιδί και καριέρα. Και κάποια στιγμή κλατάρουν. Και κάνουν την επανάστασή τους.
 Περίεργο πράγμα. Ενώ η πανταχού παρούσα, αλλά και εξαιρετικά αυτοκυριαρχημένη Ολγα Μαλέα έλεγε χθες ότι το θέμα της ταινίας της είναι «πώς να συνδιάσεις καριέρα, παιδιά και σεξ, γιατί συνήθως όταν έχεις πολλά πάμπερς γύρω σου δεν βρίσκεις και πολύ χρόνο για προσωπικές στιγμές», οι τέσσερις πρωταγωνιστές της
 Δήμητρα Ματσούκα: «Δεν νομίζω ότι η ταινία έχει γυναικεία ματιά. Αισθάνομαι ότι έχει μια αμερόληπτη ματιά και μια διάθεση αθωωτική απέναντι στους άνδρες. Δεν μισούμε τους άνδρες σ' αυτή την ταινία».
 Κωνσταντίνος Μαρκουλάκης: «Οι άνδρες βγαίνουν σχεδόν συμπαθέστεροι από τις γυναίκες. Εγώ είμαι ένας άνδρας που διεκδικεί τη γυναίκα που αγαπάει, που κάνει λάθη και διορθώνεται».
 Αννα Μάσχα: «Στην αρχή της ταινίας είμαι..παραδοσιακή, δέχομαι νά έχω όλα τα βάρη του σπιτιού. Κάποια στιγμή γίνεται μέσα μου ένα κλικ και αρνούμαι. Στη ζωή μου είμαι ρομαντική και ιδεαλίστρια και θέλω να ελπίζω...Αλλά γύρω μου βλέπω όλο γυναίκες που μένουν πίσω, που έχουν πικρία για τους άνδρες, σαν να είναι στα γονίδιά μας να γινόμαστε θύματα».
 Κλέων Γρηγοριάδης (καταπέλτης): «Ο Φίλιππας νομίζει ότι η ευτυχία είναι κάτι που καταναλώνεται. Κι όταν αποκτά παιδί λέει: Aς το φορτώσω στη γυναίκα μου, που αντικαθιστά τη μαμά μου, κι εγώ θα συνεχίσω να είμαι το ανέμελο παιδί, που
 Ο μόνος που δεν παίρνει θέση στο ακανθώδες ζήτημα, αν και έχει σίγουρα άποψη, είναι ο Γιώργος Αργυροηλιόπουλος. Προχθές το βράδυ αποχαιρετούσε το «Ριζότο», όχι για να κάνει διακοπές, αλλά για να γυρίσει δύο ακόμα ταινίες, τη «Θα το μετανιώσεις» της Κατερίνας Ευαγγελάκου και το «Μπραζιλέιρο» του Σωτήρη Γκορίτσα.
 Το «Ριζότο», όμως, της Ολγας Μαλέα τού χάρισε μια εντελώς καινούργια εμπειρία.
Ενώ γυρίστηκε σε φίλμ θα δίνει στο θεατή την αίσθηση του βίντεο. Πώς; «Με μια ριψοκίνδυνη τεχνική στην επεξεργασία, που πρώτη φορά γίνεται στην Ελλάδα και είναι κάτι πολύ πρωτότυπο και πρωτοποριακό», απαντά ο βραβευμένος διευθυντής φωτογραφίας. Η τολμηρή απόφαση της Ολγας Μαλέα να «βρωμίσει», όπως λέει η ίδια, την εικόνα της ταινίας της, έχει να κάνει με το ίδιο της το θέμα.
 «Η ταινία παίζει πολύ με όλες αυτές τις εικόνες του γυναικείου γυμνού, τους κώλους και τα βυζιά που τα βλέπουμε παντού φάτσα κάρτα. Αν δείξεις το γυμνό ιλουστρασιόν, πάει, τελείωσε. Το χάνεις το παιχνίδι. Κι εγώ ήθελα να το αναιρέσω».
 *Δεν φοβάστε πως θα σας πουν ότι με το ένα πόδι βρίσκεστε μέσα στον κοινωνικό κινηματογράφο και με το άλλο στους «κώλους» της διαφήμισης; 
 «Αυτό το ρίσκο υπάρχει. Μέχρι τώρα αισθάνομαι ότι τα πράγματα που έχω κάνει λειτούργησαν. Ελπίζω να μην την πατήσω και μου γυρίσει μπούμερανγκ και θεωρήσουν ότι προωθώ αυτό που εγώ θέλω να σατιρίσω».
