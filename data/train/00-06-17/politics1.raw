«Η κατάκτηση της πρώτης ταχύτητας στην Ευρώπη, με κόπους, μόχθο και θυσίες, πρέπει να διατηρηθεί. Η Ελλάδα δεν πρέπει να βρεθεί ποτέ ξανά στη δεύτερη ταχύτητα», είπε ο πρωθυπουργός στους τρεις αρχηγούς των κοινοβουλευτικών κομμάτων, τους οποίους συνάντησε χθες εν όψει της οριστικής ένταξης της χώρας μας στην ΟΝΕ, που θα γίνει τη Δευτέρα στη Σύνοδο Kορυφής της Πορτογαλίας.
ότι οι βασικοί άξονες της οικονομικής πολιτικής που έχει χαράξει η κυβέρνησή του είναι: 
  Ο εκσυγχρονισμός της δημόσιας διοίκησης και η αναβάθμιση της ποιότητας ζωής του πολίτη.
 Στόχος μας -πρόσθεσε- είναι να πετύχουμε την πραγματική σύγκλιση με τους άλλους αναπτυγμένους εταίρους μας στα επόμενα 10-12 χρόνια. Σήμερα είμαστε στο 
70% του μέσου ευρωπαϊκού επιπέδου. Διαβεβαίωσε ότι στην εντός ΟΝΕ εποχή θα υπάρχουν περισσότεροι πόροι για την υγεία, την παιδεία και την απασχόληση. Επανέλαβε «την αμετακίνητη επιδίωξη της κυβέρνησης να προωθηθούν μεγάλες μεταρρυθμίσεις στον τομέα της οικονομίας (απελευθέρωση αγορών, άνοιγμα κλειστών επαγγελμάτων, μετοχοποιήσεις, ιδιωτικοποιήσεις, αναδιάρθρωση του ασφαλιστικού συστήματος»).
 Ο πρωθυπουργός επανέλαβε στους συνομιλητές του «τη γνωστή και αμετακίνητη» θέση της κυβέρνησης ότι το θέμα των ταυτοτήτων είναι αποκλειστικής αρμοδιότητας της πολιτείας. Οπως έλεγαν πηγές του μεγάρου Μαξίμου, στο θέμα αυτό συμφώνησε απολύτως ο Νίκος Κωνσταντόπουλος. Ο κ. Καραμανλής είπε ότι δεν συμφωνεί με ακραίες αντιδράσεις της Εκκλησίας, αλλά ζήτησε από τον κ. Σημίτη να κάνει διάλογο μαζί της. Ο πρωθυπουργός του απάντησε ότι η κυβέρνηση ποτέ δεν τον αρνήθηκε, αλλά πρόσθεσε με έμφαση: «Δεν μπορούσα να αποδεχθώ διάλογο με τελεσίγραφα», εννοώντας το γνωστό αιφνίδιο αίτημα του αρχιεπισκόπου να συναντηθεί μαζί του σε μια διακοπή της συνεδρίασης της Ιεράς Συνόδου. Οι ίδιες 
πηγές έλεγαν ότι η κ. Παπαρήγα επέρριψε μεγαλύτερη ευθύνη στην κυβέρνηση και όχι στην Εκκλησία.
 Ο κ. Σημίτης θα διαβεβαίωσε τους αρχηγούς ότι «η προετοιμασία για τους Ολυμπιακούς προχωρεί με εντατικούς ρυθμούς και η χώρα θα είναι πανέτοιμη το 2004». Και κάλεσε τα πολιτικά κόμματα να «συστρατευθούν γύρω από μια προσπάθεια που είναι όντως εθνική», με την επισήμανση ότι οι Ολυμπιακοί του 2004 «αποτελούν μια μεγάλη πρόκληση και μια εξαιρετική ευκαιρία για την ανάπτυξη και τον εκσυγχρονισμό της χώρας».
 Αναφερόμενος στην πρόσφατη τρομοκρατική ενέργεια, ο πρωθυπουργός είπε ότι η κυβέρνηση «είναι αποφασισμένη να προασπίσει με όλα τα μέσα την ομαλή πορεία του τόπου και δεν θα επιτρέψει σε κανέναν να αμαυρώνει την εικόνα μιας Eλλάδας 
 Διαρθρωτικές και θεσμικές αλλαγές, που θα εξασφαλίζουν την κοινωνική συνοχή και θα αντιμετωπίζουν τα μεγάλα ελλείμματα που υπάρχουν σήμερα, ζήτησε από τον πρωθυπουργό ο Νίκος Κωνσταντόπουλος.
 Το κλίμα στη συνάντηση ήταν ιδιαίτερα καλό, καθώς φαίνεται ότι η στάση του ΣΥΝ στο θέμα των σχέσεων Eκκλησίας-κράτους τείνει να αποκαταστήσει τους διαύλους επικοινωνίας, οι οποίοι παρουσίαζαν σοβαρά προβλήματα τόσο κατά την προεκλογική περίοδο όσο και κατά την πρόσφατη εσωκομματική κρίση στην πλατεία Κουμουνδούρου.
 Η συζήτησή τους περιεστράφη και στο θέμα των ταυτοτήτων, για το οποίο ο πρόεδρος του ΣΥΝ είπε ότι είναι η κεφαλή της καρφίτσας. Αλλά και στις δηλώσεις του προς τους δημοσιογράφους, μετά τη συνάντηση, είπε ότι είναι απαράδεκτο να επιδιώκουν οι ιεράρχες αυτή την ιδιότυπη πολιτειακή και πολιτική διαρχία στη χώρα. 
 Επίσης, είναι απαράδεκτο, όπως είπε φωτογραφίζοντας τη Ν.Δ. και το ΚΚΕ, ορισμένες παρατάξεις ή και πολιτικά πρόσωπα (η αναφορά αυτή ισχύει κυρίως για στελέχη του ΠΑΣΟΚ) να επιδίδονται σε πελατειακές σχέσεις λαϊκίζοντας και δημαγωγώντας γύρω από θέματα θρησκείας ή Eκκλησίας.
 «Αν ορισμένοι ιεράρχες -τόνισε- έχουν ζηλώσει ρόλο εθνάρχη, θα πρέπει να γνωρίζουν ότι η Ελλάδα του 2000 δεν είναι η Ελλάδα του 1901, όταν έγιναν τα Eυαγγελικά. Η ιεραρχία θέλει να μας γυρίσει στο 1901 και αυτό είναι αρνητικό».
