 Και λέμε αφορμή, δεδομένου ότι τα ξένα κεφάλαια απουσιάζουν εδώ και καιρό από την ελληνική αγορά, και σε καμία περίπτωση τα όσα λίγα υπάρχουν, δεν μπορούν να δημιουργήσουν συνθήκες αστάθειας. Βεβαίως, η αναταράξεις στα διεθνή χρηματιστήρια δεν είναι ό,τι καλύτερο μπορεί να συμβεί για τη Σοφοκλέους στη δεδομένη περίοδο, αφού προέρχεται μεν από μια σημαντική κούρσα ανόδου της τάξεως των 800 μονάδων, παραμένει όμως ευάλωτη σε πιέσεις που, ωστόσο, εκτιμάται ότι δεν μπορούν να την εκτρέψουν σοβαρά από την ανοδική πορεία στην οποία δείχνει να έχει εισέλθει. 
 Η χθεσινή άλλωστε σημαντική κάμψη κατά 2, 30%, που σημειώθηκε στο ελληνικό χρηματιστήριο, επαναφέροντας το δείκτη κατώ από τα επίπεδα των 4.700 μονάδων, οφείλεται κατά κύριο λόγο στη διασφάλιση των κερδών που είχαν πραγματοποιηθεί κατά τις αμέσως προηγούμενες συνεδριάσεις, αλλά και στο σταδιακό περιορισμό του «αέρα» από τις χρηματιστηριακές εταιρείες, καθώς πλησιάζουμε στο τέλος του 
μήνα. Δικαιολογημένες και σε μεγάλο βαθμό εύλογες, λοιπόν, οι ρευστοποιήσεις, καθώς τα κέρδη, ιδιαίτερα στη μικρή και μεσαία κεφαλαιοποίηση, είχαν ξεπεράσει 
τον τελευταίο μήνα το 50% κατά μέσο όρο, ενώ σε ορισμένες ακραίες περιπτώσεις καταγράφηκαν αποδόσεις άνω και του 100%. 
 Οχι τυχαία, λοιπόν, οι κλάδοι που υπέστησαν χθες τη μεγαλύτερη φθορά, ήταν αυτοί των κατασκευών και της Παράλληλης Αγοράς, που απώλεσαν αντίστοιχα ποσοστό 7, 10% και 6, 43%, με αρκετές μετοχές από αυτές που είχαν κάνει μεγάλη κούρσα ανόδου, να κλειδώνουν στα κατώτατα όρια πτώσης. Αρνητική εντύπωση, πάντως, προκαλεί ότι μαζί με την «περιφέρεια» την πλήρωσαν χθες και οι τραπεζικές μετοχές (-1, 94%) και οι βιομηχανίες (-2, 11%), οι οποίες δεν είχαν ακολουθήσει το ράλι της μικρομεσαίας κεφαλαιοποίησης. 
 Αν και οι ανησυχία από την αρνητική εικόνα των διεθνών αγορών κλιμακώθηκε από τη χθεσινή μεγάλη πτώση στη Νέα Υόρκη, είναι ευρεία η αντίληψη στις τάξεις των 
εγχώριων χρηματιστηριακών παραγόντων ότι η Σοφοκλέους ελάχιστα μπορεί να επηρεαστεί από τις κάμψεις στα ξένα χρηματιστήρια που είχαν επιδοθεί σε υψηλές 
διαδρομές. Οι εκτιμήσεις των αναλυτών εξακολουθούν να μιλούν για όριο στήριξης 
κοντά στις 4.500 μονάδες, αφού όλοι οι παράγοντες που συνθέτουν τη δυναμική της Σοφοκλέους, παραμένουν. 
