Συνεχίστηκαν και χθες οι εκροές συναλλάγματος, με αποτέλεσμα από την αρχή του έτους να έχουν «βγει» από την ελληνική αγορά περίπου 6 δισ. δολάρια.
 Η κατάσταση αυτή αντιμετωπίζεται από την Τράπεζα της Ελλάδος με ψυχραιμία, καθώς από από την αρχή του επόμενου έτους τα «συναλλαγματικά διαθέσιμα» ελάχιστη χρησιμότητα θα έχουν. Μετά από την ένταξη της δραχμής στη ζώνη του ευρώ θα καταργηθεί το Fixing, αφού η ισοτιμία της δραχμής θα κλειδωθεί με το ευρώ και τα υπόλοιπα νομίσματα της ζώνης. Συνακόλουθα η Τράπεζα της Ελλάδος δεν θα μπορεί να πραγματοποιεί παρεμβάσεις, όπως κάνει μέχρι σήμερα, προκειμένου να στηρίξει την ισοτιμία της δραχμής.
 Ετσι και χθες η Τράπεζα της Ελλάδος παρενέβη, διοχετεύοντας στην αγορά συναλλάγματος περίπου 200 εκ. ευρώ. Σύμφωνα με ανώτατο στέλεχος της ΤτΕ, η αυξημένη ζήτηση για συνάλλαγμα που παρατηρείται τις τελευταίες ημέρες, δεν συνδέεται με κερδοσκοπικές κινήσεις, αλλά με εμπορευματικές ροές. Επιπλέον αρκετοί επιχειρηματίες που είχαν δανειστεί κυρίως σε γιεν, μετατρέπουν τα δάνειά τους σε ευρώ.
 Πάντως παρά την παρέμβαση αυτή η δραχμή υποχώρησε έναντι του ευρώ, με αποτέλεσμα να διαμορφωθεί η ισοτιμία της στο Fixing στις 336, 850 δρχ. Δηλαδή απέχει από την κεντρική ισοτιμία (340, 75) περίπου κατά 3 δρχ.
 Κρίσιμη για την περαιτέρω πορεία του ευρώ θα είναι η συνεδρίαση του Γενικού Συμβουλίου της Ευρωπαϊκής Κεντρικής Τράπεζας (EKT) που θα πραγματοποιηθεί την ερχόμενη Πέμπτη. Οικονομικοί αναλυτές εκτιμούν ότι στην περίπτωση που η ΕΚΤ δεν προχωρήσει σε άνοδο των επιτοκίων, το ευρώ θα δεχτεί νέο ισχυρό πλήγμα. Ετσι, είναι πολύ πιθανό η ισοτιμία του σε σχέση με το δολάριο να δοκιμάσει νέο 
 Εν όψει της κρίσιμης αυτής συνεδρίασης οι περισσότερες ευρωπαϊκές αγορές κρατούν μια άκρως επιφυλακτική στάση, καθώς η ισοτιμία του ευρώ προσδιορίζει και την πραγματική αξία των μετοχών και των ομολόγων.
 Στο ίδιο μήκος κύματος κινήθηκε χθες και η ελληνική αγορά, επηρεαζόμενη έμμεσα 
από το γενικότερο κλίμα που επικρατεί, παρ' όλο που η χώρα μας δεν μετέχει ακόμη στη ζώνη του ευρώ. Στο μεταξύ, ο διεθνής οίκος αξιολόγησης Μοοd y's ανακοίνωσε ότι διατηρεί αμετάβλητη την πιστοληπτική ικανότητα της χώρας μας, στη βαθμίδα Α2.
 Ο διεθνής οίκος επισημαίνει ότι η απόφαση αυτή ανατανακλά τη βεβαιότητά του για τη συμμετοχή της χώρας μας στη Νομισματική Ενωση. Παράλληλα, ο διεθνής οίκος αναγνωρίζει την πρόοδο που έχει συντελεστεί τόσο στην ονομαστική όσο και 
 Ωστόσο ο διεθνής οίκος επισημαίνει ότι οι διαρθρωτικές αλλαγές στην αγορά εργασίας και η αναμόρφωση του ασφαλιστικού συστήματος έχουν καθυστερήσει και γι' αυτό η υλοποίησή τους θα πρέπει να λάβει έναν πιο επείγοντα χαρακτήρα.
