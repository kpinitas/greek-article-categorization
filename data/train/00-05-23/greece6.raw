Ξεπέρασαν τους 7.000 οι υποψήφιοι, οι οποίοι δεν προσήλθαν χθες στις Γενικές Εξετάσεις. Υψηλά ήταν τα ποσοστά αποχής που σημειώθηκαν χθες, δεύτερη ημέρα των Γενικών Εξετάσεων για τους απόφοιτους που διαγωνίζονται με το παλιό σύστημα των δεσμών.
 Από τους 42.891 υποψηφίους που είχαν δηλώσει συμμετοχή, παρουσιάστηκαν οι 35.707 ενώ 7.184 ήταν οι απόντες. Η μεγαλύτερη αποχή σημειώθηκε στην 4η Δέσμη, 
 Κατά τα άλλα, η χθεσινή ημέρα κύλησε χωρίς προβλήματα. Οι υποψήφιοι της 1ης Δέσμης διαγωνίστηκαν στα Μαθηματικά, της 2ης στη Βιολογία, της 3ης στα Αρχαία και της 4ης στην Ιστορία.
 «Το επίπεδο δυσκολίας για τα Mαθηματικά ήταν περίπου το ίδιο με το περσινό, τα 
θέματα κάλυπταν σχεδόν όλη την ύλη ενώ ορισμένα απαιτούσαν από τους υποψήφιους 
ευχέρεια στις πράξεις». Αυτά ήταν τα σχόλια της Ελληνικής Μαθηματικής Εταιρείας για τα χθεσινά θέματα.
 Σαφή και χωρίς παγίδες χαρακτήρισε τα θέματα της Βιολογίας η Πανελλήνια Ενωση Βιολόγων. «Παρότι τα θέματα ήταν βατά θα πρέπει να επισημάνουμε το τεράστιο όγκο των ζητούμενων απαντήσεων, γεγονός που ίσως προβλημάτισε αρκετούς υποψηφίους».
 Σήμερα οι υποψήφιοι όλων των δεσμών διαγωνίζονται στην Εκθεση με κοινό θέμα. Μέχρι πέρσι οι μαθητές της 4ης Δέσμης διαγωνίζονταν με διαφορετικό θέμα στην Εκθεση.
 Οι Γενικές Εξετάσεις ολοκληρώνονται αύριο Τετάρτη με το μάθημα της Φυσικής για 
την 1η και 2η δέσμη, των Λατινικών για την 3η δέσμη και τα Μαθηματικά για την 
4η. Την Πέμπτη ξεκινούν οι προαγωγικές και απολυτήριες εξετάσεις για τους μαθητές της Β  και της Γ  Λυκείου, οι οποίες διεξάγονται σε πανελλαδικό επίπεδο.
 _ Συγκέντρωση διαμαρτυρίας και πορεία προς το υπουργείο Παιδείας διοργανώνει σήμερα η Πανελλήνια Επιτροπή Αναπληρωτών. Οι αναπληρωτές εκπαιδευτικοί με 16μηνη προϋπηρεσία ζητούν από τον υπουργό Παιδείας να εφαρμοστεί η τροπολογία που είχε ψηφίσει η Βουλή επί Γ. Αρσένη. Σύμφωνα με αυτή, όλοι οι αναπληρωτές που είχαν 16μηνη προϋπηρεσία μέχρι τον Ιούνιο '98 προηγούνται στους διορισμούς 
των αναπληρωτών μέχρι το 2003. Μετά την ημερομηνία αυτή, η πολιτεία δεσμεύεται 
