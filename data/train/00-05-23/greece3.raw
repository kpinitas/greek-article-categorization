 Θερίζουν τα κατάγματα, προπαντός του ισχίου, από την οστεοπόρωση. Στη χώρα μας ο αριθμός των οστεοπορωτικών αυξάνεται με ρυθμό 7% ετησίως. Οπως υπολογίζεται, στη διάρκεια των τελευταίων 15 χρόνων τα κατάγματα του ισχίου εξαιτίας της οστεοπόρωσης έχουν υπερδιπλασιαστεί στον ελληνικό πληθυσμό. Τα νεότερα στοιχεία δείχνουν ότι «ένοχος» για τα κατάγματα δεν είναι η μειωμένη οστική πυκνότητα, αλλά μια σειρά από παράγοντες που μέχρι σήμερα δεν λαμβάνονταν σοβαρά υπόψη.
 Η οστεοπόρωση ανέφερε προχθές, μιλώντας σε εκδήλωση του Πανελλήνιου Ιατρικού Συνεδρίου για την ασθένεια, ο Πρόεδρος της Ελληνικής Εταιρείας Μεταβολισμού των Οστών Δημήτρης Καρράς είναι από τις νόσους με τις μεγαλύτερες κοινωνικοοικονομικές επιπτώσεις. Το 45% των γυναικών ηλικίας πάνω από 50 χρόνων έχει ελαττωμένη οστική πυκνότητα. Ο κίνδυνος να υποστεί μία από αυτές τις γυναίκες οστεοπορωτικό κάταγμα είναι 40%, ενώ αντίθετα ο κίνδυνος για έναν 
 Τα κατάγματα του ισχίου αποτελούν και την πλέον δραματική επιπλοκή της οστεοπόρωσης. Η αύξηση του προσδόκιμου ζωής τα τελευταία χρόνια και η σημαντική αύξηση του ποσοστού του πληθυσμού άνω των 80 χρόνων έχουν καταστήσει 
τα κατάγματα της σπονδυλικής στήλης και του ισχίου σε μία από τις πιο διαδεδομένες παθήσεις των ηλικιωμένων. Υπολογίζεται ότι κάθε χρόνο καταγράφονται περισσότερα από 1.660.000 περιστατικά ασθενών με κατάγματα του ισχίου σε όλο τον κόσμο. Οι μισοί από αυτούς όμως χάνουν τη ζωή τους σε διάστημα ενός χρόνου από το κάταγμα.
 Η Παγκόσμια Οργάνωση Υγείας εκτιμά ότι τα επόμενα 50 χρόνια τα οστεοπορωτικά κατάγματα θα τετραπλασιαστούν και από αυτά το ένα τέταρτο θα συμβεί σε κατοίκους της Ευρώπης και των ΗΠΑ. Είναι σημαντικό, ανέφερε ο κ. Καρράς, ότι εκατομμύρια γυναίκες σε όλο τον κόσμο, των οποίων η σπονδυλική στήλη φθείνει καθημερινά, δεν ζητούν ιατρική βοήθεια, έτσι πριν ακόμη αντιληφθούν οι γυναίκες αυτές ότι πάσχουν από την ασθένεια έχουν ήδη χάσει το ένα τρίτο της οστικής πυκνότητάς τους, γεγονός που τις καθιστά ιδιαίτερα ευάλωτες σε κάθε είδους κάταγμα. 
 Μεταξύ των παραγόντων, που επιπλέον λαμβάνουν σήμερα οι γιατροί για την αξιολόγηση της βαρύτητας της οστεοπόρωσης, είναι: 
 _ Η ύπαρξη προηγούμενων καταγμάτων. Ασθενείς με νέα ή περισσότερα κατάγματα διατρέχουν πολύ μεγαλύτερο κίνδυνο για άλλα κατάγματα απ' ό,τι άτομα με την ίδια οστική πυκνότητα που δεν είχαν σπάσει τίποτα στο παρελθόν.
 _ Η παρατεταμένη ακινητοποίηση, η λήψη φαρμάκων και η αδυναμία του μυϊκού συστήματος είναι άλλοι παράγοντες κινδύνου.
 _ Τέλος λαμβάνεται σοβαρά υπόψη και η μέτρηση του ρυθμού οστικής απορρόφησης. Οσο υψηλότερος είναι, τόσο αυξάνεται ο κίνδυνος κατάγματος σπονδύλων ή ισχίου.
 Νέες ουσίες έρχονται να δώσουν αισιόδοξα μηνύματα ότι μπορούν να αντιμετωπιστούν τα συμπτώματα της οστεοπόρωσης. Πρώτα απ' όλα η ομάδα των επιλεκτικών τροποποιητών των υποδοχέων των οιστρογόνων, με μοναδικό μέχρι σήμερα εκπρόσωπο την ουσία Ραλοξιφαΐνη, που αναστέλλει την οστική αποδόμηση. 
 Καλά στοιχεία κατά τον κ. Καρρά έρχονται και από μια άλλη ομάδα των διφωσφονικών. Πρόκειται για την είσοδο στην θεραπεία της οστεοπόρωσης ακόμη ισχυρότερων ουσιών όπως η Ibrandonate, Risendonate και η Zelendronate. 
 Πολύ καλά είναι και τα νεότερα στοιχεία και για την ουσία Alendronate, για την 
οποία μελέτες έδειξαν καλά αποτελέσματα στη γαστρική αντοχή της και στη συμμόρφωση των ασθενών στη θεραπεία. 
