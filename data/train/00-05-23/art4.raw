Τι βλέπουν το πρωί στην τηλεόραση οι μαμάδες; Ακαιρο το ερώτημα, καθώς έχει προκύψει ένα άλλο δυσκολότερο: Αναγκάζονται να παρακολουθούν το Χρηματιστήριο για να ενημερώνουν έτερα μέλη της οικογένειας ή κάνουν μόνες και ανενόχλητες... χοντρό παιχνίδι; Αν δε, το κάνουν κρυφά, θα πρέπει να οργανωθούν καλύτερα διότι υπάρχουν και οι εταιρείες μέτρησης της... τηλεθέασης! 
 Είναι αποκαλυπτικά τα στοιχεία τής TNSM που αποφάσισε να μετρήσει τη θεαματικότητα, αλλά και να αναγνώσει λοιπά στοιχεία τηλεοπτικής συμπεριφοράς με αφορμή την πρώτη και μία από τις παραδοσιακότερες πλέον χρηματιστηριακές εκπομπές της ελληνικής τηλεόρασης. Είναι η «Σοφοκλέους Live», φυσικά του Alter 
5, που εξακολουθεί να έχει μια πολύ στενή σχέση με το κοινό της (κάθε πρωί από 
τις 10.30 έως τις 12.00) το οποίο όλο και διευρύνεται. Αλλά είναι... η «εισαγωγή» στο Χρηματιστήριο των γυναικών ηλικίας κυρίως 45
 Eνα χαρτί που παίζεται από ηλικίες, οι οποίες θεωρούνται λιγότερο δυναμικές (ακόμη και αγοραστικά) από αυτές που ενδεχομένως παίζουν πιο «σκληρά» στο Xρηματιστήριο.
 Χωρίς πρόθεση να λύσουμε το άλυτο μυστήριο (οι πληροφορίες διίστανται και δεν βοήθησε ούτε το γκάλοπ που κάναμε μεταξύ συναδέλφων, οι οποίοι φρόντισαν να κάνουν μερικά τηλεφωνήματα πριν απαντήσουν) μεταφέρουμε τα στοιχεία τής TNSM για το προφίλ του κοινού της εκπομπής. Η εταιρεία βεβαιώνει ότι μπορεί να είναι λιγότερες οι γυναίκες από τους άνδρες που παρακολουθούν το Xρηματιστήριο, είναι όμως... πολύ πιστές σ' αυτό. Και τούτο δεν προκύπτει τόσο 
από τα ποσοστά τηλεθέασης, αλλά από την «Πιστότητα παρακολούθησης». Ενα μέγεθος που δείχνει το ζάπινγκ ή αλλιώς την «παρουσία» του τηλεθεατή σ' ένα πρόγραμμα, αφού καταγράφει όσους «πέρασαν» έστω για ένα λεπτό από αυτό και πόσοι είναι αυτοί. Ε, λοιπόν οι γυναίκες 45
 που δείχνουν παροιμοιώδη συνέπεια στην παρακολούθηση της εκπομπής. Η συνέπειά τους είναι μεγαλύτερη και από τους άνδρες 25-44.
 Με μια προσεκτική παρατήρηση των στοιχείων (βλ. πίνακες) θα δει κανείς ότι το χαρτί δεν είναι καθόλου φούσκα. Ακόμα και στον πίνακα με τα Μερίδια οι γυναίκες 45
 είναι οι μόνες μετά (όλους) τους άνδρες που συμμετέχουν στην τηλεθέαση. Από κει και κάτω είναι οι αδιάφορες γυναίκες 15-24 και τα παιδιά. Για την ακρίβεια, προηγούνται οι άνδρες 25-44 και 45
 που ανεβάζουν την εκπομπή σε τιμές (τηλεθέασης) 14% με 16% αντίστοιχα, τρίτοι οι υπόλοιποι άνδρες, 15-24 που φτάνουν περίπου στο 8% και αμέσως μετά οι γυναίκες 45
 Ο πίνακας όμως της «Πιστότητας Παρακολούθησης» είναι εύγλωττος. Πρώτοι στη διάρκεια παρουσίας στην εκπομπή οι άνδρες 45
, δεύτερες οι γυναίκες της ίδιας ηλικίας. Σημειωτέον, με μικρή διαφορά. 
 Μα τι σηκώνουν αυτές οι μαμάδες; Τα βάρη της οικογένειας ή τα «χαρτιά» του Χρηματιστηρίου; Σε κάθε περίπτωση όμως μιλάμε για σούπερ μαμάδες. 
