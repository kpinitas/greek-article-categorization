Το Κυπριακό πρέπει να περιληφθεί στην εταιρική σχέση Ευρωπαϊκής Ενωσης - Τουρκίας, ως υποχρέωση της Αγκυρας να εργαστεί για τη λύση του προβλήματος.
 Το αίτημα αυτό της Λευκωσίας διατύπωσε χθες δημοσίως και επισήμως ο Kύπριος υπουργός Εξωτερικών Ι. Kασουλίδης στον ομόλογό του Γ. Παπανδρέου κατά τη χθεσινή συνάντησή τους στην Αθήνα.
 Το ίδιο αίτημα είχε υποβάλει και ο πρόεδρος Κληρίδης κατά την τελευταία συνάντησή του με τον πρωθυπουργό Κ. Σημίτη και μάλιστα κατά τρόπο επιτακτικό.
 Η Λευκωσία θεωρεί ότι μια τέτοια δέσμευση της Τουρκίας, τώρα, που διαμορφώνεται η εταιρική σχέση της με την Eυρωπαϊκή Ενωση, είναι ένα απαραίτητο «εργαλείο» στο μακρύ δρόμο των διαπραγματεύσεων για την επίλυση του
 Ανέφερε ο κ. Kασουλίδης: «...Η Τουρκία έχει ανακηρυχθεί σε υποψήφια χώρα. Κάθε
υποψήφια χώρα αναλαμβάνει απέναντι στην Ε. Ενωση μια σειρά από υποχρεώσεις, όπως καθορίζονται από τα κριτήρια της Kοπεγχάγης και από τις αποφάσεις Κορυφής
 Είναι επομένως λογικό μια συμφωνία εταιρικής σχέσης να περιλαμβάνει πρόνοιες που αναφέρονται στα κριτήρια της Κοπεγχάγης και τις προηγούμενες αποφάσεις των
Συμβουλίων, επομένως και η υποχρέωση της Τουρκίας να εργαστεί για τη λύση του Κυπριακού. Πώς θα διατυπωθεί και πώς θα διαβαθμιστεί και χρονικά και ποιοτικά αυτό είναι θέμα πρόωρο για να συζητηθεί. Θα αποτελέσει αντικείμενο, ασφαλώς, διαβουλεύσεων όχι μόνον με την Αθήνα και θέλω να το κάνω ξεκάθαρο και με τις 14 χώρες. H Κύπρος νομιμοποιείται να ζητήσει αυτό το πράγμα...».
 Επί της ουσίας, δηλαδή, η Λευκωσία επιφορτίζει την Αθήνα να δώσει τη μάχη της στο Συμβούλιο Υπουργών, ώστε στο τελικό κείμενο που θα διαμορφωθεί για την εταιρική σχέση της Τουρκίας να συμπεριλαμβάνεται και το Κυπριακό.
 Η ελληνική κυβέρνηση κατανοεί βεβαίως αυτή την απαίτηση της Λευκωσίας, αλλά μέχρι στιγμής δεν έχει βρει και δεν έχει παρουσιάσει τη διατύπωση που θα διαπραγματευθεί, ώστε να συμπεριληφθούν οι αποφάσεις του Ελσίνκι (ελληνοτουρκικά και Κυπριακό) στο κείμενο της εταιρικής σχέσης, η απόφαση για την οποία λαμβάνεται με ειδική πλειοψηφία και μόνον.
 Ετσι, ο κ. Παπανδρέου παρουσιάστηκε φειδωλός σε υποσχέσεις και διαβεβαιώσεις απέναντι στον Kύπριο ομόλογό του, αλλά δεν έχασε ευκαιρία να τονίσει ότι η ελληνική πολιτική δεν αναθεωρείται, αντιθέτως ενδυναμώνεται. «Η Ελλάδα έχει κάθε λόγο και έχει στόχο να δει μια ευρωπαϊκή Τουρκία. Είναι αυτή η προοπτική που μας ανοίγει την προοπτική επίλυσης χρόνιων ζητημάτων, είτε σε σχέση με το Κυπριακό είτε σε σχέση με τις διμερείς σχέσεις Ελλάδας - Τουρκίας».
 Η πρώτη ανταλλαγή απόψεων μεταξύ των εταίρων για την εταιρική σχέση της Τουρκίας αναμένεται να γίνει το Σαββατοκύριακο στο Συμβούλιο Υπουργών, στο Εβιάν. Στη σύνοδο αυτή, ο αρμόδιος επίτροπος για θέματα διεύρυνσης Γκίντερ Φερχόιγκεν θα ενημερώσει το Συμβούλιο για τα αποτελέσματα των πρόσφατων επαφών
του στην Αγκυρα για το θέμα της εταιρικής σχέσης.
 Αμέριστη ελληνική συνδρομή για να ολοκληρωθούν οι έρευνες για την εξακρίβωση της τύχης των αγνοουμένων της κυπριακής τραγωδίας, τις οποίες συνεχίζει με τη συνδρομή σύγχρονων επιστημονικών μεθόδων η κυβέρνηση της Κύπρου, υποσχέθηκε ο υπουργός Eθνικής Aμυνας Ακης Τσοχατζόπουλος στον Κύπριο υπουργό Eξωτερικών Γιαννάκη Κασουλίδη, στη διάρκεια της συνάντησής τους χθες το απόγευμα στο Ελληνικό Πεντάγωνο.
 «Αυτό -είπε ο κ. Τσοχατζόπουλος- θέλουμε να συμπληρωθεί και με επιπρόσθετα συμπληρωματικά μέτρα υποστήριξης αυτής της προσπάθειας, εδώ, στην Ελλάδα, με ευθύνη και συνεργασία των υπουργείων Eξωτερικών και Aμυνας και στελεχών των ενόπλων δυνάμεων, ώστε και με τα στελέχη της κυπριακής κυβέρνησης να μπορέσουμε να φέρουμε σε πέρας αυτό το πολύ σημαντικό έργο».
 Οι δυο τους δεν διευκρίνισαν πώς ακριβώς θα βοηθήσει η Ελλάδα. Στην Κύπρο η εξέταση με τη μέθοδο του DNA οστών που έχουν εκταφεί έχει ήδη αποφέρει αποτελέσματα και κάποιοι μέχρι προσφάτως αγνοούμενοι αναγνωρίστηκαν ως νεκροί από την εισβολή του «Αττίλα». Ο κ. Κασουλίδης σχολίασε πως η διαδικασία αυτή των εκταφών και αναγνωρίσεων είναι κάτι παραπάνω από σκέτη νεκρολογία: Με τη συγκεκριμένη μέθοδο, είπε, «υποχρεώνουμε την άλλη πλευρά, τελικά, να συνεργαστεί για να μας πει, εφ' όσον ισχυρίζεται ότι δεν υπάρχει ζωντανός αγνοούμενος, πού τους έχει θαμμένους για να τους αναγνωρίσουμε. Εάν δεν μπορεί
να μας το υποδείξει, τότε νομιμοποιούμεθα να αναζητούμε συνεχώς και να αγωνιζόμαστε για να πιστοποιηθεί η τύχη ενός εκάστου».
 Οι δύο υπουργοί επανεπιβεβαίωσαν επίσης την ισχύ του δόγματος του ενιαίου αμυντικού χώρου.
