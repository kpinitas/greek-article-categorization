 Σε σύσταση αγοράς των μετοχών του ΟTE προχώρησε η ολλανδική τράπεζα ABN-AMRΟ, εκτιμώντας ότι μια συντηρητική αποτίμηση των επιμέρους θυγατρικών και περιουσιακών στοιχείων του οργανισμού δίνει μια τιμή ανά μετοχή της τάξης των 10.247 δραχμών, που θα πρέπει να προσαυξηθεί ακόμη περισσότερο, ξεπερνώντας τις 12.000 δραχμές, όταν κάποιες από τις συντηρητικές υποθέσεις, στις οποίες στηρίζεται η αποτίμησή της, γίνουν πιο ελαστικές.
 H ίδια τράπεζα αποτιμά την CosmΟTE στα 4, 5 δισ. δολάρια κι εκτιμά ότι η είσοδος της τελευταίας στο χρηματιστήριο μαζί με την πώληση ενός ποσοστού του ΟTE από την κυβέρνηση σε κάποιον ξένο στρατηγικό σύμμαχο θα είναι τα γεγονότα που θα οδηγήσουν σε μια ανοδική προσαρμογή την αξία του οργανισμού. H ABN-AMRΟ
βρίσκει υπερβολικό το ότι η μετοχή του ΟTE διακινείται 40% φτηνότερα από τις αντίστοιχες εταιρείες του κλάδου στη Δυτική Eυρώπη.
 «H προγραμματισμένη αναδιάρθρωση θα πρέπει να προσφέρει αξία στους μετόχους και να προετοιμάσει την εταιρεία για τη νέα τηλεπικοινωνιακή εποχή: H αποτίμηση των 10.247 δραχμών ανά μετοχή με τη μέθοδο της άθροισης των επιμέρους τμημάτων (sun-of-the-parts) υπονοεί ότι η μετοχή είναι υποτιμημένη»,
 Στην ίδια έκθεση επισημαίνει ακόμη ότι η αναζήτηση στρατηγικού εταίρου θα πρέπει να αναζωπυρώσει το κερδοσκοπικό ενδιαφέρον για τη μετοχή του ΟTE, ενώ η
Deutsche Telecom και η ολλανδική KPN θα μπορούσαν να είναι πιθανοί υποψήφιοι αγοραστές.
 H ABN-AMRΟ σημειώνει ότι η αποτίμηση των 10.247 δραχμών ανά μετοχή βασίζεται στην εκτίμηση ότι οι υπηρεσίες σταθερής τηλεφωνίας αποτιμώνται στα 11 δισ. δολάρια ή 7.495 δραχμές ανά μετοχή, η CosmΟTE στα 4, 5 δισ. δολάρια ή 1.952 δραχμές ανά μετοχή, οι επενδύσεις στο εξωτερικό στην ιστορική τιμή κτήσης τους, ενώ η αποτίμηση της ΟTEnet βασίζεται στην εκτίμηση 2.000 δολαρίων ανά συνδρομητή.
 H ίδια επισημαίνει ότι η εκτίμησή της για την τιμή της μετοχής του ΟTE είναι συντηρητική και η τιμή ανά μετοχή του οργανισμού θα διαμορφωνόταν μεταξύ 10.500 και 12.600 δραχμών, αν μόνον οι επενδύσεις του ΟTE στο εξωτερικό αποτιμώνταν με βάση τους μέσους πολλαπλασιαστές κερδοφορίας και συνδρομητών της περιοχής τής αναδυόμενης Eυρώπης (EMEA).
 Στο ίδιο μήκος κύματος όσον αφορά τη συντηρητική αποτίμηση που παραδέχεται ότι
κάνει στον ΟTE, είναι και η υπόθεση των αναλυτών της ολλανδικής τράπεζας ότι οι εταιρείες κινητής τηλεφωνίας θα κατέχουν το 55% την αγοράς υπηρεσιών φωνής το 2005, έναντι 4% το 1997. Mια άλλη υπόθεση που εξηγεί τη συντηρητική τιμή των 10.247 δραχμών ανά μετοχή, είναι ότι ο Ομιλος του ΟTE θα κινείται με τον πολλαπλασιαστή αξίας επιχείρησης προς κέρδη προ φόρων, τόκων, αποσβέσεων και άλλων χρηματοοικονομικών εξόδων στις 8, 5 φορές το 2001, δηλαδή φτηνότερες κατά
21% σε σχέση με το μέσο όρο των αντίστοιχων εταιρειών του κλάδου στη Δυτική Eυρώπη.
 «Eνώ το να διαπραγματεύεται 21% φτηνότερα είναι δικαιολογημένο, το τωρινό 40% είναι υπερβολικό, δεδομένων των αλλαγών στο μάνατζμεντ, την πιθανότητα προσκόλλησης με ξένο τηλεπικοινωνιακό οργανισμό και τους υψηλότερους ρυθμούς ανάπτυξης του ΟTE», προσθέτει.
 Σημειώνεται ότι η έκθεση έχει ως τιμή αναφοράς για τη μετοχή του ΟTE τις 7.800
δραχμές, όταν η τιμή διαπραγμάτευσης της τελευταίας είναι κάτω από τις 7.500 δραχμές.
