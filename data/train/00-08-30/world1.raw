 Κατηγορίες για εγκλήματα πολέμου εναντίον 14 ηγετών της Δύσης απήγγειλε η Γιουγκοσλαβία για τους ΝΑΤΟϊκούς βομβαρδισμούς, ενώ οι δημοσκοπήσεις δείχνουν ότι ο πρόεδρος της χώρας Σλόμπονταν Μιλόσεβιτς έρχεται δεύτερος στη σειρά προτιμήσεων των ψηφοφόρων, μετά τον υποψήφιο της αντιπολίτευσης.
 Ο εισαγγελέας της Σερβίας ανακοίνωσε ότι απαγγέλθηκαν κατηγορίες εναντίον των ηγετών και των υπουργών Εξωτερικών και Αμυνας των ΗΠΑ, της Βρετανίας, της Γαλλίας και της Γερμανίας, χώρες με τις οποίες η Γιουγκοσλαβία διέκοψε τις διπλωματικές της σχέσεις. Κατηγορίες απαγγέλθηκαν εναντίον των Αμερικανών, Μπιλ Κλίντον, Μάντλεν Ολμπράιτ και Ουίλιαμ Κοέν, των Βρετανών, Τόνι Μπλερ, Ρόμπιν Κουκ και Τζορτζ Ρόμπερτσον (τότε υπουργού Αμυνας της Βρετανίας), των Γάλλων Ζακ Σιράκ, Ιμπέρ Βεντρίν και Αλέν Ρισάρ, καθώς και εναντίον των Γερμανών Γκέρχαρντ Σρέντερ, Γιόσκα Φίσερ και Ρούντολφ Σάρπινγκ. Στον κατάλογο των κατηγορουμένων περιλαμβάνονται ο τότε γενικός γραμματέας του ΝΑΤΟ Χαβιέρ Σολάνα και ο πρώην διοικητής των δυνάμεων του ΝΑΤΟ στην Ευρώπη Ουέσλεϊ Κλαρκ. Οι 14 κατηγορούνται μεταξύ άλλων για απόπειρα δολοφονίας του Μιλόσεβιτς, το σπίτι του οποίου βομβαρδίστηκε, για βομβαρδισμούς με βόμβες υποπυρομαχικών και
 Η Γιουγκοσλαβία πάντως βρίσκεται σε προεκλογικούς ρυθμούς, καθώς στις 24 Σεπτεμβρίου θα διεξαχθούν προεδρικές, γενικές και δημοτικές εκλογές ταυτοχρόνως. Η υπηρεσία Μέντιουμ δημοσίευσε δημοσκόπηση σύμφωνα με την οποία ο
πρόεδρος Μιλόσεβιτς συγκεντρώνει μόνο το 24, 4% της πρόθεσης ψήφου των ερωτηθέντων. Αντιθέτως ο υποψήφιος της αντιπολίτευσης για την προεδρία Βόισλαβ
 Χθες για 5η συνεχή ημέρα παραμένει άφαντος ο πρώην πρόεδρος της Γιουγκοσλαβίας, Ιβάν Στάμπολιτς, άλλοτε προστάτης και αργότερα αντίπαλος του Μιλόσεβιτς. Ο δικηγόρος της οικογένειάς του Νικόλα Μπάροβιτς δήλωσε ότι το γεγονός πως τα κρατικά μέσα ενημέρωσης δεν ανέφεραν τίποτα για την εξαφάνιση, δείχνει ότι ο Στάμπολιτς συνελήφθη με απόφαση της πολιτικής εξουσίας. Πάντως ο
γιος του Ιβάν Στάμπολιτς, Βέλικο, δήλωσε ότι δεν πρέπει να αναζητηθούν οι λόγοι της εξαφάνισης του πατέρα του στα πολιτικά του σχόλια, γιατί ο πρώην πρόεδρος εδώ και 13 χρόνια ζούσε μακριά από την πολιτική σκηνή.
