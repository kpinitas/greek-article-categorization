 Eμπνευσμένη από μια φράση του Αλμπέρ Καμί, η KD Lang ανακάλυψε με το «Invisible
Summer», στην καρδιά του χειμώνα, το δικό της ηχητικό καλοκαίρι. Ετσι, μεταφέρεται από τον Καναδά στη θρυλική ηλιόλουστη Νότια Καλιφόρνια, εγκαταλείπει την πληκτική κάντρι ροκ και στρέφεται στο σερφ και την μπόσα νόβα. «Ακουγα συνεχώς βραζιλιάνικη μουσική, Beach Bo ys, Mamas And Papas, απέκτησα μια αφάνταστα θετική διάθεση και φαίνεται ότι ανακάλυψα τη χαρούμενη,
αισιόδοξη πλευρά του εαυτού μου», λέει η ίδια.
 Το «Ιnvisible Summer» (Warner) είναι ο δικός της ύμνος στη ζωή. Ενα χαρούμενο άλμπουμ γεμάτο δροσερές μελωδικές μπαλάντες, κάποια ευφάνταστα σερφ-πανκ κομμάτια και λίγη σόουλ από το '60. Δεν είναι ακριβώς μια αναβίωση του «καλοκαιριού της αγάπης» το '68, αλλά μοιάζει να κουβαλά την ίδια αισιοδοξία και το ίδιο πάθος. Οχι όμως ότι προσφέρει τίποτε καινούργιο στη μουσική σκηνή.
 Η φωνή της Aγγλίδας Leona Naes μοιάζει με αυτήν της Μπεθ Ορτον. Ο Tύπος την προωθεί ως το νέο «κορίτσι με την κιθάρα» της πρωτοποριακής φολκ, στα βήματα της Τρέισι Τσάπμαν. Κι όμως, αυτή η εικοσιτετράχρονη πιτσιρίκα που ξεπήδησε από το πουθενά αποδεικνύει στο ντεμπούτο της με τίτλο «Comatised» (Universal) ότι δεν είναι ένα απλό κατασκεύασμα της μουσικής βιομηχανίας. Κι αν το «Laz yDa ys» που ανοίγει το δίσκο κοπιάρει ναζιάρικα την Μπεθ Ορτον, τα υπόλοιπα δείχνουν επηρεασμένα από τις δικές της μουσικές μνήμες, τους Jo yDivision και τους Cure, ενώ υπάρχει και η ροκ εν ρολ ένταση του «An ything» που παραπέμπει στην Κρίσι Χάιντ. Πάνω απ' όλα όμως, αυτή η πιτσιρίκα έχει θράσος και ψυχή. Γι' αυτό εναλλάσσει μελαγχολικές φολκ μπαλάντες με θορυβώδες ροκ εν ρολ κομμάτια, χώνει ηλεκτρονικά σέιμπλς σε μαγευτικά έγχορδα, πειραματίζεται με άφθαστη αναίδεια και έτσι προκύπτει ένα γοητευτικό πρώτο άλμπουμ.
 - «MAD SEASΟN» - MATCHBΟX 20 (Warner): Ο τραγουδιστής τους, ο Ρομπ Τόμας, έγινε διάσημος επειδή τον επέλεξε ο Κάρλος Σαντάνα για να ερμηνεύσει το «Smooth». Στηριγμένοι σ' αυτή την ανέλπιστη για τις ικανότητές τους φήμη, οι Matchbox 20 κυκλοφόρησαν το δεύτερο άλμπουμ τους εμμένοντας σ' αυτό το πληκτικό κολεγιακό ροκ, κατάλληλο για τους ραδιοφωνικούς σταθμούς των ΗΠΑ. Τα τραγούδια είναι μισοτελειωμένα, το άλμπουμ βαρετό, αλλά η επιτυχία είναι εξασφαλισμένη χάρη στο Γκράμι από το «Smooth».
ηλεκτρονικών αντιμετωπιζόταν με συγκατάβαση από τους αδιάφορους χίπις. Υστερα ήρθε το πανκ και το συγκρότημα χάθηκε από το προσκήνιο, αφού κανείς δεν άντεχε
να ακούει εκείνες τις γιγαντιαίες εικοσάλεπτες συνθέσεις. Η σημασία των πειραματισμών τους εκτιμήθηκε είκοσι χρόνια περίπου μετά, όταν οι συνθέτες της
άμπιεντ τους κατάκλεβαν αναφερόμενοι συγχρόνως στην προσφορά τους. Το διπλό αυτό άλμπουμ περιλαμβάνει τα καλύτερά τους κομμάτια από την τελευταία δεκαετία
1990- 2000. Ατμοσφαιρική μουσική από τις παραγνωρισμένες αυθεντίες του είδους.
