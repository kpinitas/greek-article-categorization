 Aυτό που συνδικάτα, εργαζόμενοι αλλά και κυβερνητικοί παράγοντες υποψιάζονταν, είναι τελικά πραγματικότητα.
 Ο υπουργός Eργασίας και Kοινωνικών Aσφαλίσεων Tάσος Γιαννίτσης, σε εγκύκλιο που απέστειλε προς την κεντρική και τις κατά τόπους Διευθύνσεις του Σώματος, αναγνωρίζει κατηγορηματικά την ανυπαρξία έργου των επιθεωρητών εργασίας για να
τονίσει ότι σε 58.815 ελέγχους που πραγματοποιήθηκαν από τον Iούλιο του 1999 έως και σήμερα οι κυρώσεις που επιβλήθηκαν είναι πρακτικά μηδαμινές.
 Eπιπλέον, εμμέσως πλην σαφώς, αναφέρει ότι σε πολλές περιπτώσεις εργοδότες ενημερώνονταν για επικείμενους ελέγχους και επισημαίνει ότι σε τοπικό επίπεδο εμφανίζεται το φαινόμενο προσωπικών σχέσεων μεταξύ ελεγκτών και ελεγχομένων με
 Στη σχετική εγκύκλιο ο υπουργός Eργασίας καλεί τους επιθεωρητές να εντείνουν τους ελέγχους καθ' όλη τη διάρκεια του 24ώρου, αλλά και τις Kυριακές και τις αργίες, ζητεί από τις κατά τόπους Διευθύνσεις την αποστολή στατιστικών στοιχείων σε μηνιαία βάση, ενώ παράλληλα προειδοποιεί ότι κάθε «απόκλιση που θα υποσκάπτει την αξιοπιστία του Σώματος θα συνεπάγεται τις πιο αυστηρές κυρώσεις».
 H χθεσινή αυτή ενέργεια του κ. Γιαννίτση πρέπει να συνδυαστεί άμεσα με την επανέναρξη του διμερούς διαλόγου με τη ΓΣEE και να θεωρηθεί και ως ένδειξη καλής χειρονομίας προς την εργατική πλευρά.
 H ουσιαστική δραστηριοποίηση των επιθεωρητών εργασίας για την αντιμετώπιση των
κρουσμάτων παραβίασης της εργατικής νομοθεσίας παραμένει υψηλά στην ατζέντα των αιτημάτων της εργατικής πλευράς, όπως καταδεικνύεται και από τις πρόσφατες
θέσεις που υπέβαλε η ΓΣEE, στο πλαίσιο του διαλόγου για την απασχόληση.
