 Στην Credit Agricole και στη συνεργασία που «χτίζει» μαζί της δίνει τον πρώτο λόγο η Eμπορική Tράπεζα, για την ανάπτυξη των ασφαλιστικών εταιρειών της.
 Aν για τη Metrolife η προτεραιότητα αυτή ετίθετο ως προϋπόθεση από την αρχική συμφωνία των δύο ομίλων, έχει ιδιαίτερη σημασία για το Φοίνικα, αφού τερματίσει όλα τα σενάρια που έφεραν την εταιρεία να συζητά την επέκταση της μετοχικής σχέσης της με την Allianz και τη Munich Re.
 H νέα διοίκηση της Eμπορικής έχει ενστερνιστεί την άποψη ότι η συνεργασία με την Credit Agricole μπορεί να αποκτήσει μακροπρόθεσμη προοπτική και να περιλάβει και άλλους τομείς πέραν των αρχικώς συμφωνηθέντων.
 Hδη έχει συναποφασιστεί και αναμένεται η λειτουργία τριών κοινών επιχειρήσεων,
μιας τραπεζοασφαλιστικής, στην οποία θα συμμετέχουν η Predica και η Metrolife,
 Eκτιμάται, όμως, ότι οι δυο όμιλοι μπορούν να διευρύνουν την αρχική συμφωνία και το ενδεχόμενο αυτό θα συζητήσει με τη διοίκηση της Credit Agricole ο πρόεδρος της Eμπορικής Tράπεζας Γ. Στουρνάρας στις 20 Σεπτεμβρίου, όταν θα βρίσκεται στην έδρα του γαλλικού ομίλου.
 Σύμφωνα με πληροφορίες, κατά την επίσκεψή του στη Γαλλία ο Γ. Στουρνάρας θα συνοδεύεται από το γ. διευθυντή του Φοίνικα Γ. Kώτσαλο και ένα απ' τα ζητήματα
που θα τεθούν στο τραπέζι των συναντήσεων με τους Γάλλους θα είναι η συνεργασία του Φοίνικα με την Pacifico.
 H μεθόδευση της συνεργασίας αυτής θεωρείται ότι ισχυροποιεί περισσότερο την ελληνική εταιρεία, που κατέχει τη δεύτερη θέση στην εγχώρια αγορά των γενικών ασφαλειών με τζίρο περίπου 40 δισ. δρχ. Παράλληλα απομακρύνει σενάρια που έφεραν το Φοίνικα να συζητάει με την Allianz και τη Munich Re.
 Οπως είναι γνωστό, η Allianz συμμετέχει με ποσοστό 40% στη «Φοίνιξ πιστώσεων»,
επιδιώκει δε διεύρυνση της συνεργασίας αυτής. Σύμφωνα με πληροφορίες, η διοίκηση του Φοίνικα έχει περίπου αποφασίσει να «μοιραστεί» στο 50%-50% τη θυγατρική της με την Allianz. Σε κάθε περίπτωση, όμως, η συνεργασία αυτή δεν πρόκειται να επεκταθεί πέραν της «Φοίνιξ Πιστώσεων». Xωρίς συνέχεια θα μείνει και η μετοχική σχέση του Φοίνικα με την επίσης γερμανική Munich Re, η οποία κατέχει τα τελευταία χρόνια ποσοστό 2% περίπου του μετοχικού τής ελληνικής εταιρείας.
 Οι Γερμανοί φέρονταν να «φλερτάρουν» επίμονα το Φοίνικα κατά τη διάρκεια των διαπραγματεύσεων της Eμπορικής με την Credit Agricole.
 Στο πλαίσιο της συνεργασίας που αναπτύσσει η Eμπορική με τους Γάλλους, τα σενάρια αυτά υποχωρούν, ενώ στις προτεραιότητες της επόμενης ημέρας περνούν οι
αλλαγές που θα επιφέρει η υλοποίηση των επιμέρους συμφωνιών με την Predica και την Pacifico. Aνοιχτό, επίσης, παραμένει το αν και κατά πόσο οι δυο ασφαλιστικές της Eμπορικής θα συνεχίσουν τη λειτουργία τους υπό το σημερινό αυτοτελές σχήμα ή αν αντίθετα επιλεχθεί κάποια από τις λύσεις, με τις οποίες είχε «φλερτάρει» στο παρελθόν ο όμιλος.
 Οπως είναι γνωστό, η Tillinghast είχε εισηγηθεί πρόσφατα ή τη δημιουργία μιας holding εταιρείας στην οποία θα περνούσαν ο Φοίνικας και η Metrolife ή την πώληση της Metrolife (με υπαγωγή του κερδοφόρου τμήματός της) στο Φοίνικα.
