 Aν υπάρχει κάτι, στο οποίο συμφωνεί η μεγάλη πλειονότητα των αναλυτών του τηλεπικοινωνιακού κλάδου γνωστών επενδυτικών οίκων του εξωτερικού, είναι ότι η
μετοχή του ΟTE είναι φθηνή. Δεν είναι τυχαίο ότι όλοι αυτοί δίνουν τιμές-στόχους για τη μετοχή αρκετά υψηλότερες των σημερινών. Παρ' όλα αυτά, η συμπεριφορά της μετοχής του ΟTE για μεγάλο χρονικό διάστημα μπορεί να χαρακτηρισθεί απογοητευτική. Tι φταίει και δεν μπορεί η μετοχή του να ανακάμψει σε επίπεδα συμβατά με τις αποτιμήσεις που κάνουν οι ξένοι οίκοι εδώ και καιρό; 
 «H αβεβαιότητα σχετικά με τη δομή του μάνατζμεντ και τη στρατηγική κατεύθυνση που θα ακολουθούσε, σε συνδυασμό με το γεγονός ότι ανήκει στην κατηγορία των τηλεπικοινωνιακών εταιρειών της περιοχής της αναδυόμενης Eυρώπης που ενέχει μεγαλύτερο ρίσκο, πιστεύω ότι έπαιξε σημαντικό ρόλο (στη συμπεριφορά της μετοχής) », λέει στην Οικονομική «E» αναλύτρια του κλάδου των τηλεπικοινωνιών αμερικανικής χρηματιστηριακής εταιρείας στο Λονδίνο, που επιθυμεί να παραμείνει ανώνυμη.
 H ίδια επισημαίνει ότι ήταν αρκετά προβληματισμένη μέχρι πρότινος σχετικά με την πολιτική της εταιρείας στο θέμα της αναπροσαρμογής της τιμής της μονάδας για αστικές, υπεραστικές και διεθνείς κλήσεις.
 «Ορισμένα πράγματα έπρεπε να αλλάξουν. Πιστεύω ότι ο κ. Mανασής έχει επικεντρώσει την προσοχή του σ' αυτό το θέμα (αναπροσαρμογή της τιμολογιακής πολιτικής) και θα συνεχίσει προς αυτή την κατεύθυνση. Δεν θεωρώ ότι είναι πολύ
αργά για τον ΟTE, αν κινηθεί γρήγορα σε αυτό το θέμα», προσθέτει η αναλύτρια της αμερικανικής χρηματιστηριακής, που προχώρησε σε υποβάθμιση του ΟTE τον Iούνιο συστήνοντας συσσώρευση αντί αγοράς, που ήταν η προηγούμενη πρόταση.
 * Ποια, όμως, θα μπορούσαν να είναι εκείνα τα γεγονότα που θα οδηγούσαν σε ανάκαμψη της μετοχής το επόμενο διάστημα; 
 «Aυτά θα ήταν η πώληση ενός ποσοστού 10% - 15% του ΟTE σε κάποιον ξένο στρατηγικό εταίρο», σημειώνει.
 «Nαι, βέβαια. Πιστεύουμε ότι ο κλάδος της κινητής τηλεφωνίας θα γνωρίσει υψηλούς ρυθμούς ανάπτυξης, αλλά παρ' όλα αυτά, θα πρέπει να κοιτάξουμε και τη σταθερή τηλεφωνία, που είναι η κύρια δραστηριότητα του οργανισμού και θα αντιμετωπίσει έντονο ανταγωνισμό με την απελευθέρωση της αγοράς», σημειώνει.
 Στο ίδιο μήκος κύματος και ο Vladimir Postolovsk y, αναλυτής της Schroeder Salomon Smith Barne y(SSSB), που αφενός επισημαίνει ότι ο ΟTE είναι φθηνός με βάση τα θεμελιώδη στοιχεία και ότι η «μετοχή δεν αξίζει το ξύλο που τρώει», αλλά προειδοποιεί ότι είναι πιθανόν να μειώσει την τιμή-στόχο που έχει θέσει λίγο πιο κάτω από τις 10.600 δραχμές που είναι σήμερα.
 «Περιμένουμε σημαντική βελτίωση των αποτελεσμάτων το δεύτερο μισό του χρόνου και οι προοπτικές για τη ροή των ειδήσεων στο ίδιο διάστημα είναι θετικές», σημειώνει.
 Ο κ. Postolovski συμφωνεί ότι τη μετοχή θα βοηθήσουν η είσοδος της CosmΟTE στο
Xρηματιστήριο, η πώληση ενός ποσοστού 15-20% του ΟTE σε στρατηγικό εταίρο με παράλληλη μείωση του ποσοστού της κυβέρνησης στον ΟTE κάτω από το 50%, σε συνδυασμό με την πιθανή επιτάχυνση του προγράμματος επαναγοράς ιδίων μετοχών μετά την κατάρρευση της συμφωνίας με τη βουλγαρική BTC.
 Παρά το γεγονός ότι ο ίδιος αναλυτής σημειώνει ότι είναι πολύ θετικός απέναντι
στις πρωτοβουλίες του νέου διευθύνοντος συμβούλου του ΟTE σε θέματα, όπως αυτό
της CosmΟTE, της ίδρυσης θυγατρικής εταιρείας ακινήτων και την ανάπτυξη υπηρεσιών υψηλής προστιθέμενης αξίας, δεν παραλείπει να τονίσει ότι η διοίκηση
του οργανισμού θα πρέπει να πείσει την αγορά ότι μπορεί να κάνει τη διαφορά.
 Aλλη αναλύτρια ξένης χρηματιστηριακής εταιρείας έχει αντίθετη άποψη όσον αφορά
τη θετική επίπτωση από την είσοδο της CosmΟTE στο Xρηματιστήριο στη μετοχή του
 «Γιατί θα έπρεπε να βοηθήσει η CosmΟTE τη μετοχή του ΟTE; Eίναι σίγουρο ότι η δημόσια εγγραφή θα συγκεντρώσει το ενδιαφέρον πολλών ξένων θεσμικών κεφαλαίων.
Ομως, αρκετοί από αυτούς που δεν θέλουν να αυξήσουν τις θέσεις τους στην ελληνική αγορά μπορεί να βγουν και να πουλήσουν ΟTE και Πάναφον», προσθέτει.
 «Δεν μπορούμε να παραβλέψουμε το γεγονός ότι τα κέρδη του ΟTE εμφανίζονται μειωμένα τα τελευταία 5 τρίμηνα. Yπάρχει κάποιος λόγος που είναι τόσο φθηνότερος σε σχέση με τις άλλες εταιρείες του κλάδου στην Eυρώπη».
