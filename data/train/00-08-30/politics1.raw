 Εκλογή Προέδρου της Δημοκρατίας με αλλεπάλληλες ψηφοφορίες, έως ότου συγκεντρωθεί αυξημένη πλειοψηφία τουλάχιστον 180 ψήφων θα προτείνει το ΠΑΣΟΚ στη διαδικασία αναθεώρησης του Συντάγματος, που αρχίζει σήμερα στη Bουλή.
 Tο ΠAΣΟK θα επιδιώξει τη συναίνεση και των άλλων κομμάτων ώστε να αποσυνδεθεί η εκλογή Προέδρου από τη διάλυση της Βουλής λόγω αδυναμίας της να εκλέξει Πρόεδρο της Δημοκρατίας.
 Στην πρόταση αυτή, που θεωρητικά μπορεί να οδηγήσει και σε αδιέξοδο την εκλογή
του Προεδρου, κατέληξε χθες η κοινή συνεδρίαση της Kυβερνητικής Επιτροπής και του Εκτελεστικού, στην οποία εκτενή συζήτηση έγινε και για τον περιορισμό των κωλυμάτων των πολιτών που θέλουν να είναι υποψήφιοι βουλευτές και των ασυμβίβαστων των βουλευτών. 
 Στο θέμα αυτό διατυπώθηκαν πολλές απόψεις, καθώς αρκετοί ήθελαν δραστικό περιορισμό τους, ενώ άλλοι ή να μείνουν ως έχουν ή να περικοπούν μόνο για ορισμένες κατηγορίες. Τελικώς, θα υπάρξουν περιορισμοί όχι όμως δραστικοί και θα αφορούν κυρίως τους δημοσίους υπαλλήλους.
 Εκτενής συζήτηση έγινε, έπειτα από παρέμβαση του Γιάννου Παπαντωνίου, στη διαπλοκή οικονομικών συμφερόντων και πολιτικής εξουσίας, με τον υπουργό Εθνικής Οικονομίας να τονίζει ότι η πολιτική εξουσίας και η δημοκρατία πρέπει να βρουν μέσω του Συντάγματος, αντιστάσεις στη γιγάντωση της ιδιωτικής οικονομίας που προκύπτει λόγω της παγκοσμιοποίησης, ενώ ζήτησε και συνταγματική παρέμβαση για τη διαφάνεια στη χρηματοδότηση των κομμάτων. 
 Με τις παρατηρήσεις του συμφώνησαν και οι άλλοι και όπως είπε στο τέλος ο κ. Ρέππας συμφωνήθηκε να αντιμετωπιστούν τα θέματα διαφάνειας στο δημόσιο βίο και
ιδιαίτερα στα ΜΜΕ, αλλά και τα προβλήματα από τη συγκέντρωση δύναμης στα χέρια
 Οσον αφορά την πρόταση του ΠΑΣΟΚ για την εκλογή Προεδρου της Δημοκρατίας, αν περάσει -απαιτούνται 180 ψήφοι που δεν τις έχει- θεωρητικά ίσως να μην οδηγήσει ποτέ ή να οδηγήσει με πολλές ψηφοφορίες και πολλές διαβουλεύσεις σε εκλογή Προέδρου. Σε αυτό το θεωρητικό αλλά διόλου απίθανο ενδεχόμενο η κυβέρνηση και το ΠΑΣΟΚ απαντά μάλλον με ευχολόγια. Σύμφωνα με τον κυβερνητικό εκπρόσωπο Δημήτρη Ρέππα και το γενικό εισηγητή Ευάγγελο Βενιζέλο η ευθύνη βαραίνει τα ίδια τα κόμματα και εναπόκειται σε αυτά να αποδεικνύουν στην πράξη
τη σοβαρότητά τους συμφωνώντας γύρω από ένα πρόσωπο ικανό, χωρίς μικροκομματικά κίνητρα. Ο κ. Ρέππας είπε ότι μεταξύ των ψηφοφοριών θα υπάρχει σχετική χρονική απόσταση ώστε να δίνεται η δυνατότητα για τις απαραίτητες διαβουλεύσεις και «πιστεύουμε ότι μέσα από αυτές και επειδή τα πολιτικά κόμματα διαθέτουν πολιτική ευθύνη θα προκύψουν συμφωνίες».
 Πριν απ' όλα αυτά όμως, πριν δηλαδή την εκλογή του Προέδρου, θα πρέπει να ψηφιστεί στη Βουλή η συγκεκριμένη πρόταση του ΠΑΣΟΚ. Για να γίνει αυτό χρειάζονται 180 ψήφοι, που σημαίνει ότι θα πρέπει να συμφωνήσει και η Ν.Δ ή ένας αριθμός βουλευτών της αρκετός μαζί με τους βουλευτές του ΠΑΣΟΚ να φτάσουν
τους 180. Ομως η Ν.Δ. έχει ταχθεί με απόφαση του συνεδρίου της υπέρ της απευθείας εκλογής του Προέδρου από το λαό. Tι θα γίνει αν επιμείνει; Πολύ απλά, η πρόταση του ΠΑΣΟΚ δεν θα περάσει και η συγκεκριμένη διάταξη για την εκλογή του Προέδρου δεν θα αναθεωρηθεί. Ο κ. Ρέππας δέχθηκε χθες ότι η θέση της Ν.Δ. είναι ένα «πραγματικό πρόβλημα», εξέφρασε την πεποίθηση όμως ότι τελικά θα αποδεχτεί την πρόταση του ΠΑΣΟΚ γιατί «η εκλογή Προέδρου πρέπει να είναι προϊόν όχι σύγκρουσης αλλά συναίνεσης».
 Στο ΠΑΣΟΚ για να ισχυροποιήσουν την πρότασή τους επικαλούνται και την εμπειρία
με τη δεύτερη εκλογή του κ. Στεφανόπουλου και τη στάση της Ν.Δ. λέγοντας (ο κ. Βενιζέλος) ότι η εμπειρία αυτή αποδεικνύει πως η Ν.Δ. δεν έχει επιχειρήματα
με τα οποία να αρνηθεί την πρότασή τους, γιατί θα ήταν αντιφατικό να αρνηθεί να περιληφθεί στο Σύνταγμα κάτι που δέχθηκε φέτος στην πράξη με την εκλογή του
 Σύμφωνα με τους Βενιζέλο και Ρέππα, από τις περίπου 115 υπό αναθεώρηση διατάξεις μόνο οι έξι θέλουν αυξημένη πλειοψηφία 180 ψήφων για να αναθεωρηθούν. Οι υπόλοιπες αναθεωρούνται με την απόλυτη πλειοψηφία των 151 ψήφων, που σημαίνει ότι και μόνο του το ΠΑΣΟΚ μπορεί να τις αναθεωρήσει. Ακόμη
και σε αυτές όμως το ΠΑΣΟΚ θα ζητήσει συναίνεση των κομμάτων.
 Τα θέματα της αναθεώρησης θα συζητηθούν σε εφτά ενότητες: 
 2 Σύνταγμα, διεθνές δίκαιο, ευρωπαϊκή ολοκλήρωση, συμμετοχή της Ελλάδας σε υπερεθνικά σχήματα όπως είναι η Ε.Ε.
 4 Οργάνωση, λειτουργία του εκλογικού σώματος και οικονομική κατάσταση των βουλευτών.
 Στην Ολομέλεια η διαδικασία της αναθεώρησης αρχίζει στις 15 Οκτωβρίου και θα ολοκληρωθεί στις 15 διάσπαρτες συνεδριάσεις μέχρι το Πάσχα.
