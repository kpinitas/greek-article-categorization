 «Ο καύσωνας είναι φυσική συνέπεια των καιρικών μεταβολών. Κάθε καλοκαίρι το ίδιο αποτέλεσμα θα έχουμε. Δεν μπορούμε να αλλάξουμε την κατάσταση, ούτε να προσδιορίσουμε ακριβώς πότε θα επανεμφανιστεί. 
 Δεν προβλέπεται, διότι δεν υπακούει σε φυσικούς νόμους, μπορεί να εμφανιστεί από το Μάιο έως το Σεπτέμβριο. Πρέπει να αντιμετωπιστεί με νηφαλιότητα, αφού είναι ένα φυσικό φαινόμενο, όπως οι σεισμοί».
 Καθησυχαστικοί είναι ο Χάρης Καμπεζίδης και ο Μιχάλης Πετράκης, επιστήμονες του Εθνικού Αστεροσκοπείου Αθηνών, που μιλούν στην «Ε» για το φαινόμενο του καύσωνα, τα όσα ανυπόστατα φημολογούνται περί αυτόν και τις μεθόδους που χρησιμοποιεί η επιστήμη για την πρόβλεψή του. Η Αθήνα και άλλες πόλεις υποστηρίζουν ότι παρουσιάζουν το φαινόμενο της «θερμονησίδας», ένα μικροκλιματικό φαινόμενο που μετατρέπει το κέντρο σε καζάνι που βράζει, αυτό μας κάνει τη ζωή αφόρητη.
 «Το φαινόμενο του τωρινού καύσωνα έχει απόλυτα φυσιολογική ερμηνεία», μας λέει
ο Χάρης Καμπεζίδης, ερευνητής Β', σε θέματα Μετεωρολογίας και Φυσικής του Ατμοσφαιρικού Περιβάλλοντος. «Στηρίζεται στη μεταφορά θερμών αερίων μαζών που έρχονται από τη Σαχάρα και μετακινούνται προς βορειότερα γεωγραφικά πλάτη, όπως είναι τα δικά μας. Εκεί λόγω της ανανέωσης με τα ψυχρά αέρια ρεύματα αναγκάζονται να καθιζήσουν και σε συνδυασμό με τις υψηλές βαρομετρικές συνθήκες καθιζάνουν, με αποτέλεσμα να φθάσουν στην επιφάνεια του εδάφους και να προκαλέσουν τις μεγάλες αυτές θερμοκρασίες. Δεν πρέπει να ανησυχούμε. Υπάρχει μια πολύ μικρή άνοδος, αλλά αυτό δεν μπορούμε να πούμε ότι οφείλεται στα γενικότερα κλιματικά φαινόμενα που υπάρχουν στον πλανήτη, γιατί οι μετρήσεις που κάνουμε είναι σε ένα αστικό περιβάλλον που διογκούται και άρα και στις θερμοκρασίες το αστικό περιβάλλον επιδρά. Μέσα στο κέντρο της Aθήνας συναντάμε θερμοκρασίες μέχρι και ενάμιση βαθμό περισσότερο από τις άλλες πόλεις».
 Οι αναλύσεις στην τελευταία πεντηκονταετία μας λένε ότι πρόκειται για ένα περιοδικό φαινόμενο από 38 έως 45 βαθμούς Κελσίου. Καύσωνας άλλωστε θεωρείται όταν έχουμε πάνω από 40 βαθμούς Κελσίου. Σύμφωνα με στοιχεία του Αστεροσκοπείου, τις συχνότερες εμφανίσεις του καύσωνα τις είχαμε το 1999 από τον Ιούνιο έως τον Σεπτέμβριο, όπου καταγράφτηκαν 32 ημέρες με θερμοκρασία πάνω από 35 βαθμούς Κελσίου. Το 1987 για το ίδιο διάστημα είχαμε άνοδο του υδράργυρου πάνω από 35 βαθμούς 29 φορές, το 1997 28, το 1988 είχαμε 27. Οσο για τις μεγαλύτερες μέγιστες θερμοκρασίες αέρα, πάλι το τετράμηνο Ιουνίου - Σεπτεμβρίου, από το 1960 έως το 1999, τις είχαμε το 1997, όπου άγγιξε τους 43 βαθμούς Κελσίου, το 1987, στο 42, 8, το 1976 λίγο πάνω από τους 42.
 «Είναι αδικαιολόγητη η αναστάτωση στον κόσμο», τονίζει ο Μιχάλης Πετράκης, μετεωρολόγος-περιβαλλοντολόγος, ερευνητής Α' του Ινστιτούτου Ερευνών Περιβάλλοντος και Βιώσιμης Ανάπτυξης, του Εθνικού Αστεροσκοπείου Αθηνών.
 «Καύσωνες υπάρχουν και θα υπάρχουν πάντοτε. Εχουν ένα στοχαστικό κύκλο, δεν μπορεί κανείς να τους προβλέψει μακροχρόνια. Στη διάθεσή μας έχουμε δυο ειδών μοντέλα: Τα μετεωρολογικά και τα κλιματικά. Τα αποτελέσματα των πρώτων τα ακούμε, είναι αυτά που εκδίδει η Εθνική Μετεωρολογική Υπηρεσία, βάσει αυτών προβλέπουμε τις κινήσεις των αερίων μαζών. Τέτοιες που αναμένουμε αυτές τις μέρες να μετακινηθούν από την Αφρική και να φθάσουν στη χώρα μας Τετάρτη με Πέμπτη. Αυτά έχουν μια πρόγνωση πέντε με εφτά ημέρες. Δεν μπορείς να πεις σε ένα μήνα από τώρα, αν θα έχουμε 44 βαθμούς στην Αθήνα. Το θέμα μακροχρόνιας πρόγνωσης έχει να κάνει με τα κλιματικά μοντέλα, τα οποία λαμβάνουν υπόψη άλλες παραμέτρους: τη θερμοκρασία των ωκεανών, τη νέφωση, τη θερμοχωρητικότητα
της Γης κ.ά. Είναι αυτά που βγάζουν μια μέση μηνιαία τιμή και έχουν μια μακροχρόνια δράση. Αυτά τα μοντέλα προσπαθούν να κάνουν μια προσομοίωση, να δώσουν μέσα από μαθηματικές εξισώσεις, να αποτυπώσουν τις ευαίσθητες μέρες της
Γης, τι συμβαίνει με την ακτινοβολία, τις βροχοπτώσεις κ.ά. Για να αποτυπώσουν
αυτές τις φυσικές καταστάσεις χρησιμοποιούν παραμέτρους που δεν είναι σταθερές. Βάσει των παραμέτρων που χρησιμοποιούμε υπάρχουν και αποκλίσεις. Δεν
είναι εύκολο να κάνουμε καλή προσομοίωση, να μοντελοποιήσουμε την ατμόσφαιρα, αφού πολλές παράμετροι δεν είναι σταθερές. Πώς να προσομοιώσεις τα σύννεφα, πώς να παραμετροποιήσεις τις ανθρώπινες εκπομπές ρύπων, τη στιγμή κατά την οποία μεταβάλλονται πολλές φορές με απρόβλεπτο ρυθμό. Ολα αυτά τα μοντέλα έχουν μια αβεβαιότητα για το αποτέλεσμα. Η ΕΜΥ κάνει λόγο την εβδομάδα αυτή για θερμοκρασία μέχρι 42 βαθμούς. Είναι φυσιολογικό κάτι τέτοιο. Είχαμε και στο παρελθόν. Δεν θα σπάσουμε κανένα ρεκόρ τις επόμενες ημέρες».
 * Είναι ένα στοχαστικό φαινόμενο, που δεν ξέρεις πότε μέσα στη διάρκεια του καλοκαιριού θα σε επισκεφθεί.
 * Επειδή είναι αποτέλεσμα διαφόρων μετεωρολογικών συστημάτων, συνήθως διαρκεί δύο, το πολύ τέσσερις μέρες. Αν διαρκεί περισσότερο έχουμε ακραία φαινόμενα.
 * Μπορεί να συμβεί Ιούνιο, Μάιο, ακόμη και Σεπτέμβριο.
 * Δεν προβλέπεται. Για πάνω από μια εβδομάδα πρόβλεψης τα όρια του λάθους είναι πολύ μεγάλα και η επιτυχία της αμφιλεγόμενη.
 * Δεν είναι απόλυτο ότι χρόνο με το χρόνο η κατάσταση θα γίνεται πιο αφόρητη.
 * Αυτό που πολλαπλασιάζει τον καύσωνα είναι οι συνθήκες ζωής στην πόλη. Η δόμηση, η χρήση του ερκοντίσιον, η άσφαλτος, τα τεράστια κτίρια, η θερμοχωρητικότητα της πόλης, τονίζουν την επίδραση του καύσωνα στον ανθρώπινο οργανισμό.
 * Ο, τι πριν από εκατό χρόνια ερχόταν φυσιολογικά και το περνούσαμε σχεδόν ανώδυνα ανοίγοντας τα παράθυρα του σπιτιού, αυτή τη στιγμή, έτσι όπως έχουν δημιουργηθεί οι καταστάσεις στην Αθήνα, πολλαπλασιάζεται και η δυσφορία είναι μεγαλύτερη.
 * Δεν υπάρχει τρόπος αντιμετώπισης του καύσωνα πέρα από τον κλιματισμό και το κλείσιμο στο σπίτι. Παλαιότερα, όταν δεν υπήρχε αυτή η δόμηση, η Αθήνα και αεριζόταν και χώρους πρασίνου είχε και αύρα που κυκλοφορούσε ανεμπόδιστα και δρόσιζε τους Αθηναίους υπήρχε.
 * Στο κέντρο της Αθήνας δεν ελαχιστοποιείται ο καύσωνας.
 * Η Αθήνα και άλλες πόλεις παρουσιάζουν το φαινόμενο της «θερμονησίδας». Είναι
ένα μικροκλιματικό φαινόμενο, στο οποίο η θερμοκρασία στο κέντρο είναι αισθητά
μεγαλύτερη απ' ό,τι στην εξοχή. Η Αθήνα μοιάζει σαν ένα μεγάλο θερμοσυσσωρευτή, λόγω των κτιρίων, της ασφάλτου, των αμαξιών. Μαζεύει όλη τη μέρα θερμότητα, την οποία αποβάλλει το βράδυ και, ενώ εσύ περιμένεις να κρυώσει ο καιρός, δέχεσαι τη θερμότητα που αποβάλλει η πόλη.
 Οδηγίες για την αντιμετώπιση της θερμικής καταπόνησης των εργαζομένων εν όψει του καύσωνα εξέδωσε, με σχετική εγκύκλιο, το υπουργείο Εργασίας ενημερώνοντας σχετικά όπλες τις υγειονομικές υπηρεσίες, τις Επιθεωρήσεις, την ΓΣΕΕ και το ΣΕΒ.
 Στην εγκύκλιο, που υπογράφεται από τον υφυπουργό Εργασίας Χρ. Πρωτόπαπα, τονίζεται η ανάγκη εντατικοποίησης των προληπτικών ελέγχων σε χώρους εργασίας επιβαρυμένους από θερμική άποψη, δίνονται τεχνικές οδηγίες για τις μετρήσεις θερμοκρασίας, περιγράφονται διάφορα τεχνικά μέτρα και υποδεικνύονται στους εργοδότες διάφορα οργανωτικά μέτρα που πρέπει να λαμβάνονται σε περίοδο επικράτησης συνθηκών καύσωνα.
 *Ανάπαυση ανά ώρα των εργαζομένων ή διακοπή των εργασιών όταν οι τιμές θερμοκρασίας και υγρασίας υπερβούν κάποια όρια.
 -Η ομοσπονδία Οικοδόμων αναφέρει ότι οι εργασίες «διακόπτονται σε περίπτωση που η θερμοκρασία υπερβεί τους 38 βαθμούς υπό σκιάν και το ημερομίσθιο καταβάλλεται κανονικά. Οταν το θερμόμετρο φθάσει τους 36 βαθμούς, οι εργασίες περιορίζονται ανά ώρα 75% εργασία και 25% ανάπαυση».
 ρώτη ημέρα καύσωνα, χθες, και ο υδράργυρος σκαρφάλωσε στους 38 βαθμούς στην Aθήνα (Nέα Φιλαδέλφεια), στο Aργος και στο Aγρίνιο, 37 βαθμούς είχαν η Aρτα, η
Λάρισα, ο Πειραιάς και πολλές άλλες πόλεις 36 βαθμούς.
 Σήμερα ο υδράργυρος θα σκαρφαλώσει στους 39 με 40 βαθμούς και πιθανόν στους 41
σε περιοχές της ηπειρωτικής χώρας, με τη συνεχιζόμενη θερμή μεταφορά των αερίων μαζών της βόρειας Aφρικής. Iδιαίτερα αισθητή θα είναι η ζέστη και στα νησιά του Iονίου Πελάγους, όπου προβλέπεται η θερμοκρασία να ανέβει στους 37 και 38 βαθμούς. Δεδομένου ότι στις περιοχές αυτές δεν θα φυσά, ο συνδυασμός των υψηλών θερμοκρασιών και της αυξημένης υγρασίας θα κάνει τη ζέστη αποπνικτική.
 Στα νησιά του Aιγαίου, την Kρήτη και τα Δωδεκάνησα, το μελτεμάκι, παρ' ότι εξασθενημένο έχοντας ένταση 3-4 και τοπικά 5 Mποφόρ, θα κρατήσει τον υδράργυρο
σε ανεκτά επίπεδα και δεν θα ξεπεράσει τους 32 με 34 βαθμούς. Θα υπάρχουν όμως
και νησιά, όπως η Mύκονος, η Tήνος, η Σκύρος, η Mήλος και άλλα, όπου ο υδράργυρος θα φθάσει μόνο στους 28 με 29 βαθμούς.
 Mεθαύριο θα νιώσουμε τη θερμότερη ημέρα έως τώρα, με τη νέα άνοδο του υδραργύρου. H θερμοκρασία θα σκαρφαλώσει στους 41 με 42 βαθμούς και πιθανόν λίγο περισσότερο. Θα έχουμε το pick της θερμής εισβολής. Θα είναι ένα δύσκολο 24ωρο και χρειάζεται η ανάλογη προσοχή. Δεδομένου ότι θα είναι μεγάλες και οι ελάχιστες θερμοκρασίες, που σημειώνονται τις πρωινές ώρες, θα προκύψουν πολύ υψηλές μέσες θερμοκρασίες για το 24ωρο. Οι υψηλότερες θερμοκρασίες θα σημειωθούν και πάλι στην ηπειρωτική χώρα και στη συνέχεια στα νησιά του Iονίου. Aισθητή, όμως, θα είναι η ζέστη και στα νησιά του Aιγαίου, την Kρήτη και τα Δωδεκάνησα, όπου το μελτέμι θα εξασθενήσει περισσότερο.
 Tην Πέμπτη, σε πολύ υψηλά επίπεδα θα κυμανθεί η θερμοκρασία στις ανατολικές και τις νότιες περιοχές, ενώ στις βόρειες και τις δυτικές ο υδράργυρος θα πέσει λίγο. Mια ατμοσφαιρική διαταραχή που θα επηρεαστεί από τα Bαλκάνια καθώς
συνοδεύεται από σχετικά δροσερές για την εποχή αέριες μάζες που θα δώσουν τις πρώτες ανάσες δροσιάς. Tην Παρασκευή, οι αέριες μάζες θα κατέβουν με τη βοήθεια και από το βοριαδάκι και προς την υπόλοιπη χώρα και έτσι θα υπάρξει αισθητή αλλαγή του καιρού. Tο μελτεμάκι που θα φυσήξει θα έχει ένταση 4 έως 6 Mποφόρ. Aνάλογες θα είναι οι καιρικές συνθήκες και το Σάββατο. Bέβαια, το καλοκαίρι είναι μπροστά μας και δεν αποκλείεται να έχουμε μελλοντικά και άλλες
