<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 4 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Tης <b>NANTIAΣ ΓIANNIPH<p></b>
<b> Η</b>
 διαμόρφωση ενός τοπίου «αυξητικής δυναμικής» όσον αφορά την κατάχρηση εξαρτησιογόνων ουσιών στη χώρα μας, το οποίο ακολουθεί κατά πόδας τις διεθνείς

«εξελίξεις», επιβεβαιώνεται πλέον από κάθε σχετική έρευνα.<p>
 Οχι μόνο είναι αυξημένοι όλοι οι επιδημιολογικοί δείκτες -συλλήψεις, αιτήσεις θεραπείας, θάνατοι- όχι μόνο έχουν μειωθεί τα όρια έναρξης χρήσης, η οποία έχει εξαπλωθεί στον πληθυσμό ανεξαρτήτως φύλου και προέλευσης, αλλά σημαντική είναι και η διείσδυση των συνθετικών ναρκωτικών που συνδέονται άμεσα με την κουλτούρα διασκέδασης, ενώ η πολυτοξικομανία κυριαρχεί.<p>
 Αυτά είναι μερικά μόνο από τα συμπεράσματα της ετήσιας έκθεσης του Εθνικού Κέντρου Τεκμηρίωσης και Πληροφόρησης για τα Ναρκωτικά και την Τοξικομανία, που

παρουσιάστηκε χθες.<p>
 Σημαντικό εύρημα της πολύμορφης ερευνας αποτελεί η άποψη χρηστών πως η χρήση νόμιμων ή παράνομων ουσιών γίνεται αποκλειστικά για ψυχαγωγικούς λόγους. Ειδικότερα για ψυχαγωγία, χρήση αλκοόλ δηλώνει το 89%, καπνού το 60%, κάνναβης

46, 5%, «έκστασης» 12, 5%, LSD 10, 5%, αμφεταμινών 7%. Αναφέρθηκε πως διαφέρει ο βαθμός επικινδυνότητας ουσιών, επομένως διαφαίνεται τάση για χρήση ουσιών θεωρούμενων λιγότερο εξαρτησιογόνων (π.χ. συνθετικά). Ομως στην έκθεση επισημαίνεται πως είναι ανεξερεύνητες οι τοξικές συνέπειες των συνθετικών, καθώς τα δισκία παρουσιάζουν διακύμανση στη σύστασή τους.<p>
 XAΣIΣ Μεταξύ των συμπερασμάτων ξεχωρίζουμε: Η χρήση παράνομων ουσιών διπλασιάστηκε, ενώ η χρήση κάνναβης τριπλασιάστηκε την τελευταία 5ετία και το 12% του γενικού και μαθητικού πληθυσμού δηλώνει πως τη χρησιμοποιεί. Το ποσοστό αυτό ανεβαίνει στο 22% για μαθητές 17-18 ετών και τους ενήλικες 18-35 ετών<p>
 EKΣTAΣH Τα ρέιβ πάρτι είναι οι χώροι όπου κυρίως χρησιμοποιείται το «έκσταση»,

που δηλώνουν πως δοκίμασαν το 3, 1% των μαθητών και 1, 2% ηλικίας 18-24.<p>
 Από τους μαθητές δηλώνουν χρήση στο γήπεδο κάνναβης 22%, «έκσταση» 35%. Στο σχολείο έχουν κάνει χρήση 30% κάνναβης και 27% έ«κστασης».<p>
 Ενδιαφέρον παρουσιάζουν τα κοινωνικοδημογραφικά χαρακτηριστικά των χρηστών βάσει στοιχείων όσων ζήτησαν θεραπευτική βοήθεια το 1999.<p>
 HPΩINH Ετσι το 1996 σε σχέση με το 1999 παρατηρείται πως: Οι περισσότεροι είναι άνδρες, αλλά σημαντικά αυξημένο είναι το ποσοστό των γυναικών (από 11, 4%

σε 16%). Η μέση ηλικία τους είναι τα 28 έτη, μειωμένη πλέον κατά 2 χρόνια.<p>
 Για το 90% η κύρια ουσία χρήσης είναι η ηρωίνη, αλλά γίνεται παράλληλη χρήση δύο τουλάχιστον ουσιών σε ποσοστό 55% έναντι 35, 8% προ τριετίας. Παρουσιάζεται

μια μείωση στο ποσοστό ενέσιμης χρήσης, από 83, 1% σε 78%. Παρατηρείται όμως αύξηση της «μοντέρνας» χρήσης με κάπνισμα (από 5, 9% σε 9, 2%).<p>
 Τα 4/5 των εξαρτημένων που ζήτησαν βοήθεια είναι κάτοικοι Αθηνών-Θεσσαλονίκης,

ως απόρροια της εκεί ύπαρξης προγραμμάτων θεραπείας. Οι περισσότεροι από τους μισούς δεν έχουν ολοκληρώσει τη δευτεροβάθμια εκπαίδευση -οι γυναίκες έχουν υψηλότερο εκπαιδευτικό επίπεδο. Οι μισοί περίπου είναι άνεργοι και μόλις το 1/4 έχει σταθερή απασχόληση. Οι μισοί ζουν με τους γονείς και 1/10 με άλλους χρήστες.<p>
<b> Πότε αρχίζουν<p></b>
 Η ηλικία έναρξης της ενέσιμης χρήσης ηρωίνης είναι τα 21 έτη. Της κάνναβης, τα

16. Το 1/3 αυτών που δήλωσαν ενέσιμη χρήση τελευταίως, χρησιμοποιούν κοινή σύριγγα (κυρίως γυναίκες) με κριτήρια τη γνωριμία με τον άλλο. Αυξήθηκε η κοινή χρήση από 31, 1% σε 38, 8% το 1999. Το 1/3 δεν έχει υποβληθεί ποτέ σε εξέταση για ηπατίτιδα και έιτζ, ενώ το 1/3 αυτών που εξετάστηκαν βρέθηκαν προσβεβλημένοι κυρίως από ηπατίτιδα C.<p>
 Η πολυπαραγοντική φύση του φαινομένου της εξάρτησης, καταλήγει η έκθεση, επιβάλλει η ακολουθούμενη πολιτική να περιλαμβάνει συνδυασμένες παρεμβάσεις στα επίπεδα της πρόληψης, θεραπείας, μείωσης της βλάβης και επανένταξης.<p>

<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
