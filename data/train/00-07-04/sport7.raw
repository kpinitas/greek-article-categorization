 Το Euro τελείωσε, Mαζί και ο μήνας του μέλιτος για την πλειονότητα των παικτών του στοιχήματος, από την άποψη ότι στα περισσότερα παιγνίδια κέρδισαν τα φαβορί προς μεγάλη ικανοποίηση των παικτών. Το στοίχημα δεν πάει διακοπές, όπως ήταν ο αρχικός προγραμματισμός, και από σήμερα επιστρέφει στην παλιά μορφή. Με αγώνες από το αυστριακό πρωτάθλημα που ξεκινά σήμερα, το νορβηγικό και το σουηδικό τα οποία άρχισαν τον Απρίλιο, βρίσκονται σε εξέλιξη και απλώς υπήρξε μια διακοπή τις μέρες του Euro. 
 Η εταιρεία στοιχημάτων ρισκάρει, επίσης, με αγώνες του Ιντερτότο, το μεγαλύτερο ρίσκο όμως το παίρνουν οι παίκτες αν επιλέξουν να ποντάρουν σε ματς
αυτής της διοργάνωσης. Με την έννοια ότι αρκετές ομάδες αγωνίζονται με αναπληρωματικούς ή ερασιτέχνες. Τα σοβαρά ματς του Ιντερτότο ξεκινούν τη μεθεπόμενη εβδομάδα, όταν θα ριχτούν στη μάχη ομάδες από την Ιταλία, την Αγγλία, τη Γερμανία, τη Γαλλία, και οι οποίες φιλοδοξούν μέσω της διοργάνωσης να κερδίσουν ένα από τα τρία εισιτήρια για το UEFA. 
 Για πρώτη φορά, επίσης, από τότε που καθιερώθηκε το στοίχημα στην Ελλάδα, υπάρχουν στο κουπόνι δύο ματς με χάντικαπ. Η Σάλτσμπουργκ (αγώνας Νο 27) και η
Στουτγκάρδη (αγώνας Νο 36) θα πρέπει να κερδίσουν τουλάχιστον με 3 γκολ διαφορά για να γίνει άσος το παιγνίδι τους. Νίκη με 2 γκολ διαφορά είναι ισοπαλία, ενώ νίκες των φαβορί με 1 γκολ διαφορά και όλα τα άλλα αποτελέσματα,
 Στο αυστριακό πρωτάθλημα τα φαβορί για την κατάκτηση του τίτλου είναι η Στουρμ, η Τιρόλ, η Ραπίντ και η Αούστρια Βιέννης που αναδείχθηκε πρωταθλήτρια...μεταγραφών (8 έκανε) και θέλει να πάρει τον τίτλο για πρώτη φορά από το 1993. 
 Από τις 15 Ιουλίου θα προστεθεί το ελβετικό πρωτάθλημα και από τις 23 το πρωτάθλημα της Δανίας. Πότε ξεκινούν τα υπόλοιπα; Ιδού οι ημερομηνίες: 
 *12 Αυγούστου οι μικρές κατηγορίες της Αγγλίας και το Βέλγιο
