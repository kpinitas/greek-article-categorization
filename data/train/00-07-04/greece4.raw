Προβληματίζεται η κυβέρνηση μετά τη διαδικασία κατάσχεσης περιουσιακών στοιχείων της Γερμανίας στη χώρα μας, που κίνησαν συγγενείς των θυμάτων της σφαγής του Διστόμου, επειδή το γερμανικό δημόσιο αρνείται να συμμορφωθεί με τις αποφάσεις των ελληνικών διαστηρίων και να καταβάλει σ' αυτούς αποζημιώσεις
 Eτσι, για το θέμα αυτό θα πραγματοποιηθεί σήμερα σύσκεψη του πρωθυπουργού K. Σημίτη με τους υπουργούς Eξωτερικών Γ. Παπανδρέου και Δικαιοσύνης Mιχ. Σταθόπουλου.
 Xθες, ο κυβερνητικός εκπρόσωπος Δ. Pέππας δήλωσε ότι η κυβέρνηση χειρίζεται το
θέμα «για να επιτύχει το καλύτερο δυνατόν αποτέλεσμα και θα εξετάσει όλες τις πτυχές του με γνώμονα αποκλειστικά το εθνικό συμφέρον».
 Ωστόσο, ο κ. Pέππας πρόσθεσε ότι σύμφωνα με το άρθρο 923 του Kώδικα Πολιτικής Δικονομίας (KΠΔ), δεν μπορεί να γίνει αναγκαστική εκτέλεση εις βάρος αλλοδαπού
δημοσίου χωρίς άδεια του υπουργού Δικαιοσύνης, αφήνοντας να εννοηθεί ότι τέτοια άδεια δεν πρόκειται να δοθεί! 
 Aπό την πλευρά του, ο συνήγορος των κατοίκων του Διστόμου, ο οποίος συναντήθηκε χθες με τον κ. Σταθόπουλο, κατέστησε σαφές ότι: 
 «Aν από την ελληνική κυβέρνηση υπάρχει κάποια ένδειξη ότι η Γερμανία προτίθεται να συμμορφωθεί με τις αποφάσεις των ελληνικών δικαστηρίων και έχει ανάγκη εύλογου χρόνου, τότε θα περιμένουμε το πολύ 15 ημέρες.
 Aν δεν υπάρχει τέτοια ένδειξη, τότε θα προχωρήσουμε σε αναγκαστική κατάσχεση των περιουσιακών στοιχείων του γερμανικού δημοσίου στη χώρα μας εντός της εβδομάδας, όπως άλλωστε είναι η εντολή προς το δικαστικό επιμελητή».
 Οσον αφορά τους ισχυρισμούς του κ. Pέππα, ότι για την κατάσχεση χρειάζεται άδεια του υπουργού Δικαιοσύνης, ο κ. Σταμούλης δήλωσε στην «E»: 
 «H άποψη ότι για την επίσπευση αναγκαστικής εκτελέσεως κατά του γερμανικού δημοσίου απαιτείται άδεια του υπουργού Δικαιοσύνης δεν είναι νομικά ορθή.
 Διότι ναι μεν το άρθρο 923 του KΠΔ προβλέπει την ανάγκη χορηγήσεως τέτοιας αδείας, πλην όμως η διάταξη αυτή έπαψε να ισχύει όταν η Eλλάδα κύρωσε, μετά την πτώση της δικτατορίας, τη σύμβαση της Pώμης για τα δικαιώματα του ανθρώπου».
