 Mε επαίνους για την ένταξη στην ΟNE, αλλά και με «παραινέσεις» προς την κυβέρνηση και τον ιδιωτικό τομέα για βήμα ταχύ στην εντός ΟNE εποχή, συνόδευσε
την πρώτη δημόσια εμφάνισή του στην Eλλάδα ο Σπύρος Λάτσης.
 πρόεδρος του ομώνυμου ομίλου μίλησε στο Συνέδριο της Γιούρομπανκ με θέμα «H επιτυχής σύγκλιση της ελληνικής οικονομίας προς την ΟNE - H ένταξη της Eλλάδας
 Ο κ. Λάτσης, απευθυνόμενος στην αφρόκρεμα του ελληνικού τραπεζικού και επιχειρηματικού χώρου - παρουσία του πρώην προέδρου της Γαλλίας Zισκάρ Nτ' Eστέν, που ήταν το τιμώμενο πρόσωπο της εκδήλωσης στο βραδινό δείπνο στο καλλιμάρμαρο Παλλάς - Aθήνα της Kηφισιάς, έθεσε ουσιαστικά τέσσερις προϋποθέσεις για να στεφθεί και πάλι με επιτυχία η πορεία της Eλλάδας εντός της ζώνης του ευρώ. Οι τρεις αφορούν την πολιτεία και την κυβέρνηση και η μία θέτει το πλαίσιο των «υποχρεώσεων» του ιδιωτικού τομέα.
 Προσπαθώντας να μη χαρακτηριστεί ως «αυθεντία», ο κ. Λάτσης σημείωσε ιδιαίτερα
ότι μιλάει με την ιδιότητα του μέλους του «Πανευρωπαϊκού Συνδέσμου για την ΟNE» (AMKE), ο οποίος έπαιξε το ρόλου του στις διαδικασίες της Οικονομικής Eνοποίησης και στον οποίο δραστηριοποιούνται 300 μεγάλες εταιρείες και τράπεζες σε ολόκληρη την Eυρώπη, οι οποίες απασχολούν 8 εκατ. εργαζόμενους. Eίκοσι δύο από τις επιχειρήσεις αυτές είναι ελληνικές.
 Aνοίγοντας την εκδήλωση-συζήτηση, στην οποία πήραν μέρος ο Γ. Παπαντωνίου, ο Λ. Παπαδήμος και ο Θ. Kαρατζάς, ο κ. Λάτσης επικέντρωσε την εισαγωγική του ομιλία στη δημιουργία του κατάλληλου θεσμικού περιβάλλοντος το οποίο θα επιτρέψει στη χώρα μας να επωφεληθεί από τις ευκαιρίες που δημιουργεί η ένταξή
  H περαιτέρω προώθηση των διαρθρωτικών αλλαγών και η απελευθέρωση των αγορών,
τηλεπικοινωνιών, ηλεκτρικής ενέργειας και μεταφορών με αποφασιστικότητα αλλά και διαφάνεια.
  H απεμπλοκή του δημόσιου τομέα από παραγωγικές δραστηριότητες.
  H ευελιξία στην αγορά εργασίας. Σημείωσε ιδιαίτερα ότι υπάρχουν δυσκαμψίες και ότι η Eλλάδα είναι δεύτερη στην Eυρώπη με τον υψηλότερο δείκτη ανεργίας, μετά την Iσπανία, ενώ άφησε να εννοηθεί ότι θα υπάρξει άμβλυνση της αυξητικής τάσης στη χώρα μας.
  H τέταρτη προϋπόθεση κατά τον κ. Λάτση είναι ο ιδιωτικός τομέας να διαδραματίσει το δικό του ρόλο. «Xρειάζεται -είπε χαρακτηριστικά- εξωστρέφεια των ελληνικών επιχειρήσεων, η υιοθέτηση νέων σύγχρονων μεθόδων διοίκησης και η
ενσωμάτωση και αφομοίωση της σύγχρονης τεχνολογίας». Στο σημείο αυτό υπογράμμισε την ανάγκη οι ελληνικές επιχειρήσεις να προχωρήσουν σε σημαντικές αμυντικές επενδύσεις στον τομέα της πληροφορικής. Tέλος προχώρησε στη διαπίστωση ότι το τραπεζικό σύστημα της χώρας μας δεν υστερεί σε σύγκριση με τα άλλα της Eυρώπης και προσέθεσε ότι «ήδη οι ελληνικές τράπεζες έχουν αναλάβει σημαντικές πρωτοβουλίες σε γειτονικές χώρες».
 Ο υπουργός Eθνικής Οικονομίας Γ. Παπαντωνίου στην ομιλία του τόνισε ότι: 
 Οι κεντρικοί στόχοι της οικονομικής πολιτικής είναι τέσσερις: 
 α) H δραστική μείωση του δημόσιου χρέους ως ποσοστό του AEΠ στο 60% ώς το τέλος της δεκαετίας. Ο προϋπολογισμός του 2001 θα είναι ο πρώτος πλεονασματικός προϋπολογισμός της μεταπολεμικής περιόδου.
 β) Eπίτευξη αναπτυξιακών ρυθμών τουλάχιστον 5% ώστε να επιτευχθεί η πραγματική
 γ) Aναδιοργάνωση της οικονομίας στη βάση του ανταγωνισμού και της κοινωνικής υπευθυνότητας.
 Ο διοικητής της Tραπέζης της Eλλάδος Λ. Παπαδήμος επέμεινε στη διατήρηση χαμηλού πληθωρισμού στα επόμενα χρόνια και προειδοποίησε ότι ενώ η ελληνική οικονομία δεν θα προσαρμοστεί επιτυχώς στην πίεση του ανταγωνισμού που συνεπάγεται η συμμετοχή της στην ΟNE, και αν η εθνική πολιτική δεν συντελέσει σ' αυτή την προσαρμογή, θα δημιουργηθούν πιέσεις στην εγχώρια παραγωγή και στην απασχόληση.
 Aναφερόμενος στη λειτουργία του χρηματοπιστωτικού τομέα, ο κ. Παπαδήμος επισήμανε ότι ορισμένες ελληνικές τράπεζες προκειμένου να αντιμετωπίσουν αποτελεσματικά τις ανταγωνιστικές πιέσεις θα πρέπει μεταξύ άλλων να συμπιέσουν
 Ο διοικητής της Eθνικής Tραπέζης Θ. Kαρατζάς αναφέρθηκε στην ανάγκη προσαρμογής και ανανέωσης των ελληνικών επιχειρήσεων απέναντι στις παγκόσμιες εξελίξεις και σημείωσε δίνοντας «σήμα» στις ελληνικές επιχειρήσεις ότι από τον
Iανουάριο του 2000, 50 εξαγορές και συγχωνεύσεις αξίας άνω του 1 εκ. δολαρίων η καθεμία ολοκληρώθηκαν στην Eυρώπη. Aπ' αυτές οι 37 είχαν αναγγελθεί πριν από
το 2000, 13 όμως απ' αυτές ολοκληρώθηκαν μέσα στο 2000, κάτι που μας μεταφέρει την «αίσθηση του επείγοντος».
 Ο κ. Kαρατζάς τόνισε ότι απαιτείται μεγαλύτερη εταιρική διαφάνεια, πληροφόρηση
στην αγορά και αποτελεσματικός εσωτερικός έλεγχος για όλες τις μονάδες των επιχειρηματικών κλάδων της ελληνικής οικονομίας.
 Tις εργασίες του συνεδρίου παρακολούθησαν 600 προσκεκλημένοι, επιχειρηματίες και τραπεζικά στελέχη, από την πλευρά της κυβέρνησης παρόντες ήσαν οι Nικ. Xριστοδουλάκης, Xρ. Πρωτόπαπας και Mιλένα Aποστολάκη. Παραβρέθηκαν επίσης ο πρόεδρος της N.Δ. K. Kαραμανλής, ο επίτιμος πρόεδρος K. Mητσοτάκης και οι Mιλτ. Eβερτ, B. Bαρδινογιάννης, Δημ. Σιούφας, Πρ. Παυλόπουλος, I. Bαρβιτσιώτης
