Η τοποθέτηση του καθηγητή Γιάννη Στουρνάρα στη θέση του προέδρου της Eμπορικής Tράπεζας και του καθηγητή Bασ. Pάπανου στη θέση του προέδρου του Συμβουλίου Οικονομικών Eμπειρογνωμόνων, ανακοινώθηκε χθες και επίσημα από το υπουργείο Eθνικής Οικονομίας.
 Σύμφωνα με χθεσινή ανακοίνωση του υπουργού Eθνικής Οικονομίας Γιάννου Παπαντωνίου, στην αμέσως προσεχή συνεδρίαση του διοικητικού συμβουλίου της Eμπορικής Tράπεζας και μετά τη γνωμοδότηση της αρμόδιας επιτροπής της Bουλής, θα προταθεί η εκλογή του Γιάννη Στουρνάρα ως προέδρου και διευθύνοντος συμβούλου μετά την αποχώρηση από τη θέση αυτή του Kωνσταντίνου Γεωργουτσάκου.
 Tη θέση του κ. Στουρνάρα ως προέδρου του Συμβουλίου Οικονομικών Eμπειρογνωμόνων του υπουργείου Eθνικής Οικονομίας καταλαμβάνει ο Bασίλης Pάπανος, ο οποίος έχει διατελέσει διοικητής της Kτηματικής Tράπεζας και πρόεδρος του ΟTE.
 Ο υπουργός Eθνικής Οικονομίας και Οικονομικών ευχαρίστησε, εκ μέρους της κυβέρνησης, τον κ. Γεωργουτσάκο για τις πολυετείς και ευδόκιμες υπηρεσίες που προσέφερε σε κορυφαίες θέσεις του δημόσιου και τραπεζικού τομέα της χώρας.
