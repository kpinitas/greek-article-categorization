 Εκατόν μία ήδη υπογραφές έχουν συγκεντρωθεί κάτω από κείμενο που ζητεί όχι μόνο «να αρθεί άμεσα ο νέος όρος στον κανονισμό του Φεστιβάλ Δράμας» αλλά και να «επανεξεταστεί το γενικότερο θεσμικό πλαίσιο της ελληνικότητας».
 Σύμφωνα με τα ισχύοντα, για να χαρακτηριστεί μια ταινία ελληνική και να μπορεί
να απολαμβάνει μια σειρά «προνομίων» (συμμετοχή σε φεστιβάλ και κρατικά βραβεία κ.λπ.) πρέπει να πληροί τις ακόλουθες προϋποθέσεις: 
 Ο παραγωγός, ο σκηνοθέτης και τα 3/4 των συντελεστών να είναι Ελληνες. Η ταινία να μιλά ελληνικά (σε περίπτωση συμμετοχής ξένου ηθοποιού είναι απαραίτητη η μεταγλώττιση). Τα γυρίσματα να έχουν γίνει κατά το σημαντικότερο μέρος στην Ελλάδα. Η εμφάνιση και η εκτύπωση του φιλμ ομοίως. Το σύνολο του εργατικού προσωπικού να είναι Ελληνες και να έχουν ασφαλιστεί στο ΙΚΑ ή άλλο ασφαλιστικό οργανισμό.
 Οι Eλληνες, όμως, κινηματογραφιστές επιμένουν ότι «οι φόβοι του αφελληνισμού του κινηματογράφου μας είναι εντελώς αβάσιμοι». Και εξηγούν: «Ενώ τα κριτήρια ελληνικότητας εμφανίζονται να στοχεύουν στην προστασία της ελληνικής παραγωγής, στην πραγματικότητα έχουν τα αντίθετα αποτελέσματα. Από οικονομικής
πλευράς περιορίζονται οι δυνατότητες συμπαραγωγών, μειώνεται η επενδυτική δραστηριότητα στον ελληνικό κινηματογράφο και υπονομεύεται η εξαγωγική του προσπάθεια».
 Η επέκταση του πιστοποιητικού ελληνικότητας και στο Φεστιβάλ Δράμας έχει ακόμα
δραματικότερα αποτελέσματα. Απαγορεύει την ισότιμη συμμετοχή ταινιών μικρού μήκους από σπουδαστές σχολών του εξωτερικού, πράγμα που όπως καταγγέλλουν οι 101 κινηματογραφιστές «είναι ένα τελεσίδικο ΟΧΙ στην εισβολή "επικίνδυνων" Eλλήνων σκηνοθετών από τό εξωτερικό». Γι' αυτό και ζητούν να ιδρυθεί επιτέλους
