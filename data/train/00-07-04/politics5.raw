«Με διέγραψε ένας στενός ηγετικός πυρήνας που επιχειρεί να επιβάλει το νόμο της σιωπής απέναντι σε κάθε φωνή που αντιστέκεται στην περιφρόνηση θεμελιακών αρχών του κόμματος», αναφέρει σε γραπτή του δήλωση ο Αντώνης Ντρέκος, ο οποίος
διεγράφη από τη θέση του μέλους του Οικονομικού Tμήματος της Κ.Ε. του ΚΚΕ.
 Η διαγραφή έγινε επειδή ο κ. Ντρέκος διαφώνησε ανοικτά με την πολιτική του ΚΚΕ στο θέμα των σχέσεων Eκκλησίας-κράτους, αλλά και με τη συνεργασία του ΚΚΕ με τους Λιάνα Κανέλλη και Κώστα Ζουράρι.
 Στη δήλωσή του ο κ. Ντρέκος επισημαίνει ότι μπορεί τυπικά να τον διέγραψε η οργάνωση του ΟΤΕ στην οποία ανήκε, επικαλούμενη κατά πλειοψηφία παραβίαση καταστατικού και αντικομματική συμεπριφορά «ουσιαστικά -αναφέρει- με διέγραψε για τις πολιτικές μου απόψεις μια στενή ηγετική ομάδα του ΚΚΕ έμπειρη και ικανή στο να ενεργοποιεί άμεσα το μηχανισμό παραπληροφόρησης ολόκληρου σχεδόν του κομματικού δυναμικού, όταν διαπιστώνει ότι αμφισβητούνται ο ετσιθελισμός και οι όποιες επιλογές της».
 Το πρώην στέλεχος του ΚΚΕ κάνει λόγο για 6-7 επαγγελματικά στελέχη που ηγούνται του ΚΚΕ και τους χαρακτηρίζει «μικρή, αγχωμένη και ανασφαλή ομάδα στελεχών, η οποία αρνείται πεισματικά κάθε συζήτηση πάνω στην ουσία των πολιτικών του παρατηρήσεων, τον εκθέτει ωμά μέσω του "Ριζοσπάστη" και όταν υποχρεώνεται να υπερασπιστεί δημόσια την αξιοπρέπειά του, τον χαρακτηρίζει εχθρό και προχωρεί στην εσωκομματική διαπόμπευσή του με σωρεία ανακριβειών και
Ο κ. Ντρέκος αναφέρεται σε τμήμα της σημερινής ηγεσίας του ΚΚΕ «που οδηγεί εξ
αντικειμένου το πιο ιστορικό κόμμα της χώρας στη σταδιακή μετατροπή του, είτε σε μια αριστερίστικη ομαδούλα, είτε σε ένα συνονθύλευμα αριστεριστών, εθνικιστών και θρησκόληπτων, προσβάλλοντας έτσι βάναυσα την ίδια την 82χρονη ιστορική διαδρομή του».
 Και καταλήγει: «Με διέγραψε μια ομάδα αγενών που έφτασαν στην απίστευτη εντολή
απαγόρευσης εισόδου μου στο κτίριο του Περισσού την επομένη της διαγραφής μου,
όταν θέλησα να πάρω από το γραφείο μου προσωπικά είδη και σημειώσεις, αλλά και
να αποχαιρετίσω -ως φίλος πλέον-όλους εκείνους με τους οποίους συνεργάστηκα τόσα χρόνια. Ετσι, φεύγοντας, είχα την πικρή γεύση αλλά και την πεποίθηση πια ότι σε άλλο κόμμα μπήκα πριν αρκετά χρόνια και άλλο κόμμα σήμερα διέταξε την έξοδό μου».
