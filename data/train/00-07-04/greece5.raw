 Ενας ιερέας και ο αστυνομικός γαμπρός του μετείχαν στην πέμπτη σπείρα αρχαιοκαπήλων που από την αρχή του χρόνου εξαρθρώθηκε από την Ασφάλεια Θεσσαλονίκης.
 Οι αστυνομικοί έφθασαν στα ίχνη της σπείρας όταν την προηγούμενη Παρασκευή συνέλαβαν τον 41χρονο Ιωάννη Κλωναρίδη, καταζητούμενο για υποθέσεις εμπορίας ναρκωτικών. Στην κατοχή του βρέθηκαν τρεις φορητές ιερές εικόνες, ένα παλαίτυπο εκκλησιαστικό βιβλίο, δύο αναθεματικές μαρμάρινες στήλες με ανάγλυφες παραστάσεις, ένα κυλινδρικό τεμάχιο στηρίγματος με ανάγλυφες παραστάσεις, ένα χάλκινο αγαλματίδιο, ένα δίκαννο πιστόλι αερίου τύπου μπρελόκ, ένα πιστόλι και 58 φυσίγγια των εννιά χιλιοστών.
 Ο Κλωναρίδης ομολόγησε ότι προμηθεύτηκε τις εικόνες από τον 28χρονο ιερέα Κωνσταντίνο Ταβδαρίδη, εφημέριο του Ι.Ν. Αγίου Αθανασίου στο Καμπάνη Κιλκίς, και τις αναθεματικές στήλες από τον Ιωάννη Τσομίδη για να τις πουλήσει αντί 2 και 1, 2 εκατομμυρίων δραχμών αντίστοιχα. 
 Υστερα από μεθοδευμένες ενέργειες, ορίστηκε ραντεβού κοντά στο χωριό Κριστώνη Κιλκίς, όπου ο ιερέας συνελήφθη όταν επιχείρησε να πουλήσει σε αστυνομικό δύο φορητές εικόνες αντί 5.000.000 δραχμών. Στο σπίτι του βρέθηκαν δύο ιερές εικόνες τέμπλου και άλλες τρεις φορητές εικόνες, ένα επίχρυσο δισκοπότηρο και 97 φυσίγγια πιστολιού των 45 χιλιοστών.
 Σύμφωνα με την Aστυνομία, στο κύκλωμα εμπλέκονται και ο Αλέκος Κυριακίδης και ο γαμπρός του ιερέα, αστυνομικός της Aσφάλειας Κιλκίς, Χρήστος Σιδηρόπουλος. Στην κατοχή του τελευταίου, που συνελήφθη το Σάββατο, βρέθηκαν 19 αρχαία νομίσματα, 13 αρχαία μεταλλικά μικροαντικείμενα, δύο δακτυλίδια και ένα μεταλλικό αγαλματίδιο. 
 Από την Aσφάλεια συνεχίζονται οι έρευνες για τον εντοπισμό και άλλων μελών που
