Απ' αυτή τη συναυλία μπορούσες να φύγεις ή χορτασμένος ή βαριεστημένος. Στους περισσότερους θεατές, πάντως, φαίνεται να συνέβη το πρώτο. Στο φινάλε χειροκρότησαν μανιωδώς, φέρνοντας τον Ελτον Τζον δυο φορές στη σκηνή για ανκόρ. Ο πληθωρικός καλλιτέχνης προσέφερε απλόχερα τη μουσική του, το Σάββατο το βράδυ, στην πρώτη κι «έκτακτη» εμφάνισή του στο Ηρώδειο, στο πλαίσιο του Ελληνικού Φεστιβάλ. Επαιξε σόλο σχεδόν τρεις ώρες, χωρίς να αφήσει καμιά από τις μεγάλες επιτυχίες του παραπονεμένες. Aκούσαμε, μεταξύ άλλων, τα: «Ηarmon y», «Nikita», «Sacrifice», «Sorr y», «Tonight»...
 Αρωγοί ήταν το πιάνο του (το οποίο έφτασε στο θέατρο με την επιγραφή στο κάλυμμά του «σερ Ελτον Τζον»), ένα ότο κιου όπου «έπεφταν» οι στίχοι και, φυσικά, το αναψυκτικό (;) του. Ατσαλάκωτος από την αρχή ώς το τέλος, κεφάτος και χαμογελαστός παρουσίαζε με σύντομη εισαγωγή τα κομμάτια του, γνωρίζοντας πως το μόνο θέαμα ήταν ο ίδιος. Και το μοναδικό θέμα η μουσική και τα τραγούδια του, που δεν ακούγονταν τόσο λιτά. Aπλώς γιατί δεν ήταν μια βραδιά πιάνο-φωνή...
 Ο εκκεντρικός καλλιτέχνης εμφανίστηκε στο κατάμεστο ωδείο με ένα τέταρτο καθυστέρηση, φορώντας λευκό κοστούμι με ροδί-πορτοκαλί κεντήματα, βερυκοκί μπλούζα, μυτερές λευκές μπότες με στρας και σκούρα γυαλιά. Ο σταρ συχνά-πυκνά σηκωνόταν από το σκαμπό του για να υποκλιθεί, να περπατήσει απ' άκρη σ' άκρη στη σκηνή και να στείλει φιλιά στο κοινό. Σ' αυτούς τους σύντομους περιπάτους άλλοτε κρατούσε το αναψυκτικό (;) του (ένα μεταλλικό κουτί χωρίς διακριτικά) κι άλλοτε όχι. Η σαμπανιέρα πίσω του, πάντως, ανανεωνόταν συχνά κι ο σωματοφύλακάς του φρόντιζε να του ανοίγει πριν φύγει και φρέσκο κουτάκι. 
 Ηταν τυχερός, γιατί αυτά τα προνόμια -της μικρής βολτίστας για ξεμούδιασμα και
της δροσιάς ενός ποτού- το κοινό για χάρη του τα στερήθηκε, αφού διάλειμμα δεν
 Το πάρτι ήταν για κεφάτους ενήλικους. Οι περισσότεροι, που ήταν φαν -οι κοσμικοί προγραμμάτισαν αυτή την έξοδο για χθες- ήρθαν με τις καλύτερες διαθέσεις. Φανατικοί και οι διακόσιοι που έμειναν και τον ακούσουν απ' έξω. Τον άκουγαν, μάλιστα, πολύ καλά, γιατί ο ήχος του σερ είχε τα ντεσιμπέλ του, όπως διέθετε και τα κομπιουτεράιζ εφέ του. Ο Ελτον Τζον δεν ήταν τόσο σόλο, όσο φαινόταν εκ πρώτης. Είχε παρέα του, εκτός από ηχητικά χαλιά και ωραίους φωτισμούς, σωματοφύλακες, οι οποίοι στο φινάλε τού έδειχναν, στο σκοτάδι, με φακούς το δρόμο για τα παρασκήνια. 
 «Σπάνια έχω την τύχη να παίζω μπροστά σ' ένα κοινό όπως εσείς. Eυχαριστώ, Αθήνα», είπε λίγο πριν από το μελωδικό αντίο της βραδιάς, που δεν ήταν το «Benn y», όπως αποδείχτηκε, αλλά το δραματικό «Candle».
