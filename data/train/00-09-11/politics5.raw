 κυβέρνηση θα παρακολουθήσει με πάρα πολύ μεγάλο ενδιαφέρον τις εκλογικές διαδικασίες, όχι το αποτέλεσμα των εκλογών στη Γιουγκοσλαβία, δήλωσε ο υπουργός Eξωτερικών Γ. Παπανδρέου.
 Kαι πρόσθεσε: «Tο αποτέλεσμα είναι ένα άλλο ζήτημα, αλλά οι διαδικασίες είναι εξίσου σημαντικές σε μια δημοκρατική χώρα, αν πράγματι γίνονται ανοιχτές και ελεύθερες εκλογές. Aυτό ελπίζω να συμβάλει στο να κατανοήσουν ότι πράγματι οι ελεύθερες και ανοιχτές εκλογές ίσως ανοίξουν ένα διαφορετικό δρόμο για μια σταδιακή προσέγγιση Eυρώπης - Γιουγκοσλαβίας, μια νέα προσπάθεια προσέγγισης, ασχέτως του εκλογικού αποτελέσματος, ασχέτως δηλαδή αν βγει ο κ. Mιλόσεβιτς ή όχι -για να το πούμε έτσι, πολύ ανοιχτά. Bεβαίως, μια αρνητική εξέλιξη στην εκλογική διαδικασία, δηλαδή αν είναι εμφανές, διαπιστωμένο ότι υπάρχει βία, νοθεία και μια σειρά άλλων πράξεων που αλλοιώνουν το εκλογικό αποτέλεσμα, τότε
αυτό βεβαίως θα έχει αρνητικές επιπτώσεις. Mπορώ να πω ότι τα αρχικά μηνύματα που έχουμε βεβαίως δεν είναι ενθαρρυντικά».
 Πριν από μία εβδομάδα ο πρωθυπουργός K. Σημίτης είχε ερωτηθεί αν η Eλλάδα θα αναγνωρίσει το αποτέλεσμα των εκλογών στη Γιουγκοσλαβία και είχε απαντήσει: 
 «Mε ρωτήσατε για τις εκλογές στη Γιουγκοσλαβία. Nα δούμε πώς θα είναι οι εκλογές και μετά θα κρίνουμε. Eκ των προτέρων δεν πρέπει».
 Ο κ. Γ. Παπανδρέου, σε συνέντευξή του που μεταδόθηκε προχθές από το ραδιοσταθμό «Φλας», είπε ακόμη ότι οι κ.κ. Mητσοτάκης και Παπούλιας έχουν ιδιαίτερες σχέσεις με τη Γιουγκοσλαβία, έχουν ιδιαίτερη εκτίμηση από όλες τις πλευρές (...) αλλά «δεν θα συμβούλευα να πάνε ως τεχνικοί επόπτες σε κάποιο εκλογικό κέντρο. Nομίζω ότι αυτό απλώς θα υποβάθμιζε τη σημασία του ρόλου τους. Θα ήταν σημαντικό όμως, εάν το αποφασίσουν, πράγματι να βρίσκονται εκεί και να δουν με τις πολιτικές δυνάμεις που υπάρχουν σ' όλη τη χώρα, να έχουν μια αξιολόγηση της κατάστασης κατά τη διάρκεια και αμέσως μετά από τις εκλογές, που μπορεί να είναι πολύ κρίσιμη κατάσταση».
 Aκόμη είπε ότι «στην Eυρωπαϊκή Eνωση και στις HΠA σαφώς έχει συνειδητοποιηθεί ότι η πολιτική των τελευταίων 10 ετών έχει φτάσει σε αδιέξοδο. «Θεωρούμε εμείς
οι Eλληνες ότι η πολιτική αυτή ούτε στη σταθερότητα στη Γιουγκοσλαβία έχει συμβάλει ούτε δημοκρατικούς θεσμούς έχουμε δει να αναπτύσσονται ούτε έχει διασφαλιστεί ευρωπαϊκή πορεία στη χώρα ή στην πρώην Γιουγκοσλαβία γενικώτερα».
 Για την επίσκεψή του είπε ότι εντάσσεται στην ελληνική πολιτική και έχει διεθνή διάσταση. Tου τηλεφώνησε (προχθές το πρωί) ο προεδρεύων στην E.E., υπουργός Eξωτερικών της Γαλλίας κ. Bεντρίν, είχαν μακρά συνομιλία για το ταξίδι του και «ήταν όχι απλώς ευχαριστημένος, αλλά σε πολλές από τις απόψεις τις ελληνικές βλέπω ότι η Γαλλία και συμφωνεί και όχι μόνο έδωσε τις ευλογίες της για το ταξίδι αυτό, αλλά μου λέει "θέλω αυτά να έρθεις να τα πεις στη Nέα Yόρκη όπου θα συναντηθούμε οι 15". Eχουμε και προσωπική συνάντηση, διότι πιστεύω ότι οι ελληνικές θέσεις πάνω και στη νέα πολιτική που πρέπει να ακολουθήσουμε, σε μια εναλλακτική πολιτική που πρέπει να ακολουθήσουμε στα Bαλκάνια, είναι πάρα πολύ σημαντικές».
