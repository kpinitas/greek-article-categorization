ΑΓΚΥΡΑ Φόβους ότι θα εμποδίσει ενδεχομένως τη διαδικασία δημιουργίας ανεξάρτητης στρατιωτικής δύναμης της Ευρώπης για την αντιμετώπιση των διεθνών κρίσεων έχει
προκαλέσει η Τουρκία, ανακοινώνοντας την πρόθεσή της να συμμετάσχει στις σχετικές συνομιλίες.
 Ευρωπαίοι διπλωμάτες σχολίαζαν ότι η απόφαση της Αγκυρας να συζητήσει τις προτάσεις για τη δημιουργία ευρωπαϊκής δύναμης 60.000 ανδρών, έως το 2003, είναι σημαντικό διέξοδο. Η αλλαγή στάσης της Τουρκίας έρχεται εβδομάδες μόλις μετά τον υπαινιγμό του υπουργού της των Eξωτερικών Ισμαήλ Τζεμ ότι η κυβέρνησή
του θα εμπόδιζε την Ευρωπαϊκή Ενωση από τη χρήση στοιχείων του ΝΑΤΟ, αν η Ενωση απέκλειε την Τουρκία από τη λήψη αποφάσεων για τις επιχειρήσεις. Η Ενωση
όμως πρότεινε στην Τουρκία πλήρεις διαβουλεύσεις στη σχεδίαση των αποστολών και ρόλο στη διοίκηση των δυνάμεων, όταν οι επιχειρήσεις αρχίζουν. Αλλά ως μη μέλος της Ε.Ε. η Τουρκία δεν θα είχε λόγο στην απόφαση για στρατιωτική ενέργεια. 
 Ωστόσο μερικοί διπλωμάτες προειδοποιούν ότι οι φόβοι της Αγκυρας πως θα μπορούσε να μείνει εκτός των δομών λήψης απόφασης δεν μπορούν να αγνοηθούν. «Η
Τουρκία έχει νόμιμες ανησυχίες που θα πρέπει να αντιμετωπιστούν κατάλληλα», είπε ένας. 
 Στη Γερμανία, ο κυβερνητικός συνασπισμός Σοσιαλδημοκρατών-Πρασίνων έχει καταλήξει στο να μείνει «παγωμένη» η πώληση στην Τουρκία και η συμπαραγωγή 1.000 αρμάτων μάχης τύπου Leopard-2, αξίας 14, 5 δισεκατομμυρίων μάρκων, προκειμένου να μη διαταραχθεί η συνοχή της κυβέρνησης Σρέντερ. Ο πρόεδρος της κοινοβουλευτικής ομάδας των Σοσιαλδημοκρατών Πέτερ Στρουκ είπε ότι υπάρχει «απόλυτη σύμπτωση απόψεων» Σρέντερ, υπουργού Aμυνας Ρούντολφ Σάρπινγκ και του ιδίου στο ότι η κυβέρνηση δεν πρόκειται να εγκρίνει την εξαγωγή των αρμάτων. Ο
πρόεδρος της κοινοβουλευτικής ομάδας των Πρασίνων, Ρέτσο Σλάουχ, είπε πως ο Σρέντερ έχει πειστεί «ύστερα από ενδελεχείς συζητήσεις» ότι οι Πράσινοι «δεν είναι διατεθειμένοι και δεν μπορούν» να υποκύψουν στο ζήτημα των Leopard και μία ενδεχόμενη θετική απάντηση στο τουρκικό αίτημα θα οδηγούσε τον κυβερνητικό
 Σημειώνεται ότι η πρόσφατη «προκαταβολική έγκριση» της Γερμανίας σε ενδεχόμενη
πώληση στην Ελλάδα περίπου 250 Leopard, αλλά και η υπογραφή συμφωνίας για τη δημιουργία στην Τουρκία εργοστασίου παραγωγής πυρομαχικών, είχαν θεωρηθεί από μεγάλη μερίδα γερμανών αναλυτών ως «προπομπός» για την έγκριση και της πώλησης
