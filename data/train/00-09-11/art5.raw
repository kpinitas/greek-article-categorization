Το χειροκρότημα και οι επευφημίες είναι φυσικά η ύψιστη ένδειξη επιδοκιμασίας του κοινού. Κάποιες φορές όμως λειτουργούν και...αντιστρόφως ανάλογα, ως ιδιότυπη μονάδα... «μέτρησης» της σχέσης του κόσμου με ένα θέαμα: όσο σπανιότερα δηλαδή το χειροκρότημα διακόπτει τη ροή μιας παράστασης τόσο πιο εξοικιωμένο αποδεικνύεται το κοινό με το συγκεκριμένο θέαμα ή ακρόαμα - και τούμπαλιν.
 Γιατί τα γράφουμε τώρα αυτά; Διότι το Σάββατο στην Επίδαυρο πολλοί θεατές ήταν
τόσο γενναιόδωροι ώστε το «Χορού Εγκώμιον» να γίνει πράγματι εγκώμιο συνεχές, θορυβώδες, υπερβολικό, μια παλίρροια χειροκροτημάτων για κάθε εμφάνιση, για κάθε εντυπωσιακή ή και μη εντυπωσιακή κίνηση των χορευτών. Αποκορύφωμα η εμφάνιση του Νικολά Λε Ρις που αναγκάστηκε να ολοκληρώσει το σόλο του στο «Γκραν Πα Κλασίκ», υπό τα ρυθμικά χειροκροτήματα όλου του θεάτρου, σαν η χορογραφία του Βίκτορ Γκσόφσκι να είχε βάση το συρτάκι.
 Αλλά, για να πούμε του στραβού το δίκιο, είχε κι ένα δίκιο το κοινό που ως γνήσια ελληνικό αγωνιούσε να μεταδώσει τη θέρμη του για τις δύο ώρες ενός ωραίου θεάματος. Μήπως άλλωστε δεν ήταν όλος αυτός ο κόσμος (περί τους 8.000) που αψήφησε την ψύχρα της βραδιάς και την απειλή της βροχής, που υπέστη ξανά και ξανά έλεγχο από τους φύλακες, που στριμώχθηκε στις σκάλες, προσπαθώντας να
βρει τη θέση του σαν να παίζει σε ένα γνωστό χώρο το παιχνίδι του θησαυρού με διαφορετικούς τελείως όρους (άλλη αρίθμηση, περισχοίνιση του κάτω διαζώματος, απαγόρευση της... ελεύθερης κυκλοφορίας); 
 Η ανταπόδωση ευτυχώς ήταν σημαντική. Διότι μπορεί οι συντελεστές της παράστασης να μην είχαν τη δυνατότητα να κάνουν το προηγούμενο βράδυ πρόβα τζενεράλε λόγω της βροχής, ήταν όμως όλοι επαγγελματίες. Πράγμα που σημαίνει ότι τα 11 μέρη-χορογραφίες του σπονδυλωτού θεάματος, παρουσιάστηκαν «καλοκουρδισμένα», χωρίς απρόοπτα.
 Οι χορευτές εναλλάσσονταν επί σκηνής, βγαίνοντας από το ευφυές σκηνικό του Δαμιανού Ζαρίφη: στα χρώματα του αρχαίου θεάτρου μια λιτή κατασκευή σαν βράχος
που έχει ανοίξει στη μέση άφηνε τα δύο τμήματα εκατέρωθεν να ενώνονται με ένα αραχνοϋφαντο πανί το οποίο άλλοτε επέτρεπε ένα παιχνίδι σκιών (όπως στο «Νάρκισσο» που χόρεψε ο Μαλάχοφ) και άλλοτε ένα παιχνίδι αποκαλύψεων (όπως στην «Εμμέλεια» που πίσω από το πανί φάνηκε η 6μελής ορχήστρα).
 Και οι 13 χορευτές αποθεώθηκαν, και πρώτα πρώτα οι δύο Ρώσοι, ο Βλαντιμίρ Μαλάχοφ και η Γιούλια Μαχάλινα, όπως βέβαια και η Κάρλα Φράτσι που παρ' ότι έχει περάσει το 60ό έτος παραμένει «ανάλαφρη σαν τον αφρό του καπουτσίνο», όπως παρατηρούσε ένας από τους θεατές, μαγεμένος από τη θεατρικότητα της μεγάλης μπαλαρίνας στους «Χορούς της Ιζαντόρα». Την ίδια θερμή υποδοχή είχε και η «Εμμέλεια» του Περικλή Κούκου, με την υπέροχη, θεατρική Σόνια Θεοδωρίδου
και την αέρινη, εύπλαστη Μαχάλινα, σαν μορφή που ξέφυγε από μινωική τοιχογραφία, να υποδύονται τη φωνή και το σώμα της «Ηλέκτρας». 
 Ολο το πολύχρωμο «μπουκέτο» των χορευτών βρέθηκε στην σκηνή για το τελευταίο χειροκρότημα διαρκείας πριν από τη λήξη της παράστασης και (τι τύχη για όλους)
 «Ωραία βραδιά» επέμεναν πάντως όσοι έσπευδαν στα αυτοκίνητά τους. Ας ελπίσουμε
