Αγωνία για την «επόμενη μέρα» στις ελληνικές τράπεζες πυροδότησε το ράλι της Σοφοκλέους την περασμένη εβδομάδα.
 Το ενδιαφέρον που εκδηλώθηκε από το εξωτερικό για τραπεζικούς τίτλους, συνδυάστηκε με σενάρια επιθετικών εξαγορών ή συνεργασιών, στην πιό ήπια μορφή τους, τα οποία θα αλλάξουν το πρόσωπο της ελληνικής αγοράς. Οπως φαίνεται όμως
μπορεί να αλλάζουν χέρια οι τραπεζικές μετοχές, όχι όμως και οι τράπεζες. 
 Τα σενάρια εξαγορών και συγχωνεύσεων είχαν στο επίκεντρό τους την Αlpha Bank, η μετοχή της οποίας είχε και τη μεγαλύτερη συναλλακτική κίνηση στο ΧΑΑ. Μόνο την Παρασκευή, άλλαξαν χέρια πάνω από 1, 7 εκατ. μετοχές της Alpha, ενώ ολόκληρη την εβδομάδα ο αριθμός τους ξεπέρασε τα 4, 5 εκατ., αριθμός που αντιστοιχεί περίπου στο 2, 8% του μετοχικού της κεφαλαίου. 
 Η μεγάλη διασπορά που παρουσιάζει το μετοχικό κεφάλαιο της Τράπεζας, σε συνδυασμό με τα «αμφισβητούμενα» ποσοστά των μεγαλομετόχων της, αποτέλεσαν το μίγμα για να αναπτυχθεί η σχετική φημολογία. Αλλωστε, κατά το παρελθόν πληροφορίες έφεραν τη διοίηση της Τράπεζας να έχει ενδιαφερθεί για τη σύναψη στρατηγικής συμμαχίας, προκειμένου να απομακρυνθεί το ενδεχόμενο επιθετικής εξαγοράς.
 Ομως έντονη συναλλακτική κίνηση παρουσίασαν και άλλες τράπεζες, οι οποίες δεν θα είχαν λόγους να «ανησυχούν» για εχθρικές κινήσεις. Ετσι, την Παρασκευή, ο όγκος των συναλλαγών της Εθνικής ξεπέρασε τα 3, 5 εκατ. μετοχές, ενώ ολόκληρη την εβδομάδα άλλαξε χέρια το 1, 5% του μετοχικού κεφαλαίου της Τράπεζας (3, 3 εκατ. μετοχές).
 Ανάλογη ήταν η κίνηση για την Πειραιώς που την Παρασκευή άλλαξαν χέρια 2 εκατ μετοχές της Τράπεζας, ενώ ολόκληρη την εβδομάδα ο όγκος των συναλλαγών ξεπέρασε τα 4, 5 εκατ. μετοχές, ήτοι το 2, 71% του μετοχικού κεφαλαίου της Τράπεζας.
 Εξάλλου, την περασμένη εβδομάδα άλλαξε χέρια και το 2, 4% της Εμπορικής Τράπεζας και το 1% της Eurobank. 
 To ενδιαφέρον για την μετοχή της Alpha συνδέθηκε με πιθανούς αγοραστές, οι οποίοι όμως θα ήταν περίεργο να επιθυμούσαν να εξαγοράσουν την Τράπεζα τόσο ακριβά, τη στιγμή που λίγες ημέρες πριν η τιμή της μετοχής της ήταν 25% φθηνότερη. Σύμφωνα με τις φήμες αυτές, είχε πέσει θύμα επιθετικής εξαγοράς από
 Μάλιστα ως πιθανός αγοραστής φερόταν η Τράπεζα ΗSBC, η οποία έδινε εντολές αγοράς μέσω τρίτων. Το ρόλο αυτό θα μπορούσε να διαδραματίσει και το δίδυμο Deutsche Bank-Eurobank, αν ο επικεφαλής της πρώτης, Ρ. Μπρόγιερ, δεν είχε διαψεύσει κατηγορηματικά ένα τέτοιο ενδεχόμενο μία ημέρα πριν.
 Βέβαια οι φήμες αυτές, παρ' όλο που δεν είναι εύκολο να διασταυρωθούν, δεν φαίνεται να απασχόλησαν σοβαρά τις διοικήσεις των ενδιαφερομένων τραπεζών.
 Μάλιστα, όπως φαίνεται, αρκετές από αυτές ενδιαφέρονται περισσότερο για το πώς
θα διατηρηθεί η άνοδος αυτή στο ΧΑΑ και γενικότερα πώς θα εξομαλυνθεί το επενδυτικό κλίμα, παρά για το βάσιμο ή μη της σχετικής φημολογίας. Αλλωστε, τα
αποτελέσματα του πρώτου εξαμήνου των περισσοτέρων τραπεζών αποδεικνύουν ότι ελάχιστες από αυτές θα μπρούσαν να προχωρήσουν σε επιθετικές κινήσεις. 
