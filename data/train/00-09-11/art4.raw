Το ηλεκτρονικό όργιο των Οrbital, η ψυχεδελική μαγεία των Dand yWarhols και η εσπευσμένη αποχώρηση των Chumbawamba μπροστά σε μια βροχή από πέτρες σημάδεψαν
το πρώτο Ελεκτρον Φεστιβάλ στην πρώην αμερικανική βάση, στο Ελληνικό.
 - Οι Οrbital, το μεγάλο όνομα του φεστιβάλ, ήταν και το καλύτερο συγκρότημα του φεστιβάλ. Κάτω από μια οθόνη όπου εναλλάσσονταν αλλόκοτα φράκταλ και παράξενα γεωμετρικά σχήματα, οι αδερφοί Χάρτνολ σκυμμένοι πάνω από τον εξοπλισμό τους εξαπέλυαν μια ηλεκτρονική καταιγίδα ρυθμών και ήχων. Με μια δεκαετία σκηνικής εμπειρίας πίσω τους έπαιξαν κομμάτια από όλα τα άλμπουμ, ανακάτεψαν κατά τη συνήθειά τους από σέιμπλς των Bon Jovi μέχρι ντίσκο και διασκεύασαν μέχρι και Butthole Surfers, μπροστά σ' ένα κοινό γύρω στις τέσσερις χιλιάδες που μάλλον δεν καταλάβαινε και πολλά, αφού ελάχιστοι χόρευαν
στη δίνη των Οrbital που κράτησε δύο περίπου ώρες.
 _ Οι Dand yWarhols έμοιαζαν να ξεπήδησαν από την γκαράζ σκηνή του '60. Μοβ προβολείς, τεχνητός καπνός, υπνωτικές εκτελέσεις των κομματιών που ξαφνικά ξέσπαγαν σε μια έκρηξη ενέργειας. Ο Κούρτνεϊ ανάμεσα στα κομμάτια πετούσε σχόλια για τις όμορφες Eλληνίδες ή εξηγούσε τα τραγούδια του. Επικεντρώθηκαν στο νέο άλμπουμ, θύμισαν και τα παλιά κι έδειξαν ότι το φάντασμα των Velvet πλανιέται από πάνω τους. Τελείωσαν το σετ σε μιάμιση ώρα με φιλοφρονήσεις προς
«το εκπληκτικό κοινό» που το διασκέδασε, άσχετα αν η συναυλία δεν παρεκτράπηκε
σε άσεμνα θεάματα όπως το συνήθιζαν στο παρελθόν. 
 - Οι Chumbawamba ήταν οι πιο άτυχοι, αφού δεν κατάφεραν να ολοκληρώσουν την εμφάνισή τους κι έφυγαν από τη σκηνή κάτω από μια βροχή από πέτρες και μπουκάλια. Μερικά κομμάτια από το «Anarch y» και μια παρωδία των Backstreet Bo ys, ήταν όσα πρόλαβαν να παίξουν, αφού το σόου τους και οι απόψεις τους περί
«της εξέγερσης ως γιορτής» και η αντιεξουσιαστικη προπαγάνδα επενδυμένη με χαρωπή ποπ δεν ήταν αρεστά σε κάποιους, που τους επιτέθηκαν κατηγορώντας τους ως ξεπουλημένους στις εταιρείες. Πάντως, η μουσική κολεκτίβα έχει εξηγήσει τις
επιλογές της ότι θέλουν να διασπείρουν τις ιδέες τους σε ένα μεγάλο κοινό και πρέπει να έχει συνηθίσει σε τέτοιες συμπεριφορές οπότε απλά αποχώρησαν. 
 - Ο Κωνσταντίνος Βήτα που άνοιξε τη συναυλία γύρω στις 7.30 έπαιξε τις πρόσφατες μελωδίες του. Τα σετ των dj's λειτούργησαν σαν συνδετικοί κρίκοι ανάμεσα στις εμφανίσεις και η επιλογή του χώρου ήταν ιδανική. Αν εξαιρέσει κανείς το αστυνομικό τμήμα στη είσοδο του χώρου, που είχε γεμίσει EKAMίτες σαν
