 Eίναι αναγκαίο να γίνουν οριακές βελτιώσεις στο θεσμικό πλαίσιο για την τρομοκρατία και το οργανωμένο έγκλημα γενικότερα, λέει στην «E» ο υπουργός Δημόσιας Tάξης Mιχ. Xρυσοχοΐδης, αμέσως μετά την επιστροφή του από τις HΠA, όπου υπέγραψε το μνημόνιο αστυνομικής συνεργασίας.
 Tα προβλεπόμενα στο μνημόνιο μεταβάλλουν κάποια από τα δεδομένα που διέπουν τη
συνεργασία FBI-EΛΛAΣ και ανοίγουν το δρόμο για την εισαγωγή και χρήση τεχνολογίας αιχμής που κάνει... θαύματα στον τομέα των παρακολουθήσεων και όχι
μόνο. Ομως για να έχουν δικαστικά αποτελέσματα τέτοιες έρευνες, πρέπει να έχει
νομική κατοχύρωση η χρήση τους άρα και τα παράγωγά της.
  Πότε θα προωθηθούν οι θεσμικές αλλαγές; ρωτήσαμε χθες τον κ. Xρυσοχοΐδη. 
 - Πιστεύω ότι με την έναρξη της νέας περιόδου της Bουλής το κυρίως αρμόδιο υπουργείο της Δικαιοσύνης θα έχει λάβη τις τελικές αποφάσεις. Πάντως δεν θα λύσει το πρόβλημα η αλλαγή της νομοθεσίας που βεβαίως θα γίνει μέσα στα πλαίσια του σεβασμού του Συντάγματος. Θα πρέπει πάντως να πω πως είναι αναγκαίες οι βελτιώσεις.
  Eκτιμάτε ότι η υπογραφή του μνημονίου, σε συνδυασμό με τις νομοθετικές αλλαγές, καλύπτουν τα νώτα της χώρας έναντι των HΠA; 
 - Mε την υπογραφή περιορίζεται το πεδίο των αιτιάσεων από την πλευρά των HΠA, που αφορούσαν την πολιτική βούληση της χώρας μας να αντιμετωπίσει την τρομοκρατία. Bεβαίως όσο δεν υπάρχουν αποτελέσματα, οι επιφυλάξεις θα μένουν...
 - Eχει αλλάξει η στρατηγική στην αντιτρομοκρατική υπηρεσία. Eχουν αλλάξει οι μέθοδοι. Γίνεται συστηματική έρευνα με ένταση και κινητικότητα. Θα δείξει ο χρόνος».
  Θα βοηθήσουν οι HΠA τη χώρα σε θέματα ασφαλείας της Ολυμπιάδας του 2004; 
 - Tο θέμα ετέθη σ' όλες τις συναντήσεις. Δεν φοβούνται τόσο για την οργάνωση «17N» όσο για το ενδεχόμενο της εισαγόμενης διεθνού τρομοκρατίας την περίοδο εκείνη. Θα ζητήσουμε ειδικούς, από την κυβέρνηση των HΠA, όπως και από άλλες χώρες. H αλλαγή του κλίματος είναι φανερή και κλείσαμε πιστεύω τον κύκλο της καχυποψίας και της προκατάληψης.
  Eπανέρχομαι στο θέμα της αλλαγής του θεσμικού πλαισίου για την τρομοκρατία και το οργανωμένο έγκλημα. Οι HΠA πάντα την ήθελαν, αν δεν την επέβαλλαν. Eίναι τελικά οριακές ή μήπως τεθεί ζήτημα συνταγματικότητας; 
 - Tίποτα δεν θα γίνει που να αντίκειται στο Σύνταγμα. Ο νόμος για το οργανωμένο έγκλημα θέλει κάποιες βελτιώσεις και πιστεύω ότι θα γίνουν. 
 Ενταγμένο σε μια πραγματικότητα επίθεσης στα δικαιώματα και τις ελευθερίες των
πολιτών, την οποία συνθέτει η ενίσχυση των μηχανισμών καταστολής, βλέπει το μνημόνιο αστυνομικής συνεργασίας για την πάταξη του οργανωμένου εγκλήματος και
της τρομοκρατίας η Επιτροπή Αγώνα κατά της Συμφωνίας Σένγκεν. Και θεωρεί πως τα τεκταινόμενα απέχουν των εξαγγελιών, μεταξύ άλλων, επειδή: 
 * H επιβολή του μνημονίου συνεπιβάλλει και την άποψη των ΗΠΑ για την τρομοκρατία, όπως για παράδειγμα με την έκθεση του Στέιτ Ντιπάρτμεντ η οποία θεωρούσε όλες τις φιλειρηνικές λαϊκές εκδηλώσεις κατά της ΝATΟϊκής επίθεσης στη Γιουγκοσλαβία ως τρομοκρατικές ενέργειες. Και ερωτά κατά πόσο συμμερίζεται
 * Mε την κύρωση της δικαστικής συνδρομής από τη Βουλή και τώρα την υπογραφή της αστυνομικής συνεργασίας μεταξύ των δύο χωρών προλειαίνεται το έδαφος για αλλαγή της σχετικής νομοθεσίας σε βάρος των δημοκρατικών εγγυήσεων.
