 Μια νεαρή γυναίκα ήταν αυτή που είπε «Σ' αγαπώ» σε ολόκληρο τον κόσμο και προκάλεσε προβλήματα στη λειτουργία εκατομμυρίων ηλεκτρονικών υπολογιστών και ζημιές 2, 6 δισ. δολαρίων.
 Οι αρχές των Φιλιππίνων ανακοίνωσαν ότι εντόπισαν τη γυναίκα που διέδωσε μέσω του ηλεκτρονικού ταχυδρομείου τον ιό «I love you», σ' αγαπώ, την έχει θέσει υπό παρακολούθηση, αλλά δεν μπορεί να τη συλλάβει λόγω έλλειψης επαρκών αποδεικτικών στοιχείων.
 «Με όλη τη δημοσιότητα των τριών τελευταίων ημερών φοβούμαστε ότι έχει ήδη καταστρέψει όλες τις αποδείξεις που θα μπορούσαν να τη συνδέσουν» με την υπόθεση αυτή.
 Ο επικεφαλής της ειδικής μονάδας της Εθνικής Ασφάλειας των Φιλιππίνων, Νέλσον Μπαρτόλομε, δήλωσε ότι νεαρή γυναίκα βρίσκεται υπό μυστική επιτήρηση και αρνήθηκε να αποκαλύψει την ταυτότητά της δηλώνοντας ότι κάτι τέτοιο θα έθετε σε κίνδυνο τις προσπάθειες σύλληψής της.
 Πάντως ακόμα και η σύλληψη της νεαρής γυναίκας δεν θα σημάνει την ολοκλήρωση των ερευνών, καθώς δεν είναι απαραίτητο ο άνθρωπος που διέδωσε τον ιό να είναι 
ο ίδιος με αυτόν που τον έφτιαξε. Οπως λέει ο ειδικός ερευνών του ευρωπαϊκού εργαστηρίου μεγάλης εταιρείας λογισμικού, οι έρευνες «είναι σαν να ψάχνεις φύλλο στ' άχυρα».
 Ο ιός εγκαταστάθηκε αρχικά στους υπολογιστές μεγάλων παροχέων πρόσβασης στο Ιντερνετ στις Φιλιππίνες από κάποιον που υπογράφει ως «mailme», «Sp yder» η «isp yder».
 Στη Γερμανία, μια χώρα που επλήγη ιδιαίτερα από τον ιό «Σ' αγαπώ», ο υπουργός Εσωτερικών, Οτο Σίλι, ανέθεσε στην ομοσπονδιακή αστυνομία την έρευνα για τον ιό αυτόν και για τους παράγωγους ιούς «Joke» και «Funn yNews», τονίζοντας ότι η ασφάλεια των επικοινωνιών αποτελεί αναγκαία προϋπόθεση. Ο Γερμανός υπουργός Εσωτερικών ζήτησε την ενίσχυση της νομοθεσίας γι' αυτή τη μορφή εγκληματικότητας και επισήμανε ότι πρέπει να εξεταστεί ποιος βαθμός διάδοσης ενός ιού μέσω του Ιντερνετ μπορεί να αποτελέσει αντικείμενο καταδίκης, ασχέτως 
 Μεταλλαγμένα αντίγραφα του ιού «Σ' αγαπώ» συνεχίστηκαν να εμφανίζονται δύο μέρες μετά την αρχική επίθεση της περασμένης Πέμπτης.
 Οι νέες «ποικιλίες» του έχουν τη μορφή επιβεβαίωσης αγορών για την Ημέρα της Μητέρας, αστείων αλλά ακόμη και προειδοποιήσεων για...επικίνδυνους ιούς.* Παραπλανητική 
 Αυτή η τελευταία μετάλλαξη είναι ίσως και η πιο παραπλανητική απ' όλες. Το ηλεκτρονικό μήνυμα έχει τον τίτλο «Virus ALERT» (Συναγερμός Ιού) και συνοδεύεται από ένα έγγραφο που έχει τη μορφή επιστολής, η οποία μάλιστα ξεκινά με τη φράση «Αγαπητέ πελάτη της Symantec», εξαπατώντας έτσι τους χρήστες αφού παραπέμπει στην εταιρεία ερευνών και κατασκευής προγραμμάτων εξουδετέρωσης ηλεκτρονικών ιών Symantec Corp. Οταν ο χρήστης ανοίξει τον επισυναπτόμενο φάκελο, που υποτίθεται ότι περιέχει τη λύση του προβλήματος, ενεργοποιείται ο ιός. 
 Η δεύτερη παραλλαγή είναι παρόμοια, αφού το μήνυμα τιτλοφορείται «DangerousVirus Warning» (Προειδοποίηση για Επικίνδυνο Ιό), αλλά στο κείμενό της δεν γίνεται αναφορά στη Symantec.
 Μια άλλη εκδοχή του ιού έχει βάλει στο στόχαστρο όσους σκοπεύουν να γιορτάσουν 
την Ημέρα της Μητέρας, στις 14 Μαΐου, αφού εμφανίζεται με τη μορφή απόδειξης κάποιας αγοράς δώρου που έγινε μέσω του Ιντερνετ. 
