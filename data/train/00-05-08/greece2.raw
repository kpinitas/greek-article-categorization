 ναξιοκρατία και πολιτικές παρεμβάσεις καταγγέλλουν οι εργαζόμενοι του Nοσοκομείου Παίδων «Aγία Σοφία», ευχαριστημένοι από γιατρούς, νοσηλευτές και διοικητικό προσωπικό, δηλώνουν οι γονείς παρά τις κατσαρίδες που υπάρχουν ακόμα στις τουαλέτες, όπου δεν υπάρχει χαρτί.
 Tα παραπάνω αναφέρονται σε έρευνα που πραγματοποίησε απόφοιτη της Eθνικής Σχολής Δημόσιας Διοίκησης και δείχνει ότι οι εργαζόμενοι στο Δημόσιο ανατρέπουν τα δεδομένα, αποζητώντας τον έλεγχο αποτελεσματικότητας στη δουλειά 
τους, απαιτώντας αξιοκρατία και διαφάνεια στις προσλήψεις και τις προαγωγές και καταγγέλλοντας τις πολιτικές παρεμβάσεις.
* Ζητείται αξιοκρατία και ελλείψει αυτής... μπάρμπας στην Κορώνη. Προσφέρεται υπηρεσιακή ανία, πλήρης μυστικοπάθεια, βυζαντινολογία των διαδρόμων και γκρίζα 
θλίψη ζωγραφισμένη σε τοίχους, που θα 'πρεπε να αποπνέουν χαρά και αισιοδοξία, 
 Νοσοκομείο Παίδων «Αγία Σοφία», εφημερεύει τις μισές μέρες του χρόνου για τα παιδιά όλης της Ελλάδας, υπηρεσία πρώτης γραμμής και υψίστης ευθύνης. Τι θα ζητούσε ένα άρρωστο παιδί από τους μεγάλους στο νοσοκομείο; Ο, τι και τον υπόλοιπο καιρό: παιχνίδια... Ας δούμε τι έγραψε ένας μικρός ασθενής όταν του ζήτησαν τις παρατηρήσεις του σε ένα κομμάτι χαρτί: «Θα ήθελα παρακαλώ να φτιάξετε ένα δωμάτιο παιχνιδιών για μας τα παιδιά, για να περνάνε ευχάριστα οι 
μέρες μας εδώ»... Σε ένα κομμάτι χαρτί και η αγωνία ενός μεγάλου, διατυπωμένη σε μορφή παρατήρησης - καταγγελίας: «Δεν υπάρχει ανθρωπιά. Ευχαριστώ πολύ! ! ! Ενας πατέρας...».
 Πρόκειται για μια αξιόλογη έρευνα που αποτελεί την πρώτη προσπάθεια καταγραφής 
προβλημάτων, απόψεων, ιδεών, προτάσεων από ένα νοσοκομείο που δέχεται καθημερινά χιλιάδες παιδιά και γονείς, το Nοσοκομείο Παίδων «Αγία Σοφία». Η έρευνα που κατευθύνθηκε ευφυώς σε δύο επίπεδα και προς εκείνους που δέχονται τις υπηρεσίες υγείας (γονείς-παιδιά) και προς εκείνους που τις προσφέρουν (γιατρούς, νοσηλευτές, διοικητικό προσωπικό) πραγματοποιήθηκε από έναν νέο άνθρωπο, απόφοιτο της Εθνικής Σχολής Δημόσιας Διοίκησης, τη Φωτούλα Ντινάκη, σε δυο εμπειρικές, αλλά πλήρως εμπεριστατωμένες και επιστημονικές μελέτες που αποτέλεσαν το υλικό για τη διπλωματική της εργασία στο μεταπτυχιακό τμήμα του Πανεπιστημίου Αθηνών. Σκοπός της μελέτης να εξαχθούν κάποια πρώτα δεδομένα για 
το επίπεδο της ποιότητας στο συγκεκριμένο νοσοκομείο, να μετρηθεί η ικανοποίηση των χρηστών των υπηρεσιών υγείας του νοσοκομείου, να εντοπισθούν τα «σκοτεινά» σημεία.
 Σημείο πρώτο και σημαντικό, η ικανοποίηση των γονιών (επτά στους δέκα δήλωσαν ευχαριστημένοι από τις υπηρεσίες του νοσοκομείου), σημείο «σκοτεινό» το κόψιμο 
ερωτήσεων από τη διοίκηση, που έδωσε μεν την άδεια να γίνει η έρευνα, παρενέβη 
όμως στο ερωτηματολόγιο και έκοψε ερωτήσεις (που πονάνε) για τα εξωτερικά ιατρεία, τις ώρες αναμονής, τα εργαστήρια, τις εξετάσεις. Σημείο δεύτερο και εξαιρετικά πολύτιμο: οι εργαζόμενοι απαιτούν αξιοκρατία και δηλώνουν πως είναι 
έτοιμοι να αποδεχθούν ελέγχους που θα αναδεικνύουν πόσο αποτελεσματικοί είναι στη δουλειά τους. Υπογραμμίζουν σε όλους τους τόνους «ότι το κομματικοκρατικό σύστημα αποτελεί το κύριο εμπόδιο για ένα αυτόνομο, πετυχημένο εκσυγχρονισμό, που μαζί με την ύπαρξη μεγάλων και ισχυρών συμφερόντων αντιτίθεται σε κάθε ριζική αλλαγή».
 Φαίνεται, λοιπόν, ότι και οι χρήστες υγείας είναι διατεθειμένοι να κρίνουν με επιείκεια και ανεκτικότητα τα προβλήματα που οι ίδιοι υφίστανται, και οι εργαζόμενοι είναι έτοιμοι για αλλαγές στο σύστημα. Ζητείται εκείνος που θα τολμήσει να αξιοποιήσει αυτά τα δεδομένα και να γυρίσει τον τροχό της δημόσιας 
 Οι γονείς των παιδιών, λοιπόν, είναι σε μεγάλο ποσοστό (71%) ικανοποιημένοι από τις υπηρεσίες που τους παρέχονται και δείχνουν έναν υψηλό βαθμό εμπιστοσύνης, αφού έξι στους δέκα επανέρχονται στο νοσοκομείο για να δεχθούν εκ νέου τις υπηρεσίες του στο επόμενο πρόβλημα. Τις περισσότερες επισκέψεις (κατά μέσο όρο) δέχονται: η Παιδιατρική Κλινική του Β' Παθολογικου Τομέα (ποσοστό 21%), η Πανεπιστημιακή Παιδιατρική Κλινική (18, 5%), Ωτορυνολαρυγγολογική Κλινική με 17, 1% και ακολουθούν τα τμήματα Αιματολογίας - 
 Ικανοποιημένοι είναι επίσης στη συντριπτική πλειοψηφία τους οι γονείς (περίπου 
επτά στους δέκα) από το νοσηλευτικό προσωπικό (ποσοστό 68, 3%), αλλά και από τις διοικητικές υπηρεσίες (Γραφείο Κίνησης Ασθενών και Λογιστήριο - ποσοστό 86, 3%), όπως ακόμα και από την ποιότητα του φαγητού (ποσοστό 62%). Επίσης ο χώρος του νοσοκομείου αξιολογήθηκε ως καθαρός σε ποσοστό 61%, ήσυχος 27%, άνετος 44, 4% και καλά αεριζόμενος 52%. Οσον αφορά την ύπαρξη επί πλέον διευκολύνσεων στα δωμάτια, οι γονείς σε ποσοστό 50% απέφυγαν να απαντήσουν και 
σε ποσοστό 21% απάντησαν αρνητικά. Οι συνοδοί των παιδιών επίσης απάντησαν αρνητικά (ποσοστό 51%) σε ερώτηση αν είναι ωραία η διακόσμηση του νοσοκομείου και έκαναν παρατηρήσεις - προτάσεις σχετικά με τη βελτίωσή της, όπως να βαφτούν οι εσωτερικοί χώροι του νοσοκομείου με ζεστά χρώματα, να υπάρχουν φυτά 
εσωτερικού χώρου στους κοινόχρηστους χώρους, διακριτική μουσική στους χώρους αναμονής, εκεί που δεν θα είναι ενοχλητικός κ.τ.λ.
 Αλλη πηγή δυσαρέσκειας των γονιών, η έλλειψη επικοινωνίας, καθώς οι γονείς - συνοδοί επιθυμούν συνήθως περισσότερες πληροφορίες και λεπτομέρειες από ό,τι είναι διατεθειμένοι να δώσουν οι γιατροί. Επιζητούν εκτενείς συζητήσεις για τους κινδύνους και τις εναλλακτικές θεραπείες, ενώ αντιθέτως οι γιατροί δίνουν 
πολύ λίγη πληροφόρηση για τις εναλλακτικές θεραπείες και πληροφορούν τους ασθενείς μόνον για την υψηλή πιθανότητα κινδύνου. Επίσης πολλές μελέτες έχουν δείξει ότι όταν συζητούν οι γιατροί με τους ασθενείς χρησιμοποιούν γλώσσα που δεν είναι κατανοητή, με τεχνικούς όρους ή δυσνόητες λέξεις, με αποτέλεσμα ορισμένες φορές οι ασθενείς να μην είναι σε θέση να απαντήσουν στις ερωτήσεις των γιατρών, έτσι όπως τίθενται. Πρέπει επίσης να σημειωθεί ότι υπήρξαν πολλές 
αρνητικές επισημάνσεις, που αφορούσαν την ύπαρξη πολλών μικροπωλητών ή πλανόδιων πλασιέ ή ακόμα και επαιτών που μπαίνουν στο χώρο του νοσοκομείου χωρίς κανέναν έλεγχο. Επίσης γίνεται αρνητική αναφορά στους πολλούς επισκέπτες 
σε κάθε δωμάτιο, που ενοχλούν τους μικρούς ασθενείς.
 Σημαντική ως προς τα αποτελέσματα που προέκυψαν είναι η επισήμανση της ερευνήτριας, παρουσιάζοντας τα αποτελέσματα όπου αναφέρεται: «Στα αρνητικά της 
έρευνας καταγράφεται ο αποκλεισμός εξ αρχής μεγάλου αριθμού ερωτήσεων από το ερωτηματολόγιο. Η διοίκηση θέλοντας να προκαταλάβει τις απαντήσεις των πολιτών, να εκμαιεύσει τρόπον τινά τις αποδεκτές απαντήσεις, ή φοβούμενη ότι μπορεί να υπάρξουν «άσχημες» αποκρίσεις, απέκλεισε σημαντικά πεδία έρευνας, όπως είναι η πρόσβαση στο νοσοκομείο, οι εξωτερικοί ασθενείς, οι ώρες αναμονής, τα εργαστήρια, οι εξετάσεις κ.τ.λ. Ετσι περιορίστηκε σημαντικά, παραδέχεται η ερευνήτρια Φωτούλα Ντινάκη, το εύρος των απαντήσεων και οι πληροφορίες που μπορούσαν να αντληθούν από την επεξεργασία των αποτελεσμάτων. Συνεπώς, η συγκεκριμένη εμπειρική μελέτη δεν μπορεί παρά να εκληφθεί ως πιλοτική και τα αποτελέσματά της χρειάζονται επαλήθευση από μια νέα έρευνα με καινούργιο ερωτηματολόγιο, που θα περιλαμβάνει αυτή τη φορά και τους εξωτερικούς ασθενείς του νοσοκομείου». Και βέβαια εμείς να σημειώσουμε ότι υπάρχουν ορισμένες αντιφάσεις στην ικανοποίηση των γονιών για τη λειτουργία του νοσοκομείου. Eτσι ενώ σε πρώτη φάση οι γονείς χαρακτηρίζουν σε ποσοστό 48% 
το νοσοκομείο καθαρό και ήσυχο, υπάρχουν γονείς που έχουν αισθανθεί την ανάγκη 
σε περιθώρια των ερωτηματολογίων ή σε ξεχωριστά χαρτιά, να αναφέρουν την παρουσία... κατσαρίδων στα δωμάτια, την ελλειπή καθαριότητα των χώρων υγιεινής 
συγκεκριμένων ορόφων του κεντρικού κτιρίου, την έλλιψη στοιχειωδών διευκολύνσεων, όπως π.χ. χαρτιού τουαλέτας κ.τ.λ.
 Εκεί όμως που τα πράγματα είναι καθαρά και δεν υφίστανται αμφιβολίες, είναι η δεύτερη έρευνα που αφορά στο προσωπικό του νοσοκομείου και διαφαίνεται ανάγλυφα όλη η παθογένεια της δημόσιας διοίκησης, σε ένα χώρο τόσο ευαίσθητο και νευραλγικό, όσο ένα Nοσοκομείο Παίδων.
 Οι εργαζόμενοι στο νοσοκομείο «Αγία Σοφία», λοιπόν, στη συντριπτική τους πλειοψηφία (οκτώ στους δέκα) θεωρούν ότι το σύστημα της υπηρεσίας δεν εξασφαλίζει αξιοκρατία και επτά στους δέκα ότι οι συνάδελφοί τους δεν έχουν τοποθετηθεί στις θέσεις αξιοκρατικά. Είναι χαρακτηριστικό επίσης ότι μόλις ένας στους δέκα πιστεύει ότι δεν υπάρχει παρέμβαση από παράγοντες εκτός διοίκησης στις επιλογές των προϊσταμένων. Κι εδώ οι αριθμοί «ζωγραφίζουν» με λεπτομέρεια τις καταστάσεις και αναδεικνύουν την ψυχολογία των εργαζομένων. Αναλυτικά: 
 _ Σε ποσοστό 51% οι εργαζόμενοι πιστεύουν ότι δεν υπάρχουν αντικειμενικά κριτήρια αξιολόγησης της εργασίας τους, σε ποσοστό 34, 3% θεωρούν ότι υπάρχουν, 
το 8, 1% δεν ήξερε και το 6, 2% δεν απάντησε. Σε ποσοστό 79, 5% οι εργαζόμενοι στο νοσοκομείο θεωρούν ότι το σύστημα αξιολόγησης προσωπικού που υπάρχει δεν εξασφαλίζει την αντικειμενικότητα στις κρίσεις και τις προαγωγές των εργαζομένων, το 7, 1% πιστεύει ότι είναι αντικειμενικό, ενώ το 9% δεν ήξερε και 
 _ Σε ποσοστό 70, 5% οι εργαζόμενοι στο «Αγία Σοφία» απάντησαν ότι οι συνάδελφοί 
τους δεν έχουν τοποθετηθεί αξιοκρατικά στις θέσεις τους, ανάλογα με τα προσόντα και τις ικανότητές τους.
 _ Το 68% του προσωπικού απαντά θετικά στη θέσπιση δεικτών αποτελεσματικότητας, 
που θα αποδείκνυαν την αποτελεσματικότητα της εργασίας τους.
 _ Σε ποσοστό 87% οι εργαζόμενοι δηλώνουν ότι ο μισθός τους δεν είναι ανάλογος της εργασίας που προσφέρουν, ενώ σε ποσοστό 7, 1% δηλώνουν ικανοποιημένοι. Ενα από τα πιο ακανθώδη θέματα στις υπηρεσίες υγείας είναι ο προσδιορισμός των αμοιβών των γιατρών.
 _ Tο 59% των εργαζομένων θεωρεί ότι υπάρχει μεγάλη έξω-διοικητική παρέμβαση στις επιλογές προϊσταμένων και διευθυντών, το 27, 6% θεωρεί ότι υπάρχει σχετική 
παρέμβαση και μόνον το 1, 4% πιστεύει ότι δεν υπάρχει καμία εξωδιοικητική παρέμβαση στις επιλογές. Είναι χαρακτηριστικό ότι η άποψη του 1, 4%, ότι δηλαδή 
δεν υπάρχει καμία παρέμβαση στις επιλογές προϊσταμένων και διευθυντών, βρίσκει 
 _ Οι εκτιμήσεις των εργαζομένων για τις σχέσεις πολιτικής και διοίκησης στο νοσοκομείο είναι ότι αυτές πρέπει να είναι απόλυτα διακριτές σε ποσοστό 68, 1%, 
σχετικά διακριτές σε ποσοστό 16, 2%, και αυτοί που βλέπουν αλληλεξάρτηση πολιτικής και διοίκησης αποτελούν το 11, 4% του δείγματος.
 _ Οι σχέσεις διευθυντών και προϊσταμένων με τους υφιστάμενούς τους είναι σε ποσοστό 33, 8% συνεργατικές, σε ποσοστό 31% ανταγωνιστικές και σε ποσοστό 25, 2% 
αμοιβαία αδιάφορες. Είναι χαρακτηριστικό ότι ενώ στο διοικητικό προσωπικό οι σχέσεις διευθυντών και προϊσταμένων είναι αμοιβαία αδιάφορες, στο ιατρικό προσωπικό είναι περισσότερο ανταγωνιστικές και στο νοσηλευτικό προσωπικό περισσότερο συνεργατικές. Στην αντίληψη των εργαζομένων του «Αγία Σοφία» οι πλέον κατάλληλοι για να επιλεγούν ως προϊστάμενοι είναι σε ποσοστό 56% εκείνοι 
που επικοινωνούν καλύτερα με τους συναδέλφους τους, είναι δημιουργικοί και έχουν φαντασία, και ακολουθούν με ποσοστό 22, 4% εκείνοι που αποδεδειγμένα είναι καλύτερα, στην εργασία τους. Σημαντικό είναι ότι η θεωρία των...πολυετιών στο Δημόσιο ευτυχώς έχει εκλείψει. Είναι χαρακτηριστικό ότι το κριτήριο των απαραίτητων χρόνων υπηρεσίας συγκεντρώνει την προτίμηση μόνον του 
4, 3% των εργαζομένων. Αντίθετα προτάσσονται ως θετικά κριτήρια που έχουν σχέση 
με την προσωπικότητα των υποψηφίων προϊσταμένων και την αποτελεσματικότητα της 
εργασίας τους, παρά με το τυπικό κριτήριο των χρόνων υπηρεσίας.
 _ Οι εργαζόμενοι σε ποσοστό μόλις 2, 9% θεωρούν απολύτως επαρκές το σύστημα των 
ελέγχων και των πειθαρχικών διαδικασιών του Κώδικα Δημοσίων Yπαλλήλων. Αντίθετα το 30% το θεωρεί ανεπαρκές, ενώ το 40% αγνοεί τα σχετικά άρθρα.
 _ Παρά το γεγονός ότι μόλις το 1, 5% των εργαζομένων θεωρεί ότι η επανεκπαίδευση δεν χρειάζεται σε κανέναν την τελευταία πενταετία, η πλειοψηφία 
των υπαλλήλων σε ποσοστό 32, 4% δεν έχουν συμμετάσχει σε κανέναν σεμινάριο επανεκπαίδευσης. Ειδικότερα οι εργαζόμενοι που είναι απόφοιτοι λυκείου, είναι οι περισσότεροι που δεν έχουν συμμετάσχει σε σεμινάρια ή έχουν συμμετάσχει μόνον μια φορά.
 _ Το αίτημα της αξιοκρατίας είναι χαρακτηριστικό ότι επανέρχεται σε μόνιμη βάση και ως κύριος άξονας όταν ζητείται από τους εργαζόμενους να διατυπώσουν τις δικές τους προτάσεις για τη βελτίωση της υπηρεσίας. Αξιοκρατία στην επιλογή της διοίκησης του νοσοκομείου, με κριτήριο την επιστημονική και επαγγελματική επάρκεια και όχι τις πολιτικές φιλίες και την κομματική εξάρτηση, αξιοκρατία στις προσλήψεις του προσωπικού, αξιοκρατία στις κρίσεις και τις προαγωγές των προϊσταμένων, αξιοκρατία... αξιοκρατία... αξιοκρατία. Αντίθετα η πολιτική εξάρτηση αναγορεύτηκε ως η κύρια αιτία που ευνοεί σε πολλές περιπτώσεις την ευνοιοκρατία, την αναξιοκρατία, την αδιαφορία και την οικογενειοκρατία. Ως άλλες αλλαγές από την πλευρά των εργαζομένων προτείνεται η αναδιάρθρωση των υπηρεσιών υγείας, ο εκσυγχρονισμός του οργανισμού του νοσοκομείου, η βελτίωση των συνθηκών εργασίας, η αναβάθμιση της ποιότητας της επικοινωνίας των υπηρεσιών, η υιοθέτηση μηχανισμών ελέγχου του κόστους των παρεχόμενων υπηρεσιών, ο εκσυγχρονισμός του συστήματος χρηματοδότησης του νοσοκομείου (ασφαλιστικά ταμεία, ΕΟΦ, κρατικές προμήθειες - βελτίωση, αλλαγή του υπάρχοντος νομοθετικού πλαισίου).
