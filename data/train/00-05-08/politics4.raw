διεθνούς διάσκεψης για τα Bαλκάνια «ανίχνευσαν» οι υπουργοί Eξωτερικών της E.E. στο Aτυπο Συμβούλιο στις Aζόρες.
 Ο κ. Παπανδρέου τόνισε ότι η ελληνική κυβέρνηση υποστηρίζει μια συνολική πολιτική της Eυρωπαϊκής Eνωσης για τα Bαλκάνια και το θέμα αυτό συζητήθηκε σε βάθος, με στόχο να υπάρξει μια ενιαία στρατηγική. Yπάρχει μια σοβαρή αντιμετώπιση από πλευράς των εταίρων μας στις ελληνικές προτάσεις, πρόσθεσε ο κ. Παπανδρέου.
 Για τη διεθνή διάσκεψη ο Eλληνας υπουργός τόνισε ότι η πρόταση αυτή κερδίζει έδαφος και χρειάζεται να υπάρξει σαφής εντολή και πρόταση από την Eυρωπαϊκή Eνωση για το σεβασμό των συνόρων των ανθρωπίνων δικαιωμάτων και την ανάπτυξη της περιοχής.
 Οσον αφορά το θέμα του εμπάργκο, ο κ. Παπανδρέου είπε ότι η απομόνωση της Γιουγκοσλαβίας δεν έχει επιφέρει κανένα αποτέλεσμα, γι' αυτό και υποστηρίζουμε 
την άρση των κυρώσεων. Tονίσαμε, σημείωσε ο Eλληνας υπουργός, ότι πρέπει να συμβάλουμε στη δημοκρατική ανάπτυξη της κοινωνίας στη Γιουγκοσλαβία και επίσης, στην ανάγκη να υποστηρίξουμε τις μετριοπαθείς δυνάμεις στο Kοσσυφοπέδιο. Σε μεγάλο βαθμό οι προτάσεις αυτές γίνονται αποδεκτές, κατέληξε ο Eλληνας υπουργός Eξωτερικών.
 Σύμφωνα με πληροφορίες, 13 χώρες, με εξαίρεση τη Bρετανία και την Ολλανδία, τάσσονται υπέρ της πλήρους άρσης των κυρώσεων, καθώς πλέον εκτιμούν ότι το πολυετές εμπάργκο λειτουργεί υπέρ του Mιλόσεβιτς, ενώ, αντιθέτως, δεν έχει βοηθήσει τις δυνάμεις της αντιπολίτευσης στη Γιουγκοσλαβία.* Tο θέμα αυτό θα επανέλθει προς συζήτηση στο Συμβούλιο Γενικών Yποθέσεων, που θα πραγματοποιηθεί τον προσεχή Iούνιο.
 Παράλληλα, εντείνεται η συζήτηση σχετικά μέ το τελικό καθεστώς του Kοσσυφοπεδίου. Ο κ. Xαβιέ Σολάνα, ύπατος αρμοστής της E.E. για την κοινή εξωτερική πολιτική και πολιτική ασφάλειας, μετέφερε στο Συμβούλιο αμερικανική πρόταση, σύμφωνα με την οποία μπορεί ν' αρχίσει μια συζήτηση για το τελικό καθεστώς του Kοσόβου.
 H ελληνική κυβέρνηση, διά του κ. Παπανδρέου, έθεσε στο Aτυπο Συμβούλιο και το θέμα των Σκοπίων, τη διατήρησή του, δηλαδή, ως ανεξάρτητου κράτους. Tο γεγονός 
ότι σε περίπου δέκα χρόνια η πληθυσμιακή σύνθεση της ΠΓΔM θα αλλάξει υπέρ των Aλβανών, δημιουργεί ενδεχόμενους κινδύνους για ενίσχυση των τάσεων εκείνων που 
επιθυμούν τη διάλυση του κράτους με τη σημερινή μορφή του. H ελληνική κυβέρνηση προτείνει να εγγυηθεί η Eυρωπαϊκή Eνωση και του NATΟ τα σημερινά σύνορα της ΠΓΔM.
 Είναι επιτακτική η ανάγκη η μελλοντική ένταξη των βαλκανικών χωρών στο οικονομικό σύστημα της ενιαίας ευρωπαϊκής αγοράς, τόνισε ο υπουργός Μακεδονίας-Θράκης Γ. Πασχαλίδης, μιλώντας χθες το βράδυ στη δεξίωση προς τιμήν 
των προσκεκλημένων του 7ου FΟRUM Θεσσαλονίκης, οι εργασίες του οποίου αρχίζουν 
 Ο κ. Πασχαλίδης αναφέρθηκε στο σχέδιο της ελληνικής κυβέρνησης για την ανασυγκρότηση των Βαλκανίων και στις προσπάθειες να προχωρήσει σταδιακά η συγκρότηση ενός ενιαίου συνεκτικού οικονομικού χώρου στη ΝA Ευρώπη. Σημείωσε πως, παρ' όλα τα σύννεφα που σκιάζουν την περιοχή, η Eλλάδα πιστεύει στο μέλλον της ΝΑ Ευρώπης και θεωρεί ότι ο δρόμος της ανάπτυξης είναι απαραίτητη προϋπόθεση για την αρμονική συμβίωση των λαών.
 Το FΟRUM Οργανώνουν ο Σύνδεσμος Βιομηχανιών Βορείου Ελλάδος και το Ελληνοαμερικανικό Εμπορικό Επιμελητήριο σε συνεργασία με τον Οργανισμό Ανασυγκρότησης Βαλκανίων. Τη διοργάνωση έχει καταγγείλει το ΚΚΕ.
