Επί τάπητος τίθεται το θέμα ευρώ, στο σημερινό Συμβούλιο των Yπουργών Οικονομικών (ECΟFIN) στις Βρυξέλλες.
 έραν, όμως, κάποιων γενικόλογων ανακοινώσεων περί μελλοντικής ανάκαμψης, οι υπουργοί Οικονομικών δεν αναμένεται να προχωρήσουν σε νέες πρωτοβουλίες.
 Το ευρώ υποχώρησε την προηγούμενη εβδομάδα κάτω και από τα 90 σεντς. Εφτασε μάλιστα έως το «ατιμωτικό» αρνητικό ρεκόρ των 88, 40 σεντς, την προηγούμενη Πέμπτη, πριν ανακάμψει την Παρασκευή στα 89, 67 σεντς, ύστερα από τα λόγια παρηγοριάς...του προέδρου της ΕΚΤ, Βιμ Ντούιζενμπεργκ.
 Ο κ. Ντούιζενμπεργκ προσπάθησε να καθησυχάσει τις ανησυχίες της κοινής γνώμης για την πτώση του ευρώ, λέγοντας ότι η Kεντρική Tράπεζα παρακολουθεί «πολύ στενά» τις συναλλαγματικές ισοτιμίες και «θα κάνει ότι μπορεί» για να διατηρήσει τη σταθερότητα των τιμών.
 Το ευρωπαϊκό νόμισμα, παρά το μπαράζ δηλώσεων στήριξης, έχει χάσει το 25% της αξίας του έναντι του δολαρίου, από την 1/1/99, ενώ σημαντικές είναι οι απώλειές του κι έναντι των άλλων ισχυρών ευρωπαϊκών νομισμάτων.
 Πέρα από τον κίνδυνο εισαγόμενου πληθωρισμού, η πτώση του ευρώ απειλεί πλέον ευθέως το εγχείρημα της ΟΝΕ, αφού η κρίση εμπιστοσύνης των αγορών απέναντι στο 
 Οι υπουργοί Οικονομικών, ωστόσο, δεν μπορούν να κάνουν τίποτε περισσότερο από το να καθησυχάσουν την ευρωπαϊκή κοινή γνώμη, όσο η ΕΚΤ παραμένει θεατής των γεγονότων.
 Η Eυρωπαϊκή Kεντρική Tράπεζα (ΕΚΤ), παρ' όλο που μπορεί να παρέμβει για στήριξη του ευρώ, χωρίς προηγουμένως έγκριση των υπουργών Οικονομικών, μέχρις στιγμής αποφεύγει σαν το διάολο το λιβάνι να το κάνει. Η τελευταία μάλιστα αύξηση των επιτοκίων, από 3, 5% σε 3, 75%, αντί έστω να ανακόψει την ελεύθερη πτώση του ευρώ, την επιδείνωσε, καθώς οι αγορές την εξέλαβαν ως ένδειξη πανικού.
 Οι αναλυτές εκφράζουν όμως επιφυλάξεις για την αποτελεσματικότητα μιας μονομερούς παρέμβασης, χωρίς τη συμμετοχή των ΗΠΑ και της Ιαπωνίας. Η ΕΚΤ αποφεύγει να ζητήσει τη συνδρομή της FED ή της Τράπεζας της Ιαπωνίας, επιμένοντας στο δόγμα της ελεύθερης διαμόρφωσης των συναλλαγματικών ισοτιμιών από την αγορά.
Η συναλλαγματική αστάθεια που προκαλεί ωστόσο η κατακόρυφη πτώση του ευρώ, φαίνεται να ωριμάζει την ιδέα για μια από κοινού με τις ΗΠΑ παρέμβαση στήριξης 
 Την προηγούμενη Πέμπτη ο Γάλλος πρωθυπουργός Λιονέλ Ζοσπέν άφησε να εννοηθεί ότι θα ασκηθούν πιέσεις προς τις ΗΠΑ και την Ιαπωνία, καλώντας σε «συλλογική αντίδραση» των μεγάλων οικονομικών μπλοκ του κόσμου.
 Η ΕΚΤ φαίνεται να έχει αυτοπαγιδευτεί στην πολιτική πλήρους εμπιστοσύνης προς την ικανότητα των αγορών να αποτιμούν ορθολογικά τις συναλλαγματικές ισοτιμίες 
και χρησημοποίησης της πτώσης του ευρώ, ως μοχλού πίεσης, για περισσότερες παραχωρήσεις των πολιτικών στις δυνάμεις της αγοράς, μέσω των λεγόμενων διαρθρωτικών μεταρρυθμίσεων (ευελιξία αγοράς εργασίας και κοινωνικής ασφάλισης).
 Οταν την εποχή που δημιουργούνταν το ευρώ, ο «αριστερός» πρώην υπουργός Οικονομικών της Γερμανίας Οσκαρ Λαφοντέν ζητούσε την οριοθέτηση ζωνών διακύμανσης και συνεργασία της G7 για τις συναλλαγματικές ισοτιμίες, καιγόταν...στην πυρά, ως αιρετικός και οπισθοδρομικός.
 Τώρα, η ΕΚΤ, παρά τα 40 δισ. ευρώ σε συναλλαγματικά αποθέματα, αδυνατεί, έστω και για την τιμή των όπλων, να παρέμβει, φοβούμενη ότι θα κάνει περισσότερο κακό, παρά καλό.
 Μια παρέμβαση της ΕΚΤ μπορεί να ανάψει το πράσινο φως για αναμέτρηση με τις δυνάμεις της αγοράς, που θα προσπαθήσουν να δούν μέχρι πού θα φτάσει η αντοχή της ΕΚΤ.
Ο πρώην υπουργός Οικονομικών της Γερμανίας, επί κυβερνήσεων Κολ, Τέο Βάιγκελ, 
και θεωρούμενος αρχιτέκτοντας της ΟΝΕ, υπερασπίστηκε προχθές την ΕΚΤ, λέγοντας 
 «Αν δεν είχαμε το ευρώ, μια σειρά από ευρωπαϊκά νομίσματα θα βρίσκονταν υπό πίεση και θα 'πρεπε να υποτιμηθούν», υποστήριξε ο Βάιγκελ σε συνέντευξή του στο εβδομαδιαίο περιοδικό Focus.
Τόνισε ακόμη ότι η ανατίμηση του μάρκου στις νομισματικές κρίσεις των αρχών του '90, στοίχισαν στη Γερμανία χιλιάδες θέσεις εργασίας, υπονοώντας εμμέσως, ότι η υποτίμηση του ευρώ βοηθά στην ανάκαμψη των ευρωπαϊκών οικονομιών και πρωτίστως της γερμανικής οικονομίας, με το μάρκο στο χαμηλότερο επίπεδο, από το 1986, έναντι του δολαρίου.
