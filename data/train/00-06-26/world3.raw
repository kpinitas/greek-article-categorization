Μέρα των ομοφυλόφιλων το Σάββατο σε Παρίσι και Βερολίνο, με δύο εντυπωσιακές παρελάσεις για την ισότητα και την κατάργηση των σεξουαλικών διακρίσεων.
 Η παραδοσιακή πλέον παρέλαση-διαδήλωση των ομοφυλόφιλων στη γερμανική πρωτεύουσα σημείωσε φέτος νέο ρεκόρ προσέλευσης με περισσότερους από 500.000 συμμετέχοντες. Με σύνθημα «η διαφορετικότητά μας πάει μπροστά» και υπό τον ήχο 
δυνατής μουσικής οι διαδηλωτές διέσχισαν το κέντρο της πόλης για να συγκεντρωθούν το βράδυ γύρω από τη στήλη της Νίκης, το σημείο κατάληξης της γιορτής μέσα σε πυροτεχνήματα στα χρώματα του ουράνιου τόξου που συμβολίζουν το κίνημα των ομοφυλόφιλων. Την προηγούμενη μέρα, η γερμανική κυβέρνηση είχε ανακοινώσει την παρουσίαση στη Bουλή, μέχρι τα μέσα Ιουλίου, νομοσχεδίου για τη θέσπιση συμβολαίου κοινής ζωής για τους ομοφυλόφιλους, κάτι ανάλογο με το γαλλικό συμβόλαιο κοινωνικής ένωσης (PACS).
 Eντυπωσιακή επιτυχία είχε η παρέλαση των γκέι Ga yPride στο Παρίσι για την ισότητα και την κατάργηση των σεξουαλικών διακρίσεων. 250.000 άτομα σύμφωνα με 
τους οργανωτές, 130.000 σύμφωνα με την αστυνομία διαδήλωσαν στο Παρίσι, με σύνθημα «Ομοφοβία παγκόσμια μάστιγα». Στη διαδήλωση συμμετείχαν πολυάριθμες πολιτικές προσωπικότητες, ο Tζακ Λαγκ, ο Mπρετράν Nτελανοέ υποψήφιος του Σ.K. για το Δήμο Παρισιού, ο βουλευτής του K.K. Mπερνάρ Mπρσίγκερ, εκπρόσωποι των Πράσινων, προσωπικότητες προσκείμενες στον γκολικό Φιλίπ Σεγκέν, ο οποίος απηύθυνε μήνυμα συμπαράστασης.
 Συγκεντρωμένοι πίσω από 60 άμαξες σε χρώματα του ουράνιου τόξου, οι διαδηλωτές 
πραγματοποίησαν μαραθώνια πορεία στο κέντρο του Παρισιού μέχρι τη Bαστίλη. H διαδήλωση έλαβε χαρακτήρα γιορτής με χορούς και τραγούδια. Οι 55 οργανώσεις που έλαβαν μέρος στην εκδήλωση και οι εκπρόσωποι της Lesbian & Ga yPride ζήτησαν την ενίσχυση του αγώνα κατά των διακρίσεων τονίζοντας ότι «εξακολουθούν να εκδηλώνονται σε κοινωνικό, διοικητικό και δικαστικό πλαίσιο διακρίσεις και βίαιες ή υβριστικές αντιδράσεις».
 H υπουργός Aλληλεγγύης Mαρτίν Ομπρί ανήγγειλε ότι έχει την πρόθεση να εγγράψει 
στον κώδικα εργασίας διευκρίνιση που να αποτρέπει κάθε διάκριση σχετικά με τη σεξουαλική έκφραση.
 Οι ομοφυλόφιλοι ζητούν τώρα να τους δοθεί το δικαίωμα υιοθεσίας και τεχνητής γονιμοποίησης υπό ιατρική επίβλεψη. «H αγάπη κάνει την οικογένεια και όχι τα γονίδια», ήταν το σύνθημά τους. Οι ομοφυλόφιλοι παραδέχονται ότι η κατάσταση έχει βελτιωθεί αισθητά τα τελευταία χρόνια σε νομικό και διοικητικό επίπεδο, ιδίως με την εφαρμογή του Συμβολαίου Kοινωνική Eνωσης PACS, όσο και με την εξέλιξη των ηθών γενικότερα. H «ομοφοβία» έχει υποχωρήσει, δεν έχει όμως εξαλειφθεί.
