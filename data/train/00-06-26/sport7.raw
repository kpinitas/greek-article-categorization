 Δυόμισι ώρες μετά τους Τούρκους, ήταν η σειρά των Ρουμάνων ν' αποχωρήσουν απ' τη διοργάνωση. «Αποκλειστήκαμε από την έξοχη Ιταλία», παραδέχθηκε, ιπποτικά, ο 
 Και δεν ήταν φτηνή δικαιολογία, αλλά πραγματικότητα. «Aπό μας έλειψε, λόγω των 
πολλών απουσιών και της κόπωσης, η φρεσκάδα που είχαν οι Ιταλοί». Ο Χάτζι, όμως, ήταν λιγότερο ιπποτικός. «Ολο το στάδιο είδε το διαιτητή. Αντί να βγάλει 
κόκκινη στον Ιταλό, έδειξε κίτρινη κι απέβαλε εμένα». 
 Η τηλεόραση, όμως, με το ριπλέι είχε αποδείξει πως το δίκιο στη φάση ήταν με τον Πορτογάλο ρέφερι, Μέλο Περέιρα. Κανένα πέναλτι, μονάχα πειστική (με την πρώτη ματιά) βουτιά του παμπόνηρου Τζίκα. Ο οποίος Τζίκα θα μπορούσε να 'χει αποβληθεί με τη μία, όταν τσάκισε τον αστράγαλο του Κόντε. Αλλά θα μπορούσε και να 'χει κερδίσει, νωρίτερα, την αποβολή του κορυφαίου Ιταλού στη βραδιά (Αλμπερτίνι), σ' εκείνο το τάκλιν από πίσω με τα δύο πόδια.
 Ο Χάτζι εμφανίστηκε κουρεμένος γουλί γι' αυτή την ακροτελευταία βραδιά, περίπου α λα Μπέκαμ, και το ίδιο θα 'καναν σε περίπτωση πρόκρισης -το 'χαν ήδη 
συμφωνήσει- όλοι οι άλλοι Ρουμάνοι διεθνείς. Ο φίλος του, Πετρέσκου απών, όπως 
κι ο άλλος μεγάλος φίλος του, Ποπέσκου, του το είχε ζητήσει ξεκάθαρα: «Εμείς, όταν εσύ έλειψες, σου κάναμε τη χάρη και προκριθήκαμε. Μου χρωστάς εσύ, τώρα, την ίδια χάρη. Να προκριθούμε και να μου δώσεις την ευκαιρία να παίξω στον ημιτελικό». Δεν ήταν, ωστόσο, δική του η νύχτα στις Βρυξέλλες. Δοκάρι, κόκκινη 
 Οι Ρουμάνοι έφυγαν με τη, διόλου αβάσιμη, βεβαιότητα ότι παρουσίασαν στο τουρνουά τη σούπερ-αποκάλυψη. Ο ούτε καν -είκοσι- ακόμη Κίβου δοκιμάστηκε απέναντι στον Φίγκο και στον Μπέκαμ, τα 'βγαλε πέρα μια χαρά, πέτυχε κι εκείνο 
το δοκάρι και μέσα, γκολ με την Αγγλία, τράβηξε τα φώτα πάνω στη νεανική φατσούλα του και, εκτός των άλλων, σε κάποιους άτυπους διαγωνισμούς αναδείχθηκε ο πιο σέξι ποδοσφαιριστής του EURΟ 2000.
 Οι παραλληλισμοί με τον Μαλντίνι, λόγω θέσης και ομορφιάς, δεν άργησαν να γεμίσουν τις στήλες των εφημερίδων. Και λόγω πατεράδων, επίσης. Ο πατήρ Κίβου μαθεύτηκε πως ήταν εκείνος που, όπως ο γερο-Τσέζαρε τον Πάολο, έσπρωξε το δικό 
του βλαστάρι στον κόσμο της μπάλας, απ' τον καιρό που την πρωτοκλώτσησε στη μικρή πόλη-ομάδα Ρεσίτσα. Αλλωστε κι ο Μαλντίνι σ' ένα EURΟ, εικοσάρης το '88, 
είχε κάνει το μπάσιμό του στη διεθνή σκηνή.
«Κάποτε ο Μαλντίνι ήταν ο ήρωάς μου», αποκάλυψε, γελώντας πονηρά εν όψει της αμέσως επόμενης ατάκας, ο μικρός Ρουμάνος. «Τώρα, όμως, το πρότυπό μου είναι ο... Κριστιάν Κίβου! Δεν είναι καλύτερος παίκτης απ' τον Μαλντίνι; » Στα σοβαρά, έπειτα: «Δεν το περίμενα να παίξω εδώ, ήταν μεγάλη τιμή για την ηλικία 
μου. Ελπίζω να μην απογοήτευσα όσους μ' εμπιστεύτηκαν. Με την Αγγλία βλέπαμε την πόρτα της εξόδου μπροστά στα μάτια μας, κι όμως φτάσαμε ώς τους οχτώ. Υστερα, είδα στην TV εκατοντάδες χιλιάδες Ρουμάνους στους δρόμους του Βουκουρεστίου και άλλων πόλεων. Τότε πίστεψα πως είχαμε κάνει τη δουλειά μας καλά».
 Οσο για τον Χάτζι, «είναι ο θεός όλων των νέων της Ρουμανίας, είμαι περήφανος και τυχερός που πρόλαβα να γίνω συμπαίκτης του και να μάθω, όπως έμαθαν δίπλα του πολλοί νέοι παίκτες, τόσα πράγματα». 
