Την τιμητική του είχε στο Βερολίνο ο ελληνικός κινηματογράφος στο αφιέρωμα που οργανώθηκε από την Ταινιοθήκη της Ελλάδας και την αντίστοιχη Ταινιοθήκη του Βερολίνου. Στην έναρξη του αφιερώματος προβλήθηκαν οι κλασικές ταινίες «Δάφνις 
και Χλόη» του Ορέστη Λάσκου και «Οι περιπέτειες του Βιλάρ» του Ζοζέφ Χεπ με τη 
συνοδεία ζωντανής μουσικής από την πιανίστα Λίζα Ξανθοπούλου.
 Πριν από την προβολή μίλησαν οι Χανς Χέλμουτ Πρίνζλερ και Ούρλιχ Γκρέγκορ από τη γερμανική πλευρά, και εκ μέρους της Ταινιοθήκης της Ελλάδας ο Θόδωρος Αδαμόπουλος και η Μαρία Κομνηνού.
 Αποτελεί ιδιαίτερη τιμή για τον ελληνικό κινηματογράφο το γεγονός ότι η Γερμανική Ταινιοθήκη επέλεξε το αφιέρωμα αυτό να είναι από τις εναρκτήριες εκδηλώσεις για τη μετεγκατάστασή της στο νέο κτίριό της που αποτελεί κέντρο κινηματογραφικής παιδείας και συνδυάζει τα γραφεία της Γερμανικής Ταινιοθήκης, 
το Μουσείο Κινηματογράφου, καθώς και δυο σύγχρονες και πλήρως εξοπλισμένες αίθουσες κινηματογράφου που διευθύνονται από τους «Φίλους της Γερμανικής Ταινιοθήκης».
 Τέλος η Γερμανική Tαινιοθήκη αφιέρωσε το 19ο τεύχος της στον ελληνικό κινηματογράφο, στον οποίο περιλαμβάνονται άρθρα της Εύας Ορμπανζ και του Θόδωρου Αδαμόπουλου, καθώς και της Μαρίας Κομνηνού και του Γιώργου Φωτόπουλου για το ελληνικό σινεμά.
 Οικοδεσπότες της εκδήλωσης, η «ψυχή» της Γερμανικής Ταινιοθήκης Εύα Ορμπανζ και ο διευθυντής Χανς Χέλμουτ Πρίνζλερ. Συνδιοργανωτές οι «Φίλοι της Γερμανικής Ταινιοθήκης» με τον Ούρλιχ Γκρέγκορ και από ελληνικής πλευράς το Ιδρυμα Ελληνικού Πολιτισμού με τον δρα Οικονόμου.
 Eικόνα από την ταινία του Zόζεφ Xεπ «Οι περιπέτειες του Bιλάρ» (1924), που προβλήθηκε στο Bερολίνο
