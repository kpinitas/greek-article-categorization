 Δραστική μείωση των επιτοκίων και αύξηση των κοινωνικών δαπανών, στο πλαίσιο όμως του Συμφώνου Σταθερότητας, προανήγγειλε ο υπουργός Εθνικής Οικονομίας Γιάννος Παπαντωνίου σε συνέντευξη Τύπου που έδωσε χθες μετά τον εορτασμό της Εθνικής Ημέρας της Ελλάδας στην έκθεση «Εxpo 2000» που γίνεται στο Ανόβερο.
 «Δεν θέλω να σχολιάσω τις κινήσεις των τραπεζών», είπε με αφορμή την τελευταία 
κίνηση της Αλφα Πίστεως να ρίξει τα επιτόκια στα καταναλωτικά δάνεια κατά 7, 5 μονάδες. «Θεωρείται βέβαιο όμως ότι αναμένονται σημαντικές αλλαγές τους επόμενους μήνες», συνέχισε. «Μπορεί κάποιος να πει ότι μέχρι τις αρχές του 2001 τα επιτόκια θα έχουν πέσει στο μισό σε σχέση με τα σημερινά».
 Ο Γιάννος Παπαντωνίου αναφέρθηκε και στις κοινωνικές δαπάνες η αύξηση των οποίων αποτελεί πρόκληση, αλλά και προεκλογική δέσμευση της κυβέρνησης Σημίτη. 
«Είναι γεγονός ότι σήμερα έχουμε χαμηλά επίπεδα κοινωνικών δαπανών σε σχέση με 
τις άλλες χώρες της Ευρωπαϊκής Ενωσης», είπε. «Θα πρέπει να τις αυξήσουμε ώστε 
σταδιακά να φτάσουν το μέσο όρο των Ευρωπαίων πολιτών, ιδιαίτερα στους τομείς της Yγείας και της Παιδείας. Μηδενικά ελλείμματα και οικονομική ανάπτυξη. Αυτός είναι ο στόχος μας. Η ανάπτυξη της Οικονομίας δημιουργεί έσοδα, τα οποία 
θα διατεθούν για κοινωνικές δαπάνες στο πλαίσιο του Συμφώνου Σταθερότητας».
 Παρ' όλα αυτά, ο υπουργός Εθνικής Οικονομίας μίλησε για μια «πιο φιλόδοξη κοινωνική πολιτική τώρα που ανήκουμε στην ΟΝΕ». Τέλος, δήλωσε εντυπωσιασμένος από το ελληνικό περίπτερο έκτασης 1.400 τ.μ. στην «Expo 2000» όπου συνδυάζεται 
 Ο σχεδιασμός του περιπτέρου έγινε από το γραφείο Δοξιάδη και η εσωτερική διαρρύθμιση και διακόσμησή του από τον Νίκο Πετρόπουλο.
