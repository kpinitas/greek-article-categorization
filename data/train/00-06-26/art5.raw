 ο 1993 στο Ιστ Βίλατζ της Νέας Υόρκης οι Κόλινς και Μιλάτζο (οι πρώτοι ανεξάρτητοι επιμελητές εκθέσεων) οργάνωσαν μια ομαδική έκθεση 20 καλλιτεχνών με τίτλο «Elvis has left the building (A painting show) », που σε ελεύθερη μετάφραση θα μπορούσε να σημαίνει «Ο Ελβις, το γουορχολικό πρότυπο της αμερικανικής κουλτούρας, δεν ζει πια εδώ. Η έκθεση των Κόλινς και Μιλάτζο νοηματικά εικονογραφούσε το τέλος μιας εποχής και την απαίτηση για την αρχή μιας νέας. 
 Ο ίδιος τίτλος ξαναχρησιμοποιείται δύο δεκαετίες μετά, σε μια πόλη σαν την Αθήνα τούτη τη φορά, για να (δια) δηλώσει έναν επαναπροσδιορισμό πληροφοριών, εικόνων και εννοιών. Αύριο στις 7.30 μ.μ., σε ένα νέο χώρο, το Project Space στου Ζωγράφου, επτά καλλιτέχνες δραστηριοποιούνται. Η Δήμητρα Μπάρμπα, η Καίτη 
Μπάρμπα, ο Νίκος Χαραλαμπίδης, ο Γιώργος Καζάζης, ο Πάνος Λιβέρης, η Ιωάννα Μύρκα και ο Βαγγέλης Βλάχος ετοίμασαν ένα πείραμα, δουλεύοντας όχι πάνω σε ένα 
προκατασκευασμένο θέμα αλλά στη δημιουργία ενός δικτύου σχέσεων από τις διαφορετικές προσεγγίσεις των καλλιτεχνών. 
 «Η χρήση του τίτλου σε μας δεν εμπεριέχει καμία κριτική στο τι έχει γίνει ώς τώρα στην καλλιτεχνική σκηνή της Αθήνας», εξηγεί ο Βαγγέλης Βλάχος που μαζί με 
 «Σε μια ελεύθερη παράφραση» επισημαίνει ο Βαγγέλης Βλάχος, «ο τίτλος σημαίνει ότι κάθε καλλιτέχνης πρέπει να δημιουργήσει τις ευκαιρίες για τον εαυτό του. Οι Ελληνες θα πρέπει να δημιουργήσουν μέσα από μια διαδικασία παραγωγής του έργου τους τη δική τους δυναμική εκδοχή», λέει. 
 Η έκθεση, ωστόσο, δεν έχει παιδευτικό ρόλο, ούτε παραθέτει έργα το ένα δίπλα στο άλλο. Σκοπός της είναι να δείξει πώς προέκυψαν αυτές οι εικόνες, η διαδικασία παραγωγής τους και το νοηματικό τους περιεχόμενο. Από μόνη της η έκθεση σε καμία περίπτωση δεν είναι αρκετή για...ν' ανακαλύψει την πυρίτιδα. Πολλές εκθέσεις και πολλές πρωτοβουλίες μαζί δημιουργούν ένα ζήτημα. Γι' αυτό και προειδοποιούν: «Μην έρθετε γιατί θα απογοητευτείτε»! 
 Δεν μπορούμε, όμως, να αγνοήσουμε πώς προέκυψε αυτή η ανάγκη. «Οταν ένας καλλιτέχνης ζει και εργάζεται σ' ένα περιβάλλον που συμβαίνουν λίγα πράγματα, εφησυχάζει σ' αυτό. Τα στάνταρντ του μένουν χαλαρά. Στην Αθήνα οι περισσότεροι 
καλλιτέχνες λειτουργούν σαν να βρίσκονται σε συνεχείς διακοπές κι όχι ως επαγγελματίες. Δεν είναι σε ετοιμότητα, γιατί τίποτε γύρω τους δεν είναι. Δεν υπάρχουν περιοδικά τέχνης ώστε να προωθείται ένας κριτικός διάλογος, δεν υπάρχουν -παρά ελάχιστες- γκαλερί που να δείχνουν νέους καλλιτέχνες... Μέσα σ' 
αυτό το περιβάλλον δημιουργείται ένα δίλημμα: είτε συμβιβάζεσαι με το κλίμα της χαλαρότητας, είτε δημιουργείς ευκαιρίες για σένα. Αυτές είναι οι προθέσεις 
μας. Να βρεθούν άλλοι τρόποι διαδικασίας, να δειχθούν αυτά τα πράγματα, να γίνουν συγκρίσεις και να υπάρξει ένα μέτρο για τους νέους καλλιτέχνες. Μπορούμε και καλύτερα δηλαδή...» 
 Τον κατάλογο της έκθεσης συνοδεύουν κείμενα των Κατερίνας Γρέγου, διευθύντριας 
του Κέντρου Σύγχρονης Τέχνης του Ιδρύματος ΔΕΣΤΕ και της Ελς Χάναπε συντονίστριας του Αρχείου Σύγχρονης Τέχνης (C3A).
 «Tide in Limbo» το έργο του Πάνου Λιβέρη, στην ουσία μια αρχιτεκτονική τρισδιάστατη αναπαράσταση της έκθεσης. Kάθε σύριγγα περιέχει το αίμα του κάθε καλλιτέχνη, κι όλες μαζί είναι καρφωμένες πάνω σε μια μασημένη τσίχλα...
