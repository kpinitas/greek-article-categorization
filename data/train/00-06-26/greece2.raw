Φ. Kουβέλης, Γ. Σουφλιάς, Στ. Mάνος, αλλά και Iωαννίνων Θεόκλητος, Zακύνθου Xρυσόστομος, Θηβών Iερώνυμος και άλλοι, ων ουκ έστιν τέλος
 Οι «δυνάμεις του κακού» βρίσκονται παντού. Στο εσωτερικό της Ιεραρχίας, στο χώρο της πολιτικής, αλλά τα πράγματα είναι ακόμη χειρότερα στον πανεπιστημιακό 
χώρο. Το μεγαλύτερο πρόβλημα είναι ότι η, κατά Χριστόδουλο, «αποχριστιανοποίηση και αποορθοδοξοποίηση» ξεκινά από το εσωτερικό της Ιεραρχίας, καθώς τρεις ιεράρχες όπως είναι γνωστό ότι έχουν διαφοροποιηθεί πλήρως από τις επίσημες θέσεις των άλλων δεσποτάδων.
 «Αντίχριστοι», είναι όμως και άλλοι πολλοί. Aνθρωποι των γραμμάτων και των τεχνών. Ανάμεσά τους ο Μίκης Θεοδωράκης, αλλά χωρίς να το ξέρει και ο Ελευθέριος Βενιζέλος, που σε ανύποπτο χρόνο είπε ότι άλλο πράγμα είναι ο Eλληνισμός και άλλο η Ορθοδοξία. Για του λόγου το αληθές, ο κατάλογος που ακολουθεί έγινε επί τούτου. Να...εκτεθούν επιτέλους όλοι εκείνοι που βλάπτουν 
την Ορθοδοξία και ας «ξεραθεί το χέρι», όπως είπε και ο Αρχιεπίσκοπος.
 Ας δούμε αναλυτικά ποιοι εκπροσωπούν τις «δυνάμεις του κακού».
 - Ιωαννίνων Θεόκλητος - Είπε ότι είναι το θέμα των ταυτοτήτων είναι αποκλειστική αρμοδιότητα της Πολιτείας και μερικές ημέρες μετά την Ιεραρχία δήλωσε το σαφή διαχωρισμό του με επιστολή προς τον αρχιεπίσκοπο Χριστόδουλο. Στην Ιεραρχία είχε τονίσει ότι «άλλο πράγμα ο ελληνοχριστιανικός πολιτισμός και άλλο ο Eλληνισμός ή η θρησκειοποίησίς του».
 - Ζακύνθου Χρυσόστομος - Διαχώρισε τη θέση του για τα συλλαλητήρια και έκανε πολλές φορές κριτική στον αρχιεπίσκοπο, φτάνοντας στο σημείο να του στείλει επιστολή, δηλώνοντάς του ότι τον αμφισβητεί ως «πάσης Ελλάδος».
 - Θηβών Ιερώνυμος - Διαπίστωσε, ανάμεσα στις υπόλοιπες κρίσεις, και κρίση ταυτότητας της Εκκλησίας, εννοώντας όσα ακούστηκαν από τον αρχιεπίσκοπο στα δύο συλλαλητήρια.
 Υπήρξαν και άλλοι αρχιερείς που έκαναν κριτική στον αρχιεπίσκοπο και στις αποφάσεις της Ιεραρχίας, χωρίς όμως να θέλουν να δημοσιοποιήσουν τις απόψεις τους.
 - Εχθρός ήταν και ο Ελευθέριος Βενιζέλος, όταν το 1906, μιλούσε στη Β' Συνέλευση των Κρητών. Τότε, ο Βενιζέλος, ένας από τους μεγαλύτερους Ελληνες πολιτικούς των νεότερων χρόνων, τόνιζε με έμφαση: «Η ελευθεροθρησκεία είναι αρετή ιδιάζουσα κατ' εξοχήν εις το Eλληνικόν Εθνος. Δεν αρνούμαι ότι η ελευθεροθρησκεία ανταποκρίνεται καθ' ολοκληρίαν και προς το καλώς εννοούμενον θρησκευτικόν πνεύμα, αφού η αρίστη ίσως των παραβολών του Ευαγγελίου είναι η παραβολή του Σαμαρείτου...
 Ο Ελληνισμός υπήρξεν αιώνας πολλούς προ του Χριστιανισμού και προσθέτω ακόμη ότι η λαμπροτέρα περίοδος του ελληνικού πολιτισμού είναι ατυχώς η αρχαιοτέρα. Ο Ελληνισμός, ο καταυγάζων δι' ανεσπέρου φωτός και ημάς τους νάνους απογόνους, 
δεν είναι ο πρόσφατος, δεν είναι ο Χριστιανικός Ελληνισμός, αλλ' είναι ο Eλληνισμός των εθνικών χρόνων...Ο Ελληνισμός, λοιπόν, δεν δύναται να ταυτισθή 
προς τον Χριστιανισμόν, ο Ελληνσιμός είναι ο παρασκευάσας τον κόσμον προς παραδοχήν του Χριστιανισμού...».
 - Στον «κατάλογο» βρήκαμε και τον Μίκη Θεοδωράκη. Εναν από τους μεγαλύτερους μουσικοσυνθέτες της Ελλάδας, που σε δηλώσεις του είπε: «Οχι σε κράτος τύπου Χομεϊνί». Σύμωνα με το μεγάλο μουσικοσυνθέτη: «Eίναι βαθιά νυχτωμένοι όσοι το ονειρεύονται. Δεν θέλω να πιστέψω ότι υπάρχουν Ορθόδοξοι ιερωμένοι που θέλουν θεοκρατικό κράτος. Το ότι η πλειονότητα των Ελλήνων είναι Ορθόδοξοι, πρέπει να 
μας κάνει πιο προσεκτικούς απέναντι στις μειονότητες». Το μήνυμα του Μίκη Θεοδωράκη ήταν σαφές.
 _ Απόστολος Κακλαμάνης, πρόεδρος της Βουλής των Ελλήνων. Επιτέθηκε στους ιεράρχες που τάχθηκαν υπέρ των συλλαλητηρίων και στη συνεδρίαση του Εκτελεστικού Γραφείου του ΠΑΣΟΚ τόνισε ότι: «Mια ομάδα μητροπολιτών με επικεφαλής τον αρχιεπίσκοπο αμφισβητούν κατά πρωτοφανή τρόπο τη δημοκρατική οργάνωση της πολιτείας, το Σύνταγμα και τους νόμους της».
 - Στέφανος Μάνος, ανεξάρτητος βουλευτής, συνεργαζόμενος με τη Νέα Δημοκρατία, πρόεδρος του κόμματος των Φιλελευθέρων. Τάχθηκε αμέσως υπέρ των απόψεων του υπουργού Δικαιοσύνης Μιχάλη Σταθόπουλου και της απόφασης της Αρχής Προστασίας Προσωπικών Δεδομένων. «Εδώ και καιρό, ένα σημαντικό μέρος της Ιεραρχίας, με πολιτικό και όχι πνευματικό λόγο, έχει προστεθεί στις δυνάμεις εκείνες που τάσσονται εναντίον της παγκοσμιοποίησης, της Eυρώπης, εναντίον του εκσυγχρονισμού της κοινωνίας μας. Το μέρος αυτό της Ιεραρχίας δείχνει να μη σέβεται του νόμους και το Σύνταγμα. Διεκδικεί κοσμικό ρόλο».
 - Γιώργος Παπανδρέου, υπουργός Εξωτερικών. Είχε λάβει θέση κατά της αναγραφής του θρησκεύματος πριν από τις εκλογές, όταν ήταν άγνωστο τι θα ακολουθήσει. Στο πλαίσιο ομιλίας του σε εκδήλωση του Ομίλου Προβληματισμού για τον Εκσυγχρονισμό της Κοινωνίας είχε μιλήσει για το θέμα της αναγραφής: «Tο θέμα της ταυτότητας είναι εντελώς διαφορετικό. H υποχρεωτική ή ακόμα η προαιρετική αναγραφή θρησκεύματος είναι είτε μια μη ελεύθερη πράξη, όταν είναι υποχρεωτική, αλλά δεν είναι θέμα ελευθερίας, όταν υποχρεώνει τον πολίτη να αναγράψει τη θρησκεία του ή του θέτει ένα δίλημμα, το προαιρετικό, δηλαδή διακρίνει πολίτες έναντι των αρχών, σ' αυτούς που αναγράφουν και δεν αναγράφουν το θρήσκευμά τους και άρα δημιουργεί ένα ανελεύθερο περιβάλλον σε σχέση με τη δυνατότητα ελεύθερης έκφρασης».
 - Νίκος Σηφουνάκης, υπουργός Αιγαίου. Πριν από μερικές ημέρες έκανε οξεία κριτική στον αρχιεπίσκοπο Χριστόδουλο, με αφορμή όσα είπε ο προκαθήμενος της ελλαδικής Εκλησίας για τα σύμβολα της σημαίας. Χθες, σε συνέντευξη που δημοσιεύται στην «Κυριακάτικη Ε», ήταν το ίδιο σαφής: «Ο Χριστόδουλος μπορεί να ζητήσει και την έξοδό μας από την Ευρώπη, αρκεί να ζητήσει την ψήφο του λαού για να πραγματοποιήσει το όποιο πολιτικό του πρόγραμμα, που φαίνεται ότι ταυτίζεται με την άκρα δεξιά».
 - Νίκος Κωνσταντόπουλος, πρόεδρος Συνασπισμού. Ηταν σαφής η θέση του από την αρχή στο θέμα της αναγραφής του θρησκεύματος στις ταυτότητες.
 Σε χθεσινή συνέντευξή του στην «Κυριακάτικη Αυγή», μιλώντας για τον αρχιεπίσκοπο Χριστόδουλο που πρωτοστατεί στις εκδηλώσεις της Εκκλησίας, τονίζει ότι «ο κ. Χροστόδουλος κινδυνολογεί και παρελθοντολογεί. Θέλει την εθναρχεύουσα Εκκλησία και τον ηγετικό του ρόλο ως πατριάρχη του Eλληνισμού. Οι 
λόγοι του αποτελούν επαναδιατύπωση του στερεοτύπου "Ελλάς Ελλήνων Χριστιανών". 
Οι κραυγές μέσα κι έξω από την Εκκλησία, "για να σωθεί η χώρα από τους άθεους διανοούμενους, τους αριστερούς και τους προοδευτικάριους, που θέλουν τον αποχριστιανισμό και τον αφελληνισμό μας", ουσιαστικά είναι προανάκρουσμα ιερού 
 - Μαρία Δαμανάκη, βουλευτής του Συνασπισμού. Με δηλώσεις της όλο αυτό το διάστημα η βουλευτής του ΣΥΝ, που άνοιξε το θέμα των ταυτοτήτων, τάχθηκε κατά της αναγραφής του θρησκεύματος.
 - Φώτης Κουβέλης, κοινοβουλευτικός εκπρόσωπος του Συνασπισμού. Από τη θέση του 
πολιτικού, αλλά και του δικηγόρου έκανε σαφές ότι «με τα όσα είπε ο αρχιεπίσκοπος αρνείται ουσιαστικά το δικαίωμα στην πολιτεία να ρυθμίζει ελεύθερα τη σχέση της με τους πολίτες. Οι επιλογές της Ιεραρχίας αποτελούν προσπάθεια επηρεασμού των αποφάσεων της πολιτικής ηγεσίας του τόπου, αλλά και της Βουλής, που αποτελεί το κατ' εξοχήν αντιπροσωπευτικό όργανο της λαϊκής κυριαρχίας».
 - Γιώργος Σουφλιάς, πρώην υπουργός. Οταν ξέσπασε ο θόρυβος, έλαβε αμέσως θέση και τάχθηκε κατά της αναγραφής, συμπληρώνοντας ότι πρόκειται για θέμα αποκλειστικής αρμοδιότητας της πολιτείας.
 - Γεώργιος-Αλέξανδρος Μαγκάκης, πρώην υπουργός. Από τη θέση του καθηγητή υποστήριξε ότι οι «πολιτικές δυνάμεις-ανεξαιρέτως, καλούνται να εγακταλείψουν μικροκομματικούς υπολογισμούς και να προστατεύσουν τη συνταγματική ομαλότητα και το λαό από παραπλανητικές απόπειρες της ηγεσίας του κλήρου».
 - Στέλιος Ράμφος, συγγραφέας. Το τελευταίο διάστημα αρθρογραφεί για το θέμα. Σε εκδήλωση του Ομίλου Προβληματισμού για τον Εκσυγχρονισμό της Κοινωνίας είχε 
μιλήσει για το χωρισμό Kράτους-Εκκλησίας. «Ο χωρισμός -είχε πει τότε- πρώτα απ' όλα ωφελεί την Εκκλησία. Διότι οργανικά θα αρχίσει η επίλυση ενός χρονίζοντος προβλήματος, το οποίο εδώ κι έξι αιώνες την ταλαιπωρεί: Η αποκοπή από το ριζικό σύστημα της ζωής, η οποία της απαγορεύει συμβολικό σύστημα με αναφορά την πραγματικότητα».
 Γράφει στη χθεσινή «Καθημερινή της Κυριακής» για τις αντιδράσεις της Ιεραρχίας: «Το φαινόμενο θυμίζει, τηρουμένων των αναλογιών, επιληπτική κατάσταση και γι' αυτό θα το ονόμαζα κοινωνικό σεληνιασμό. Ο ενδιαφερόμενος, για μια τυπική του περιγραφή, μπορεί να προστρέξει σε ιατρικές ή και απλές εγκυκλοπαίδειες. Εκεί θα πληροφορηθεί ότι η επιληψία ή σεληνιασμός αποτελεί χρονία και προϊούσα εγκεφαλική πάθηση, εκδηλούμενη κατά διαστήματα δι' αποτόμου προσβολής τους ασθενούς, απωλεία της συνειδήσεώς του και εμφανίσεως κινητικών εκδηλώσεων (σπασμών) ». Και σε άλλο σημείο του κειμένου ρωτά: «Εάν οι 
ταυτότητες προκαλούν τέτοια συμπτώματα, τι θα συμβεί αργότερα, όταν θα χρειαστεί να εγκαταλείψουμε πολλές από τις συνήθειές μας; »
 - Σάββας Αγουρίδης, ομότιμος καθηγητής Θεολογικής Σχολής Αθηνών. Με συνέντευξή 
του στην «Ε», λίγες ημέρες πριν από τη συνεδρίαση της Ιεραρχίας, έθεσε το θέμα 
σε μια άλλη ιστορική βάση: «Είναι δυνατόν να μιλούν για τη Δύση με αυτόν τον τρόπο που μίλαγε ο Σουλτάνος και τους είχε υποχρεώσει να μιλούν και αυτοί, γιατί αλλιώτικα δεν τους έδινε ούτε άδεια να κηρύξουν το Ευαγγέλιο; Είναι δυνατόν να συνεχίσουμε σήμερα αυτού του είδους τη νοοτροπία, η οποία ταίριαζε σε άλλες εποχές, σε άλλες καταστάσεις; ».
 - Αριστόβουλος Μάνεσης. Με άρθρο του στην «Κυριακάτικη Ε», ο ακαδημαϊκός, ομότιμος καθηγητής των Πανεπιστημίων Αθηνών και Θεσσαλονίκης και πρόεδρος του Επιστημονικού Συμβουλίου της Βουλής, θέτει σειρά από ζητήματα των σχέσεων Kράτους - Εκκλησίας. Οπως γράφει ο Αριστόβουλος Μάνεσης: «Ο όρος "επικρατούσα" 
θρησκεία είναι ασαφής. Aλλοτε νοείται ότι έχει κανονιστικό χαρακτήρα, άλλοτε εκλαμβάνεται στατιστικώς, ότι δηλαδή υποδηλώνει τη θρησκεία της μέγιστης πλειονότητας των Eλλήνων πολιτών, άλλοτε θεωρείται ότι απλώς ταυτίζεται με τον 
όρο "επίσημη" θρησκεία και Εκκλησία. Πάντως, τη συνταγματική διάταξη για "επικρατούσα" θρησκεία ο Αδαμ. Kοραής την είχε χαρακτηρίσει, υπό την ανωτέρω δεύτερη σημασία της, περιττή: "Δεν ήτο χρεία να φανερωθή διά του πολιτικού συντάγματος"». Σε άλλο σημείο του άρθρου ο ομότιμος καθηγητής αναφέρει: «Η Εκκλησία οφείλει να συμμορφώνεται προς τις νομοθετικές ρυθμίσεις. Διότι σε ένα 
δημοκρατικό κράτος δικαίου τίποτε και κανένας δεν είναι υπεράνω του συντάγματος και των νόμων...».
 - Γιώργος Γραμματικάκης, πρώην πρύτανης του Πανεπιστημίου Κρήτης. Υπέγραψε μαζί με άλλους καθηγητές που διδάσκουν στην Κρήτη ένα κείμενο κατά της αναγραφής του θρησκεύματος.
 - Κωνσταντίνος Τσουκαλάς, καθηγητής της Κοινωνιολογίας. Μαζί με άλλους 59 συναδέλφους του υπέγραψε ένα κείμενο υπέρ της μη αναγραφής του θρησκεύματος. «Εμείς που υπογράφουμε το παρόν κείμενο θεωρούμε χρέος μας, ως πανεπιστημιακοί 
δάσκαλοι, να λάβουμε θέση στο ζήτημα της μη αναγραφής του θρησκεύματος στις ταυτότητες, διότι είναι φανερό ότι υπερβαίνει τα όρια μιας απλής διχογνωμίας μεταξύ Πολιτείας-Εκκλησίας, και αφορά, σε τελευταία ανάλυση, το εύρος και την ποιότητα της Δημοκρατίας στη χώρα μας.
 - Ιωάννης Πέτρου, καθηγητής της Θεολογικής σχολής του Πανεπιστημίου Θεσσαλονίκης. Επανειλημμένα τόνισε ότι το θέμα της αναγραφής είναι θέμα της πολιτείας και τόνισε ότι ο λόγος του αρχιεπισκόπου, αλλά και πολλών ιεραρχών, είναι κυρίως πολιτικός.
 - Ιωάννης Κονιδάρης, καθηγητής Εκκλησιαστικού Δικαίου στη Νομική Σχολή του Πανεπιστημίου Αθηνών. Παραιτήθηκε από τέσσερις επιτροπές, στις οποίες ήταν μέλος, δηλώνοντας τη διαφωνία του με τις αποφάσεις της Ιεραρχίας για τα δύο συλλαλητήρια. Οπως είχε τονίσει σε επιστολή του: «H απόφαση της Ιεραρχίας στο θέμα των ταυτοτήτων δεν μου αφήνει περιθώρια να προσφέρω, στην παρούσα τουλάχιστον φάση, τις υπηρεσίες μου για το καλό της Εκκλησίας. Αντιλαμβάνεστε ότι πρόκειται για θέμα αρχών και συνέπειας. Γνωρίζετε καλώς, Μακαριώτατε, ότι επί μακρά σειρά ετών κατέβαλαν εργώδη προσπάθεια για την ανάδειξη της σημαίας της Ορθοδοξίας εντός και εκτός Ελλάδος».
 - Αντώνης Ρουπακιώτης, πρόεδρος του Δικηγορικού Συλλόγου Αθηνών (ΔΣΑ), πρώην μέλος της Επιστημονικής Επιτροπής της Νομικής Υπηρεσίας της Ιεράς Συνόδου. Διαχώρισε τη θέση του μαζί με όλα τα άλλα μέλη της Επιστημονικής Επιτροπής, θεωρώντας το θέμα αποκλειστικής αρμοδιότητας της πολιτείας. Αναγκάστηκε να παραιτηθεί, όμως, όταν η Ιερά Σύνοδος, με ανακοίνωσή της, σύμφωνα με τον πρόεδρο του ΔΣΑ «αναιρεί την αλήθεια» και δήλωνε την «οδύνη γιατί φαίνεται ότι 
 - Αντώνης Μανιτάκης, καθηγητής Συνταγματικού Δικαίου, Πανεπιστημίου Θεσσαλονίκης - Προκάλεσε την αντίδραση μητροπολιτών όταν εκτός της σαφούς θέσης του κατά των συλλαλητηρίων δήλωσε ότι «οι ιεράρχες δικαιούνται βέβαια να 
απευθύνονται ως ποιμενάρχες σε συνάξεις πιστών για θέματα λατρείας ή εκκλησιαστικά, που αφορούν το ποίμνιο».
 - Χρήστος Σαρτζετάκης, τέως Πρόεδρος της Δημοκρατίας - Δήλωσε ότι «μόνο η πολιτεία δικαιούται να καθορίζει τις σχέσεις της προς τους πολίτες, επομένως και το τι θα περιλαμβάνουν τα αναφερόμενα εις αυτούς δημόσια έγγραφα, άρα και οι αστυνομικές ταυτότητες».
 - Μάνος Στεφανίδης, επιμελητής της Εθνικής Πινακοθήκης - Με σειρά άρθρων έχει κάνει κριτική στη στάση της Ιεραρχίας, αλλά και προσωπικά κατά του αρχιεπισκόπου. Σ' ένα από αυτά που δημοσιεύθηκε στην «Ε» ανέφερε: «Η Εκκλησία, 
ως ΝΠΔΔ, εκσυγχρονίζεται! Ο, τι προσπαθεί να επιτύχει, με αμφίρροπα αποτελέσματα, ολόκληρη η ελληνική κοινωνία, οι ιεράρχες το πέτυχαν σε μία συνεδρία. Συλλαλητήρια, λοιπόν, όπως η μόδα προστάζει...».
 - Αρ. Γ. Καζάκος, καθηγητής, πρόεδρος του τμήματος Νομικής του Αριστοτελείου Πανεπιστημίου Θεσσαλονίκης - Με άρθρο του στην «Ε», στις 7 Ιουνίου, τόνισε γιατί η προαιρετική αναγραφή του θρησκεύματος είναι αντισυνταγματική και απάντησε σε δύο επιχειρήματα της Εκκλησίας. Οπως τόνισε ανάμεσα στ' άλλα, ούτε 
το κράτος ούτε η Αρχή Προστασίας Προσωπικών Δεδομένων οφείλουν να ζητούν τη συναίνεση της Εκκλησίας για το περιεχόμενο αυτού του εγγράφου ή για την άσκηση 
του Πανεπιστημίου Ιωαννίνων. Σε άρθρο του στη χθεσινή «Κυριακάτικη Ε», αναφέρεται στον αρχιεπίσκοπο και σημειώνει: «H παρορμητικότητά του ήταν έκδηλη 
μέσα από τις κραυγές, τη βλοσυρότητα των εκφράσεων του προσώπου του και τις επιτακτικές κινήσεις των χεριών του. Εκφράστηκε μέσα από αυθαιρεσίες και αφορισμούς, ενώ στηρίχτηκε σε εικασίες».
 - Πολλοί πανεπιστημιακοί τάχθηκαν κατά της αναγραφής του θρησκεύματος στις ταυτότητες υπογράφοντας κείμενα με κοινό περιεχόμενο. Πρόκειται για: 
 Εξήντα πανεπιστημιακούς, μέλη ΔΕΠ της Σχολής Νομικών, Οικονομικών και Πολιτικών Επιστημών του Πανεπιστημίου Αθηνών.
 Ακόμη, 135 διδάσκοντες από οκτώ τμήματα του Παντείου Πανεπιστημίου με επιστολή 
τους τάχθηκαν υπέρ της μη αναγραφής του θρησκεύματος.
 Ανάλογη ήταν η στάση καθηγητών του Τομέα Παιδαγωγικής της Φιλοσοφικής Σχολής του Πανεπιστημίου Ιωαννίνων, καθώς και καθηγητών των Πανεπιστημίων Κρήτης και Μακεδονίας.
 Aνάμεσα στους καθηγητές που υπογράφουν τα παραπάνω κείμενα είναι οι Θάνος Bερέμης, Θόδωρος Kουλουμπής, B. Kρεμμύδας, Γιάννης Mεταξάς, Nικόλαος Πετραλιάς, Γιώργος Σωτηρέλης, Στ. Tσακυράκης, Kοσμάς Ψυχοπαίδης, Bασίλης Kάλφας, Δημήτρης Kιρτάτας, Γιώργος Mαργαρίτης, Bασίλης Πεσματζόγλου, Aλέξης Πολίτης, Bούλα Tσινόρεμα, Nίκος Xατζηνικολάου, Γ. Γιαννόπουλος, Θ. Kοντογιώργης, Pένα Σταυρίδη - Πατρικίου, Kούλα Kασσιμάτη, Aιμίλιος Mεταξόπουλος, Φωτεινή Tσαλίκογλου, Γιώργος Bέλτσος, Δ. Δημηρούλης, Δ. Ποταμιάνος, Δ. Kώνστας και Π. Γετίμης.
