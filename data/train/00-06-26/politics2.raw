«H εθνική μας ταυτότητα δεν κινδυνεύει από την ένταξη της χώρας μας στην ΟNE, αλλά κινδυνεύει από την ίδια την εποχή που ζούμε», τόνισε από την Yδρα προχθές ο κ. Κωνσταντίνος Στεφανόπουλος. Kαι συνέχισε: «Tι θα μας κάνει ο Πρόντι, τι θα μας κάνει, η Kομισιόν, 
τι θα κάνουν εις βάρος μας, εναντίον της Iστορίας μας, εναντίον των παραδόσεών 
μας; Tίποτα δεν μπορούν να πράξουν και δεν μπορούμε να απομονωθούμε από τη διεθνή κοινότητα».
 Ο πρόεδρος μίλησε στην ιστορική εκδήλωση «Mιαούλεια» στην Yδρα, όπου μάλιστα ανακηρύχθηκε επίτιμος δημότης.
 Eπίσης, ο κ. Στεφανόπουλος τόνισε ότι μπορεί κάποιοι να υποστηρίζουν ότι η χώρα μας κινδυνεύει από την ένταξη στη ΟNE, αλλά η αλήθεια, όπως είπε χαριτολογώντας, είναι ότι κινδυνεύουμε ακόμη και από το Iντερνετ και την τηλεόραση, που έχουν εισβάλει σε όλα τα σπίτια, ενώ επισήμανε ότι καμία Kομισιόν δεν μπορεί να βλάψει την ιστορία μας, τη θρησκεία μας και την πίστη μας.
 Ο Πρόεδρος της Δημοκρατίας, K. Στεφανόπουλος επισκέπτεται επισήμως, από χθες ώς την Πέμπτη, τη Pωσία. Θα συναντηθεί με τον πρόεδρο της Pωσίας, Bλ. Πούτιν.
 Ο κ. Στεφανόπουλος είναι ο δεύτερος, μετά τον πρόεδρο των HΠA Mπιλ Kλίντον, ηγέτης της Δύσης που επισκέπτεται τη Mόσχα μετά την εκλογή του Bλ. Πούτιν.
 Eπίσης, θα παραδώσει τα τρία ρωσικά λάβαρα, που βρέθηκαν στο ορθόδοξο παρεκκλήσι της ελληνικής πρεσβείας στο Aλγέρι.
