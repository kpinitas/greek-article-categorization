Μια «Κοινωνική Διάσκεψη Κορυφής» διοργανώνει ο ΟΗΕ από σήμερα έως τις 30 Ιουνίου στη Γενεύη, με θέμα την «κοινωνική ανάπτυξη για όλους την εποχή της παγκοσμιοποίησης». Πρόκειται για μια έκτακτη διάσκεψη, με σκοπό τον απολογισμό 
της αντίστοιχης της Κοπενχάγης του 1995, οι 10 φιλόδοξοι στόχοι της οποίας δεν 
 Το σκεπτικό της διάσκεψης της Γενεύης δεν είναι να προστεθούν νέες «δεσμεύσεις» στις δέκα που υιοθετήθηκαν στη Δανία, αλλά να αναζητηθούν οι λόγοι για τους οποίους οι δεσμεύσεις εκείνες δεν μπόρεσαν να τηρηθούν: γιατί η 
ανεργία, η ανασφάλεια, η αστάθεια και η αδικία αυξήθηκαν. Για το θέμα αυτό ο γενικός γραμματέας του ΟΗΕ, Κόφι Ανάν, που θα εγκαινιάσει τη διάσκεψη, θα παρουσιάσει μια κοινή έκθεση των Ηνωμένων Εθνών, του ΟΟΣΑ (Οργανισμού Οικονομικής Συνεργασίας και Ανάπτυξης), του Προγράμματος των Ηνωμένων Εθνών για την Ανάπτυξη, της Παγκόσμιας Τράπεζας και του Διεθνούς Νομισματικού Ταμείου. Οι περισσότεροι αρχηγοί κρατών που θα συμμετάσχουν στη διάσκεψη αναμένεται να προέρχονται από αφρικανικές χώρες, το μέλλον των οποίων θα είναι 
 Η διάσκεψη θα διαπραγματευτεί μια «πολιτική διακήρυξη», στην οποία θα επιβεβαιώνεται η βούληση της διεθνούς κοινότητας να αγωνιστεί κατά της φτώχειας, με στόχο τη μείωσή της κατά 50% μέχρι το 2015. Επίσης, θα τεθεί εκ νέου ο στόχος της διάθεσης του 0, 7% του ΑΕΠ κάθε κράτους για την ανάπτυξη, έναντι 0, 2% που διατίθεται σήμερα. Ιδιαίτερη έμφαση θα δοθεί στη μείωση του «φορτίου των χρεών», δεδομένου ότι ελάχιστα βήματα έχουν γίνει για την ανακούφιση των φτωχών χωρών που είναι επιπλέον επιβαρημένες με μεγάλα χρέη. Η Παγκόσμια Οργάνωση Υγείας τονίζει από την πλευρά της ότι «η υγεία πρέπει να αποτελεί κεντρικό άξονα των προγραμμάτων ανάπτυξης» δεδομένων των συνεπειών του AIDS και άλλων μεγάλων επιδημιών στην παραγωγή των φτωχών χωρών.
 Χθες, παραμονή της έναρξης της κοινωνικής διάσκεψης του ΟΗΕ, 2.000 με 3.000 άτομα πραγματοποίησαν στους δρόμους της Γενεύης μεγάλη διαδήλωση κατά της παγκοσμιοποίησης. Η πορεία κατέληξε στην έδρα του Παγκόσμιου Οργανισμού Εμπορίου (ΠΟΕ), που για πολλούς πολέμιους της παγκοσμιοποίησης είναι η πηγή κάθε κοινωνικής αδικίας και υπήρξε στόχος παρόμοιων διαδηλώσεων στο παρελθόν.
