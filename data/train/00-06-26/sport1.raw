 Οταν είδε το ακόντιο να περνάει τη γραμμή των 90 μέτρων πανηγύρισε, όταν έμαθε και το ακριβές αποτέλεσμα της βολής του (91, 69) έβγαλε μια άγρια κραυγή. Ο Κώστας Γκατσιούδης έχει χαρεί πολλές φορές στην αθλητική καριέρα του, αλλά αυτή τη φορά έλαμπε ολόκληρος. Εκείνη τη στιγμή ο ίδιος αποκλείεται να σκέφτηκε ότι μπήκε στο «πάνθεον» των κορυφαίων του αγωνίσματος. Aπλώς είχε διώξει από τους ώμους του το άγχος που κουβαλάει τρία χρόνια τώρα. Από τη στιγμή που έγινε αθλητής υψηλού επιπέδου και πήρε το πρώτο μετάλλιό του σε παγκόσμιο πρωτάθλημα, όλοι περίμεναν να περάσει το «φράγμα». Ηταν φανερό πως ήταν απλώς θέμα ημέρας. Να του πάνε όλα καλά! Και στο Κουόρτονε προχθές φαίνεται πως όλα τα «μέρη» της συνταγής ήταν σωστά. Ο ίδιος σωματικά και ψυχολογικά έτοιμος, ο άνεμος όπως έπρεπε στην κατάλληλη στιγμή και βέβαια, το κίνητρο...
 Στη χώρα του ακοντισμού, μπροστά στους μεγαλύτερους λάτρες του αγωνίσματος Φινλανδούς, κόντρα στο λατρεμένο των...«γηπεδούχων» (και νικητή στη Σεβίλη) Ακι Παρβιάινεν, αλλά και το μεγάλο αφεντικό του αγωνίσματος -και σε εξαιρετική 
φόρμα φέτος- Γιαν Ζελέζνι. Του αρέσουν τα δύσκολα του Κώστα και το έδειξε και προχθές. Αφησε τους Φινλανδούς να θεωρούν τον Παρβιάινεν (που είχε ρίξει 90, 97) νικητή μέχρι την πέμπτη βολή (οι προηγούμενες βολές του ήταν: 87, 75, 88, 15 και δύο άκυρες) και μετά πήγε πιο μακριά από όλους, αναγκάζοντας τον Παρβιάινεν να δηλώσει: «Είμαι ευχαριστημένος από την επιδοσή μου. Αλλωστε, έχασα από έναν μεγάλο αντίπαλο»! 
 Ο ίδιος ο πρωταθλητής μας, ούτως ή άλλως, δεν συνηθίζει να λέει πολλά. Ετσι και προχθές: «Είμαι απόλυτα ικανοποιημένος από την επίδοσή μου. Περίμενα τόσο καιρό μια βολή πάνω από τα 90 μέτρα. Ο στόχος πάντως είναι το Σίδνεϊ και πρέπει να δουλέψω σκληρά μέχρι τότε...». Eίχε όμως και έναν καλό λόγο για τους 
οικοδεσπότες: «Το κοινό ήταν πραγματικά φανταστικό και πρόσφερε τη συμπαραστασή του, όχι μόνο στον Ακι, αλλά σε όλους τους αθλητές. Τι καλύτερο θα μπορούσε να ζητήσει κάποιος αθλητής από το να περάσει για πρώτη φορά τα εννενήντα μέτρα μέσα στη Φινλανδία, όπου ο ακοντισμός είναι εθνικό άθλημα; »
 Από την πλευρά του, ο προπονητής του Κώστα -και κάτοχος του πανελλήνιου ρεκόρ μέχρι το 1992, που το έσπασε ο Γκατσιούδης- Αντώνης Παπαδημητρίου, τόνισε: «Παρ' ότι υπήρχε ψιλόβροχο στη διάρκεια του αγώνα, ο Κώστας δεν επηρεάστηκε και του πήγαν όλα καλά. Περιμέναμε αυτή τη βολή πολύ καιρό τώρα και μπορεί να μας βοηθήσει να δουλέψουμε πιο άνετα, αφού θα έχουμε λιγότερο άγχος. Αρκεί βέβαια να καταλάβει και ο κόσμος ότι δεν είναι εύκολο να ρίχνει ο Κώστας σε κάθε αγώνα πάνω από τα εννενήντα μέτρα».
 Πίσω από τον Γκατσιούδη και τον Παρβιάινεν βρέθηκε με 87, 80 ο Ζελέζνι και ακολούθησαν: Χαατάινεν (Φινλ.) 83, 98, Πούκστις (ΗΠΑ) 82, 57, Χακαράινεν (Φινλ.) 
82, 10. Το επόμενο ραντεβού του Γκατσιούδη με τον Παρβιάινεν είναι προγραμματισμένο για μεθαύριο Τετάρτη, στο ΟΑΚΑ, στα «Τσικλητήρεια».
 Για τους πολλούς ήταν έκπληξη, αλλά γι' αυτούς που παρακολουθούν την πορεία του, η φετινή «έκρηξη» του Σταμάτη Λένη ήταν αναμενόμενη. Πέρα όμως από το 17, 20 που έκανε ο 23χρονος πρωταθλητής προχθές στην Κωνσταντινούπολη, ακόμα πιο εντυπωσιακό είναι το...«πώς» πέτυχε αυτή την επίδοση. Με αρνητικό άνεμο 2, 3! Πράγμα που σημαίνει ότι υπό κανονικές συνθήκες ή -ακόμα καλύτερα- με έστω 
ελαφρά ευνοϊκό άνεμο θα είχαμε σίγουρα εντυπωσιακή επίδοση. Αλλά σίγουρα ο Λένης θα έχει την ευκαιρία για κάτι καλύτερο στο μέλλον. Το οποίο φαντάζει συνολικά καλύτερο για το τριπλούν στη χώρα μας (και στους άνδρες), αφού ένας ακόμα νεαρός πρωταθλητής μας, ο Κώστας Ζαλγγίτης, έκανε την Παρασκευή 16, 84 και για ένα εκατοστό δεν έπιασε (προς το παρόν) το όριο για το Σίδνεϊ. Εκεί κοντά στα 16, 80 ήταν πριν από μία βδομάδα και ο Λένης και προσγειώθηκε στα 17, 20 προχθές, στο πρώτο του άλμα μάλιστα. Τα υπόλοιπα ήταν: 16, 60, 16, 96, 16, 30 και δύο άκυρα. 
 Πέρα από τον Γκατασιούδη και τον Λένη, πολύ καλή επίδοση με 79, 57 πέτυχε χθες στη σφυροβολία, σε αγώνες που έγιναν στον Ηράκλειο, ο Χρήστος Πολυχρονίου, ενώ 
 Από σήμερα αρχίζουν και οι αφίξεις για τα «Τσικλητήρεια», με πιο τρανταχτή αυτή του Μορίς Γκριν. Χθες, ανακοινώθηκε ότι στους αγώνες θα πάρει μέρος στα 110 μ. εμπόδια και ο χρυσός ολυμπιονίκης της Ατλάντα Αλεν Τζόνσον, μαζί με άλλα μεγάλα ονόματα του αγωνίσματος όπως οι: Τζάκσον (Βρετ.), Γκαρσία (Κούβα), 
 Ο Τζόνσον ήταν νικητής με 13.28 στο μίτινγκ του Γιουτζίν, αλλά οι καλές επιδόσεις εκεί έγιναν από άλλους. Ο Μάικλ Τζόνσον με 43.92 έγινε ο καλύτερος φέτος στον κόσμο στα 400μ. και ο Μορίς Γκριν με 19.93 ο δεύτερος καλύτερος (μετά...τον Τζόνσον) στα 200 μ. (με άνεμο 
