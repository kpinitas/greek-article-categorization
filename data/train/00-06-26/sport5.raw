Πέρα από τα ομορφότερα, τα παιδιά της Squadra Azzurra αποδεικνύονται και τα καλύτερα, βάσει τουλάχιστον της μέχρι σήμερα συμπεριφοράς τους στους αγωνιστικούς χώρους του Euro 2000. Το μαρτυρεί εξάλλου και ο ειδικός πίνακας του fair pla y, που βλέπει την Ιταλία στην 1η θέση με μόνο 3 κίτρινες κάρτες σε 
4 αγώνες, σε αντίθεση με τους «κακούς» Γιουγκοσλάβους, που βρίσκονται στην 16η 
και τελευταία θέση με 3 κόκκινες κάρτες και 8 κίτρινες σε τρεις μόλις αγώνες.
 Πίσω από την Ιταλία ακολουθούν η Αγγλία (3 κίτρινες, σε 3 αγώνες), η Γαλλία (4 
 ΦΑΒΟΡΙ: Οι παγκόσμιοι πρωταθλητές παραμένουν το μεγάλο φαβορί και για την κατάκτηση του ευρωπαϊκού πρωταθλήματος, σύμφωνα με τις εκτιμήσεις και τα προγνωστικά των μεγαλύτερων αγγλικών πρακτορείων στοιχημάτων William Hill και Ladbroke. Που παίζουν την «Tricolore» 15 προς 8, με δεύτερη την Ολλανδία (11-4) και 3η (από 6η) την Ιταλία, με 9 προς 2. Ακολουθούν η Πορτογαλία και η Ισπανία με 9 προς 1, αλλά και η Γιουγκοσλαβία με 100 προς 30...
 UEFA: Πετάει από τη χαρά της η UEFΑ για την ανταπόκριση των φιλάθλων στις εξέδρες των οκτώ γηπέδων της διοργάνωσης. Σύμφωνα με επίσημα στοιχεία της, στα 
24 παιχνίδια της 1ης φάσης βρέθηκαν 794.850 θεατές, που αντιστοιχούν στο 90% των διαθέσιμων θέσεων, ενώ μόνο 31.000 ήταν οι φίλαθλοι που την τελευταία στιγμή δεν πήγαν στο γήπεδο, παρ' όλο που είχαν προπληρώσει τα εισιτήριά τους. 
Ο αγώνας με τη μεγαλύτερη προσέλευση ήταν ο Ολλανδία - Γαλλία, με 51.000 εισιτήρια, σε 51.300 θέσεις, ενώ η πιο αρνητική σημειώθηκε στο Σαρλερουά, για τον Γιουγκοσλαβία- Σλοβενία, που γέμισε μόνο κατά 77%. 
 AΙΣΙΟΔΟΞΟΣ: «Χαμπάρι» δεν πρέπει να πήρε για τα επεισόδια που δημιούργησαν οι Βρετανοί χούλιγκαν σε Βρυξέλλες και Σαρλερουά, ο Αγγλος πρώην υπουργός αθλητισμού, Τόνι Μπανκς. Δεν εξηγείται διαφορετικά η εμμονή του στο να πιστεύει ακόμη ότι η Αγγλία εν τέλει θα κερδίσει την ανάθεση του Μουντιάλ 2006, που θα διεκδικήσουν (στις 10 Ιουλίου, στη Ζυρίχη) ακόμη η Γερμανία, το Μαρόκο, η Βραζιλία και η Νότιος Αφρική. Οσον αφορά τους 1.035 χούλιγκαν (από τους οποίους οι 800 είχαν ήδη απελαθεί) που συνελήφθησαν το περασμένο Παρασκευο- Σαββατοκύριακο, η βελγική δικαιοσύνη εφάρμοσε το σκληρό της νόμο μόνο στην περίπτωση του 24χρονου Μαρκ Φόρεστερ, που καταδικάστηκε σε φυλάκιση 6 μηνών και σε πρόστιμο 20.000 βελγικών φράγκων, περίπου 1, 6 εκ. δραχμές.
 ΜIΚΛΑΝΤ: «Καλά να πάθουμε. Ο αποκλεισμός μας ήταν δίκαιος», έλεγε ο Ερικ Μίκλαντ από το Οσλο, κατηγορώντας άμεσα το Νορβηγό ομοσπονδιακό τεχνικό Σεμπ για το λανθασμένο στιλ παιχνιδιού που εφάρμοσε η ομάδα. «...Αλλά ας μην το σκέφτομαι. Προέχουν οι διακοπές μου, κι ύστερα η νέα μου καριέρα στη Μόναχο 1860, όπου τουλάχιστον παίζουν με την μπάλα κάτω, κι όχι στον αέρα», κατέληξε ο πρώην μέσος του Παναθηναϊκού. 
