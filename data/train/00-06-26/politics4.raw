Τη σύλληψη των μελών της «17Νοέμβρη» ζητεί ο πρόεδρος των ΗΠΑ Μπιλ Κλίντον και γι' αυτό το λόγο, όπως είπε χθες σε συνέντευξή του στο «ΒΗΜΑ της Κυριακής» προσέφερε πλήρη υποστήριξη στις προσπάθειες της κυβέρνησης του κ. Σημίτη να εντοπίσει τους τρομοκράτες και να τους περάσει από δίκη».
 «Η τρομοκρατία έχει διαρκέσει υπερβολικά πολύ καιρό στην Ελλάδα, πολλοί αθώοι άνθρωποι έχουν πεθάνει και όλοι επιθυμούμε να δούμε τους τρομοκράτες που είναι 
υπεύθυνοι για τις δολοφονίες να οδηγούνται στη δικαιοσύνη. Ξέρω ότι η τρομοκρατία μπορεί να ηττηθεί στην Ελλάδα με το σθένος και την αποφασιστικότητα του ελληνικού λαού», σημειώνει ο Κλίντον και προσθέτει: Οι Eλληνες έχουν υποφέρει πολλά από τη 17Ν αφού η πλειονότητα των θυμάτων είναι Eλληνες. Eπισημαίνει όμως ότι και οι Aμερικανοί έχουν υποφέρει από την τρομοκρατία τόσο στις ΗΠΑ όσο και στο εξωτερικό, αφού μόνο στην Ελλάδα έχουν χάσει 5 υπαλλήλους της αμερικανικής πρεσβείας, πάνω από 30 υπάλληλοι έχουν τραυματισθεί και πολλές αμερικανικές επιχειρήσεις στην Αθήνα έχουν γίνει στόχος των βομβιστικών επιθέσεων. «Οι οικογένειες των δολοφονηθέντων συναδέλφων μας επιθυμούν και δικαιούνται να αποδοθεί δικαιοσύνη. Είμαι πεπεισμένος ότι και οι οικογένειες των Eλλήνων θυμάτων και ο ελληνικός λαός επίσης επιθυμούν δικαιοσύνη», λέει και θυμίζει τη δήλωση της συζύγου του Bρετανού ταξίαρχου Σόντερς ότι «αυτοί οι επικίνδυνοι άνθρωποι πρέπει να οδηγηθούν στη δικαιοσύνη».
  Χαρακτήρισε την Ελλάδα ηγέτιδα δύναμη στα Βαλκάνια, δημοκρατία - μοντέλο για 
την περιοχή, και σοβαρό τοπικός εταίρο για το ΝΑΤΟ.
  Για τα ελληνοτουρκικά λέει ότι οι ώς τώρα πρωτοβουλίες δείχνουν ότι η Ελλάδα 
και η Τουρκία μπορούν να εργαστούν συστηματικά για να δημιουργήσουν τη βάση, προκειμένου να αντιμετωπιστούν ευαίσθητα διμερή ζητήματα. Αναφέρθηκε χαρακτηριστικά σε μια δίκαιη συνολική και τελειωτική λύση του Kυπριακού, καλώντας τις ηγεσίες των δυο χωρών να εργαστούν σκληρά γι' αυτό.
  Για το Κοσσυφοπέδιο είπε ότι δεν μπορεί να λυθεί με επαναχάραξη των συνόρων και τόνισε ότι είναι ανήσυχος για τη συνεχιζόμενη βία, αλλά επισήμανε ότι οι δολοφονίες έχουν μειωθεί.
  Για την επίσκεψή του στην Ελλάδα τόνισε ότι ήταν πολύ σημαντική, είναι ευτυχής που την έκανε, αλλά θα ήθελε να μείνει παραπάνω, να είχε συναντήσει πιο πολλούς Eλληνες και να επισκεφτεί κι άλλα μέρη...
 Δρακόντεια είναι τα μέτρα ασφαλείας στην Καστοριά εν όψει της επίσκεψης του Αμερικανού πρέσβη Νίκολας Μπερνς. Ο Αμερικανός διπλωμάτης που είναι προσκεκλημένος του νομάρχη Γ. Καπαχτσή αναμένεται σήμερα αργά το απόγευμα στην 
πόλη. Θα επισκεφτεί το δήμαρχο, ενώ θα έχει εκτενή συνάντηση με τους εκπροσώπους της ελληνοαμερικανικής κοινότητας που δραστηριοποιείται στην περιοχή. Αξιωματούχοι της αμερικανικής πρεσβείας και άνδρες της ασφάλειας του Νίκολας Μπερνς έχουν εγκατασταθεί εδώ και τέσσερις ημέρες στην περιοχή, προκειμένου να προετοιμάσουν την ασφαλή διαμονή του.
 Με ανακοίνωσή της η τοπική οργάνωση του ΚΚΕ χαρακτηρίζει ανεπιθύμητο πρόσωπο τον Αμερικανό πρέσβη, καλώντας ταυτόχρονα τους φορείς της πόλης να απουσιάσουν 
