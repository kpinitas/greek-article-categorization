Αυτή τη φορά η Ισπανία δεν κατάφερε να αποδράσει την τελευταία στιγμή από την ήττα. Το μεγάλο της αστέρι, ο Ραούλ, έστειλε άουτ πέναλτι (το δεύτερο που κέρδισε χθες η ομάδα του) στο 89'. Κι έτσι η παγκόσμια πρωταθλήτρια Γαλλία νίκησε 2-1 τους Ισπανούς στη μάχη των Λατίνων και θα παίξει την Τετάρτη στον ημιτελικό των Βρυξελλών με την Πορτογαλία. Ο αγώνας του «Γιαν Μπρέιντελ» του Μπριζ ήταν ο πιο συγκλονιστικός από τους τέσσερις προημιτελικούς του Euro 2000.
 Η Γαλλία δεν έχει χάσει από την Ισπανία τα τελευταία 19 χρόνια, ενώ στη μνήμη των φιλάθλων της παραμένει έντονα ο θρίαμβος στον τελικό του Ευρωπαϊκού Πρωταθλήματος επί των Ισπανών το 1984 στο Παρίσι. Οι παγκόσμιοι πρωταθλητές φιλοδοξούν τώρα να γράψουν ένα ακόμη χρυσό κεφάλαιο στην πρόσφατη ιστορία του, 
ελπίζοντας να γίνουν οι πρώτοι κάτοχοι του παγκόσμιου τίτλου που κατακτούν επί 
 Και τα τρία γκολ σημειώθηκαν σε ένα συγκλονιστικό πρώτο ημίχρονο. Οι «φούριας ρόχας» εμφανίστηκαν πιο... φουριόζοι, οι «τρικολόρ» όμως είχαν πιο καθαρό μυαλό. Στο 19' ο Μπαρτέζ απέκρουσε σε κόρνερ επικίνδυνο φάουλ του Γκουαρδιόλα και στο 21' έκανε εκπληκτική απόκρουση, όταν ο Ραούλ πήγε με λόμπα να «κρεμάσει» το Γάλλο τερματοφύλακα που είχε βγει. Στο 29' η Γαλλία έχασε μεγάλη 
ευκαιρία όταν ο Ζινεντίν Ζιντάν βρέθηκε μόνος του στην μικρή περιοχή από πάσα του Ντουγκαρί, αλλά αιφνιδιάστηκε. Στο 32' όμως ο «Ζι-Ζου» δεν λάθεψε και με αριστοτεχνική εκτέλεση φάουλ έδωσε στους «τρικολόρ» το προβάδισμα. Στο 37' ο Γκαΐθκα Μενδιέτα ισοφάρισε με πέναλτι που κέρδισε ο Μουνίτις από τον Τιράμ. Το 
2-1 στο 44' ήταν μία δημιουργία του Πατρίκ Βιεϊρά που ολοκληρώθηκε από τον Γιούρι Τζορκαέφ, ο οποίος με ασύλληπτο σουτ στην κλειστή γωνία νίκησε τον Κανιθάρες.
 Με την έναρξη του β' ημιχρόνου ο Μπαρτέζ με ετοιμότητα πρόλαβε τον Αλφόνσο. Στο 70', αφού ο Βιεϊρά απέκρουσε στη γραμμή με το στήθος οι Γάλλοι βγήκαν στην 
κόντρα, αλλά ο Πάκο που έριξε κάτω τον Ανρί που έφευγε ακάθεκτος γλίτωσε την αποβολή παίρνοντας κίτρινη. Στο 82' ο Κανιθάρες σε κόρνερ ωραίο σουτ από φάουλ 
του Τζορκαέφ. Στο 89' ο Μπαρτέζ για να γλιτώσει κόρνερ κράτησε την μπάλα στο τερέν για να αναγκαστεί μετά να πιάσει από τα πόδια τον Αμπελάρδο κάνοντας πέναλτι που σούταρε στα ύψη ο Ραούλ. Αλλά και στο 90' έχασε ευκαιρία ο Ουρθάιθ 
 ΓΑΛΛΙΑ: Μπαρτέζ, Τιράμ, Λιζαραζού, Μπλαν, Ντεσεγί, Βιεϊρά, Ντεσάν, Ζιντάν, Τζορκαέφ, Ανρί (81' Ανελκά), Ντουγκαρί.
 ΙΣΠΑΝΙΑ: Κανιθάρες, Σαλγάδο, Αρανθάμπαλ, Πάκο, Αμπελάρδο, Γκουαρδιόλα, Μουνίτις (71' Ετσεβερία), Ελγκέρα (76' Γεράρδ), Μενδιέτα (56' Ουρθάιθ), Ραούλ, 
