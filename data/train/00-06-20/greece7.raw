Τέλος οι ενημερωτικές συστάσεις από σήμερα και τα κινητά συνεργεία των υπουργείων Μεταφορών και ΠΕΧΩΔΕ θα επιβάλλουν πλέον πρόστιμα 10.000-50.000 δραχμών στα οχήματα που εκπέμπουν υπερβολικά καυσαέρια ή δεν είναι εφοδιασμένα 
 Υπενθυμίζεται ότι εδώ κι έναν περίπου μήνα, 18 κινητά συνεργεία, εφοδιασμένα με τα απαραίτητα μηχανήματα πραγματοποίησαν ελέγχους στους δρόμους της Αθήνας και διαπίστωσαν ότι μεγάλος αριθμός οχημάτων εκπέμπει καυσαέρια πέραν των ορίων -σε κάποιες μάλιστα περιπτώσεις το πρόβλημα υπάρχει ακόμη κι αν ο οδηγός 
έχει ελέγξει τον κινητήρα και είναι εφοδιασμένος με ΚΕΚ (ισχύει για έναν χρόνο). Από σήμερα οι προβλεπόμενες κυρώσεις είναι: 
 _ Πρόστιμο 50.000 δραχμών, εάν το αυτοκίνητο βρεθεί χωρίς ΚΕΚ κι εκπέμπει υπερβολικά καυσαέρια. Κατά τη διάρκεια των ελέγχων το 15% των οχημάτων βρέθηκε 
 - Πρόστιμο 10.000, εφόσον δεν διαθέτει ΚΕΚ, αλλά εκπέμπει καυσαέρια εντός των ορίων. Το 25% των οχημάτων κατετάγη στην παραπάνω κατηγορία.
 - Ακύρωση της ΚΕΚ με την οποία είναι εφοδιασμένο και υποχρέωση για έκδοση νέας, εφόσον διαπιστωθεί ότι εκπέμπει υπερβολικά καυσαέρια. Με βάση τις πειραματικές μετρήσεις, το 20% των οχημάτων υπάγεται στην παραπάνω περίπτωση.
 Νομίμως, δηλαδή με ΚΕΚ και καυσαέρια εντός των ορίων, βρέθηκε το 40% των οχημάτων.
 Στο κυνήγι των ΙΧ που είναι παράνομα παρκαρισμένα πρόκειται να τεθούν εντός της εβδομάδας με αυξημένες περιπολίες οι γερανοί της Τροχαίας. Στόχος είναι να 
διευκολυνθούν τα μπλε λεωφορεία και τα τρόλεϊ που συχνά εμποδίζονται στους ελιγμούς από την παράνομη στάθμευση. Υπενθυμίζεται ότι οι οδηγοί των μπλε λεωφορείων έχουν δηλώσει πως θα ακινητοποιούν το όχημά τους, όποτε συναντούν εμπόδια από παρκαρισμένα οχήματα στο δρόμο τους.
