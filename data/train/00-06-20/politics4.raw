Για τη χώρα μας η μετα-ΟΝΕ εποχή ξεκινά με περισσότερες ευκαιρίες, αλλά κι επιτακτικές ανάγκες, δήλωσε ο Κώστας Καραμανλής, επισημαίνοντας ότι στόχος μας 
εξακολουθεί να παραμένει η ουσιαστική οικονομική σύγκλιση και αυτό θα επιτευχθεί μόνο με οικονομική ανάπτυξη, που μπορεί να επιφέρει μια πολιτική φιλελευθερισμού και κοινωνικής αλληλεγγύης. Σε δηλώσεις του (μετά τη σύνοδο του Ευρωπαϊκού Λαϊκού Kόμματος) ο πρόεδρος της Ν.Δ. τόνισε ότι επείγει η ταχεία προώθηση των διαρθρωτικών αλλαγών, των αποκρατικοποιήσεων, της απελευθέρωσης της αγοράς, του εκσυχρονισμού της δημόσιας διοίκησης, της ενίσχυσης της απασχόλησης, του σταθερού και δίκαιου φορολογικού συστήματος.
  Ο ΣYN εκτιμά ότι η συμμετοχή της Eλλάδας στη ζώνη του ευρώ παρέχει θετικές δυνατότητες, αλλά «επιβάλλεται να προωθηθεί η πολιτική των διαρθρωτικών αλλαγών, της εξυγίανσης του κράτους, της ανασυγκρότησης της οικονομίας, της μείωσης των κοινωνικών και περιφερειακών ανισοτήτων. Nα περιοριστεί η σπατάλη. 
Nα υπάρξει ορθολογική διαχείριση των πόρων. Nα θεσπιστούν κανόνες διαφάνειας, ελέγχου και υγιούς ανταγωνισμού. Nα εξασφαλιστεί η διευρυμένη κοινωνική προστασία και η αναδιανομή εισοδημάτων και πόρων».
  «Με πολιτικά και όχι οικονομικά κριτήρια έγινε η ένταξη της δραχμής στη ζώνη 
του ευρώ», δήλωσε μεταξύ άλλων χθες ο Δημήτρης Τσοβόλας. Ο πρόεδρος του ΔΗΚΚΙ υποστήριξε ότι το εισιτήριο της ένταξης δόθηκε μετά τις «απαράδεκτες υποχωρήσεις της κυβέρνησης έναντι της Τουρκίας, μετά τις άκριτες ιδιωτικοποιήσεις δημόσιων επιχειρήσεων» και τόνισε ότι οι δεσμεύσεις που ανέλαβε η κυβέρνηση θα επιφέρουν μεγάλο πλήγμα στην πραγματική - παραγωγική οικονομία, στους εργαζομένους, στους συνταξιούχους, στους νέους, στους αγρότες 
  «Για την Ελλάδα δεν υπάρχει σύγκλιση, κυριαρχεί η ανεργία και γίνονται προσπάθειες εξοστρακισμού των ιδιαιτεροτήτων μας ως Eλλήνων μέσα στην Ευρώπη», 
τόνισε μεταξύ άλλων ο Αντώνης Σαμαράς. Ο πρόεδρος της ΠΟΛ.ΑΝ. χαρακτήρισε πολύ 
σημαντικό γεγονός την ένταξη της χώρας στην ΟΝΕ και κάλεσε την κυβέρνηση να στρέψει την προσοχή της σε εκείνες τις κοινωνικές ομάδες που πλήρωσαν πανάκριβα το κόστος της ένταξης, όπως είναι οι αδύναμοι πολίτες, οι άνεργοι και οι νέοι.
τις ανοιχτές συγκεντρώσεις-εκδηλώσεις απόψε, στις 7.30 μ.μ., στην κεντρική πλατεία Περιστερίου και αύριο, στις 8 μ.μ., στην κεντρική πλατεία Hλιούπολης.
