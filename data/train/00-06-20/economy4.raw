Οταν οι Ευρωπαίοι ηγέτες κέρναγαν σαμπάνιες για το ευρώ, στις 31 Δεκεμβρίου 1998, δεν φαντάζονταν πως πολύ γρήγορα θα έλθει και η ώρα του πικρού καφέ.
Τα πρώτα βήματα του ευρώ έγιναν σε κάθε άλλο παρά στρωμένο με ρόδα δρόμο. Hταν πολλά τα αγκάθια που το νέο νόμισμα έπρεπε να ξεπεράσει, χωρίς πάντοτε οι «γονείς» του, οι Ευρωπαίοι πολιτικοί και τραπεζίτες, να το καθοδηγούν σωστά, στον ανελέητο κόσμο των αγορών.
 Από χθες στο μακρύ δρόμο του θα έχει και τη δραχμή, η οποία άλλωστε, όπως φάνηκε από την πρόσφατη μεγάλη πτώση της έναντι του δολαρίου, είχε από καιρό συνδέσει άτυπα την τύχη της με αυτήν του νέου νομίσματος.
 Το ευρώ ξεκίνησε εν μέσω ενθουσιασμού, στα 1, 1825 δολάρια στις 4 Ιανουαρίου του 2000, για να βρεθεί ήδη τον Ιούλιο του ιδίου έτους, κοντά στο ένα δολάριο για πρώτη φορά. Εφταιγε το Κόσοβο, έφταιγε η απειρία των υπουργών Οικονομικών, 
που στις δηλώσεις τους χρησιμοποιούσαν αντικρουόμενες απόψεις, έφταιγε η μεγάλη ανάπτυξη της αμερικανικής οικονομίας, που αντικατοπτριζόταν στην ξέφρενη κούρσα της Γουόλ Στριτ και του δολαρίου.
 Το ΝΑΤΟ κέρδισε τον πόλεμο, η Γιουγκοσλαβία φάνηκε να αποτελεί παρελθόν, τουλάχιστον όσον αφορά τις επιπτώσεις στο ευρωπαϊκό μακροοικονομικό περιβάλλον 
και το ευρώ άρχισε να ανακάμπτει, έως τον Οκτώβριο του 2000, που άρχισε ο δεύτερος και χειρότερος κύκλος υποχώρησής του.
 Τον Ιανουάριο του 2000, το ευρώ έπεφτε κάτω από το ένα δολάριο και έφθανε το Μάιο, στο αρνητικό ρεκόρ των 0, 8884 δολαρίων, θέτοντας σε συναγερμό την Ε.Ε., που μέσω της πολιτικής της ΕΚΤ, μάλλον πριμοδοτούσε μέχρι τότε, τη διολίσθση του νομίσματός της. Η πτώση ενός νομίσματος, ευνοεί βέβαια την ανταγωνιστικότητα και τις εξαγωγές, πλήττει ωστόσο το γόητρο και την αξιοπιστία του, ειδικά όταν φτάνει το 18, 5% και αφορά ένα νέο νόμισμα στην ουσία όπως το ευρώ -τόση είναι η υποτίμησή του από την 1/1/2000. Ενα νόμισμα για το οποίο δεν έχει πειστεί ακόμη απόλυτα μεγάλο μέρος της ευρωπαϊκής κοινής 
γνώμης, παρά τις καλές προθέσεις και το γεγονός ότι πίσω του βρίσκονται 11 και 
 Το ευρώ κατάφερε τελικά να ανακάμψει από το τελευταίο του αρνητικό ρεκόρ και να φτάσει στο επίπεδο των 96 σεντς, καταγράφοντας μία άνοδο της τάξης του 8, 5%, μέσα σε ένα μήνα.
  Πρώτον, από το αν όντως επαληθευτούν οι προσδοκίες για υψηλότερους ρυθμούς της οικονομίας της ζώνης του ευρώ και κάμψης των αντίστοιχων ρυθμών της αμερικανικής οικονομίας.
 Από τη σύγκλιση, με δυό λόγια, μεταξύ ευρωπαϊκής και αμερικανικής οικονομίας, όπως και των επιτοκίων. Μία σύγκλιση που γίνεται ωστόσο πολλές φορές, με μίμηση του αμερικανικού μοντέλου, εναλλακτική πρόταση του οποίου φιλοδοξεί να παίξει το ευρώ και όσα αυτό φιλοδοξεί να φέρει (πολιτική ενοποίηση κ.λπ.).
  Δεύτερον από την ικανότητα επικοινωνίας της ΕΚΤ με τις αγορές. Ενα σημείο, στο οποίο ο θεματοφύλακας της νομισματικής σταθερότητας, η ΕΚΤ, δεν έδειξε σημαντικές επιτυχίες, προκαλώντας πολλές φορές, περισσότερο κακό, παρά καλό στο νέο νόμισμα.
  Τρίτον από την πολιτική υπόσταση του ευρώ. Το νέο νόμισμα, εκτός του ότι βρίσκεται σε λογιστική μορφή ακόμη, πάσχει από πολιτικό έλλειμμα. Η ζώνη του ευρώ, έχει αρχιτραπεζίτη, όπως π.χ. οι ΗΠΑ, δεν έχει όμως «τσάρο» της Οικονομίας, υπουργό Οικονομικών, που θα μετουσιώνει με έργα και λόγια την πολιτική του «σκληρού» ή «μαλακού» ευρώ.
 Βεβαίως η ζώνη του ευρώ, δεν αποτελεί ενιαίο εθνικό και πολιτικό σύνολο, όπως οι ΗΠΑ. Το πολιτικό έλλειμμα, φιλοδοξεί να το καλύψει η πρωτοβουλία της γαλλικής προεδρίας για αναβάθμιση του συμβουλίου των υπουργών Οικονομικών, του 
«ευρώ 12» και τη μετατροπή του, σε άτυπη κυβέρνηση του ευρώ.
 Το νέο νόμισμα αναζητεί τη δεύτερή του ευκαιρία, αφού τα πρώτα του βήματα, διέψευσαν τις υπερβολικές προσδοκίες για ταχύτατη ανάδειξή του σε αντίβαρο του 
 Μένει βέβαια εκτός από το τεστ των αγορών να περάσει και το τεστ των λαών. Την 
αποδοχή του ως νόμισμα με σάρκα και οστά από τα εκατομμύρια Ευρωπαίων, από την 
1/1/2002, που το νέο νόμισμα φιλοδοξεί να μπει στις τσέπες μας, στη θέση της σημερινής δραχμής.
