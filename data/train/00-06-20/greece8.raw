Η κατάταξη των επιτυχόντων των διαγωνισμών του ΑΣΕΠ, με βάση την πενταετία που πήραν το πτυχίο τους, είναι αντισυνταγματική, γιατί πρόκειται για ένα τυχαίο κριτήριο για κάθε υποψήφιο, αποφάνθηκε το Συμβούλιο της Επικρατείας.
 Το Γ' τμήμα του Ανώτατου Δικαστηρίου εκ των υστέρων δικαιώνει και την απόφαση της κυβέρνησης να καθορίσει τα κριτήρια για τη σειρά κατάταξης σε διαγωνισμούς 
του ΑΣΕΠ, με καθαρά αξιοκρατικούς όρους. Ετσι, η διάταξη που όριζε ως μέθοδο κατάταξης των υποψηφίων το χωρισμό τους ανά πενταετίες, προκειμένου να υπάρχει 
αναλογική απορρόφηση, αντικαταστάθηκε με το νόμο 2527/1997, ο οποίος ορίζει ως 
κριτήρια το διδακτορικό δίπλωμα ή άλλο μεταπτυχιακό τίτλο σπουδών, καθώς και το βαθμό του πτυχίου.
 Το Ανώτατο Ακυρωτικό Δικαστήριο ασχολήθηκε με την υπόθεση ύστερα από έφεση του 
Δημοσίου κατά αποφάσεων του Διοικητικού Πρωτοδικείου και Εφετείου, που δικαίωνε προσφυγή της κοινωνικής λειτουργού Μαρίας Κοντού, η οποία συμμετείχε στο διαγωνισμό του 1995, για την πλήρωση δύο κενών οργανικών θέσεων στο Ψυχιατρικό Nοσοκομείο Κέρκυρας.
 Η προσφεύγουσα κατέλαβε στον αρχικό πίνακα επιτυχόντων μία από τις δύο θέσεις, 
όμως η Ολομέλεια του ΑΣΕΠ έναν χρόνο αργότερα ζήτησε τηνν αναμόρφωση του πίνακα επιτυχόντων, προκειμένου να τηρηθεί η αρχή της αναλογικότητας βάσει των 
πενταετιών, όπως όριζε η ρύθμιση του νόμου 2247/94.
 «Η διάταξη αυτή, υπογραμμίζει η υπ' αριθμόν 2056/2000 απόφαση του ΣτΕ, οδηγεί σε κατάταξη με βάση το καθαρά τυχαίο κριτήριο των περισσότερων υποψηφίων, όπως 
είναι η πενταετία που πήραν το πτυχίο τους. Το κριτήριο αυτό είναι συμπτωματικό και απρόσφορο για την κατάταξη υποψηφίων στο πλαίσιο ενός συστήματος προσλήψεων στο δημόσιο τομέα, που πρέπει να βασίζεται στην αρχή της 
 Ετσι, το δικαστήριο καταλήγει στην άποψη ότι η ρύθμιση αυτή είναι αντισυνταγματική και δεν μπορεί να τύχει εφαρμογής και απορρίπτει την έφεση των συναρμόδιων υπουργών Υγείας και Εσωτερικών κατά των αποφάσεων που δικαίωναν την κ. Μαρία Κοντού.
 Ζήτημα προς ερευνα παραμένει, πάντως, το τι μέλλει γενέσθαι με τους άλλους υποψήφιους που αποκλείστηκαν από το διαγωνισμό με βάση τη συγκεκριμένη ρύθμιση.
