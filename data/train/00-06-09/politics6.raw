 προσπάθεια Καραμανλή να αλλάξει το δυσάρεστο κλίμα που υπάρχει εντός κόμματος και την κακή δημόσια εικόνα που έχει η Ν.Δ. θα είναι εμφανής σήμερα το απόγευμα στο Στάδιο Ειρήνης και Φιλίας, οπότε αρχίζει το έκτακτο συνέδριο.
 Τα αποτελέσματα αυτής της προσπάθειας όμως δεν είναι καθόλου πιθανόν ότι θα είναι και τα καλύτερα για την ηγεσία της Ν.Δ. Και αυτό, για δύο λόγους: Αφ' ενός επειδή μια σειρά από παράγοντες που θα μπορούσαν να επηρεάσουν τα τεκταινόμενα στη Ν.Δ. θα απόσχουν από το συνέδριο (π.χ. Μητσοτάκης, Αβραμόπουλος) και κάποιοι άλλοι (π.χ. Βαρβιτσιώτης, Ι. Κεφαλογιάννης) δεν θα πάρουν καν το λόγο.
 Αφ' ετέρου, γιατί και σε αυτό το συνέδριο δεν θα κυριαρχήσει η πολιτική συζήτηση, αλλά οι προσωπικές αναφορές και αιχμές (με κύριο στόχο τον Α. Σπηλιωτόπουλο), οι οποίες εκ των πραγμάτων θα ακυρώσουν τις όποιες προσπάθειες 
 Παρ' όλα αυτά, ο πρόεδρος της Ν.Δ. θα προσπαθήσει με την ομιλία του να πείσει πως αυτό το συνέδριο θα αποτελέσει το τέλος της εσωστρέφειας για το κόμμα του και πως από εδώ και εμπρός θα πρέπει να ασχοληθεί η Ν.Δ. μόνον με τον αντιπολιτευτικό λόγο της. Ο κ. Καραμανλής θα κάνει λόγο για τις αναγκαίες αλλαγές που πρέπει να γίνουν σε οργανωτικό επίπεδο, ενώ ιδιαίτερη έμφαση θα δώσει στα λεγόμενα περί μεσαίου χώρου και θα επιχειρήσει να δώσει περιεχόμενο στην έννοια αυτή. Οτι, δηλαδή, αποτελεί έναν χώρο μακριά από οξύτητες και πολώσεις, μακριά από ιδεολογικές αναφορές του παρελθόντος.
 Το αντιπολιτευτικό βάρος στο συνέδριο αναμένεται να σηκώσει κυρίως η Ντόρα Μπακογιάννη, η οποία θα αναφερθεί στο έλλειμμα δημοκρατίας που υπάρχει στο κόμμα, αλλά και στο πρόβλημα επικοινωνιακής πολιτικής. Και όσον αφορά το τελευταίο, ουσιαστικά θα «φωτογραφίζει» τον εκπρόσωπο Tύπου του κόμματος. Ο Κ. 
Μητσοτάκης πάντως, με διάθεση μάλλον σνομπισμού, επανέλαβε και χθες δημόσια (ΜΕΓΚΑ) ότι δεν θα πάει στο συνέδριο, λέγοντας πως θεωρεί ότι «τρία συνέδρια σ' έναν χρόνο είναι πολύ».
 Ομως, οργανωμένη αντιπολιτευτική κίνηση εκτός των περίπου 100 μελών και στελεχών της ΟΝΝΕΔ (που ήδη έστειλαν σχετικό έγγραφο στην ηγεσία, διαφωνώντας με τα περί μεσαίου χώρου), ετοιμάζουν και περίπου 100 πρώην βουλευτές και πολιτευτές, οι οποίοι με κείμενο που παρέδωσαν χθες στον πρόεδρο του συνεδρίου 
Β. Μεϊμαράκη, διατυπώνουν με έμφαση το επικοινωνιακό πρόβλημα της Ν.Δ., αλλά και αμφισβητούν τα περί μεσαίου χώρου. Το κείμενο παραδόθηκε από τους Γ. Σούρλα και Α. Παπαδόγγονα, εν τούτοις δεν υπογράφεται. Και αυτό για να μην ασκηθούν πιέσεις, όπως έλεγε ένας από αυτούς. Στο κείμενο επισημαίνεται ότι η επικοινωνιακή πολιτική είναι ένα από τα βασικά προβλήματα της Ν.Δ. και «παρά της επανειλημμένες ενστάσεις στις κατ' ιδίαν συζητήσεις αλλά και δημόσια για την εκπροσώπηση του κόμματος και την επικοινωνιακή πολιτική γενικώς, δεν κατέστη δυνατόν να γίνουν οι απαιτούμενες μεταβολες. Και είναι σαφές ότι «φωτογραφίζουν» τον Α. Σπηλιωτόπουλο. Για το μεσαίο χώρο επισημαίνουν ότι προκαλεί ιδεολογική σύγχυση και προβλήματα στη χάραξη αποτελεσματικής πολιτικής γραμμής.
 Πάντως και ο εκπρόσωπος της Ν.Δ. δεν σκοπεύει να παραμείνει απαθής στις επιθέσεις που θα δεχτεί. Οι πληροφορίες αναφέρουν πως ήδη ετοιμάζει με νεολαίους της επιρροής του οργανωμένη απάντηση σε όσους στρέψουν τα πυρά εναντίον του.
