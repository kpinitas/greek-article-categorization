 Χθεσινοβραδινές πληροφορίες έφεραν τη διοίκηση της Εμπορικής Τράπεζας και τους ιθύνοντες της γαλλικής τράπεζας Credit Agricole να έχουν προσεγγίσει σε μάλλον 
καθοριστικό βαθμό στις εκατέρωθεν θέσεις και, έτσι, πιθανότατα σήμερα να ανακοινωθεί η θετική έκβαση των διαπραγματεύσεων, που επί πολλές ημέρες κρατούν σε αγωνία και τη χρηματιστηριακή αγορά.
 Μια θετική εξέλιξη στο θέμα της Εμπορικής είναι πολύ πιθανόν να επηρεάσει αναλόγως και το επενδυτικό κοινό, που τις τελευταίες ημέρες γινόταν δέκτης απαισιόδοξων προβλέψεων για την κατάληξη της συμφωνίας.
 Αλωστε, η Σοφοκλέους έχει δείξει ότι αναμένει ένα καλό νέο, προκειμένου να ανακτήσει ξανά τη λαβωμένη εδώ και καιρό αυτοπεποίθησή της, ώστε να καταφέρει να αναπτύξει τις θετικές τάσεις, τις οποίες όλοι προεξοφλούν, αλλά ουδείς έχει 
 Με βάση τα παρόντα δεδομένα, φαίνεται να εξαντλούνται και τα περιθώρια των πτωτικών τάσεων, αφού η αγορά δείχνει να αναπτύσσει ισχυρές αντιστάσεις, όταν ο γενικός δείκτης πλησιάζει τις 4.300 μονάδες. Κάτι τέτοιο φάνηκε να επιβεβαιώνεται και χθες, καθώς ο δείκτης, ύστερα μετά από αρκετές παλινδρομήσεις, μεταξύ θετικού και αρνητικού προσήμου, κατάφερε να κλείσει ενισχυμένος κατά 0, 89% στα επίπεδα των 4.387, 37 μονάδες.
 Ωστόσο, η διατήρηση του τζίρου στα όχι ιδιαίτερα ικανοποιητικά επίπεδα των 128 
δισ. δρχ. και οι περιορισμένου εύρους συναλλαγές στα blue chips, σε αντίθεση γι' άλλη μια φορά με τις «ανάλαφρες» μετοχές της περιφέρειας, δεν προσφέρουν ικανοποιητικές ενδείξεις ότι η Σοφοκλέους εισέρχεται σε φάση ουσιαστικής ανόδου, αν και τίποτε δεν πρέπει να αποκλείεται στο μη προβλέψιμο ελληνικό Xρηματιστήριο.
 Το πιθανότερο, πάντως, σύμφωνα με τους παράγοντες της χρηματιστηριακής αγοράς, 
είναι ότι, ύστερα και από τη σημαντική διόρθωση των τιμών κατά τις προηγούμενες ημέρες, το αγοραστικό ενδιαφέρον θα επανακάμψει κυρίως για τις μετοχές της Παράλληλης Αγοράς και γενικότερα της μικρής και μεσαίας κεφαλαιοποίησης.
 Αλλωστε, σε αυτό το συμπέρασμα οδηγεί και η χθεσινή εκτίναξη των μετοχών της Παράλληλης Αγοράς, που ενισχύθηκαν κατά 5, 4%, ακολουθούμενες από τις κατασκευαστικές εταιρείες, που κατέγραψαν κέρδη 3, 28%.
 Ωστόσο, αν και οποιαδήποτε ανοδική αντίδραση των περιφερειακών μετοχών είναι ικανή στη φάση αυτή των «ισχνών αγελάδων» να συντηρήσει το επενδυτικό ενδιαφέρον, οδηγώντας πάλι την αγορά προς την περιοχή των 4.500 μονάδων, ο δρόμος προς τα υψηλότερα επίπεδα των 4.800 μονάδων φαντάζει περισσότερο δύσκολος, καθώς απαιτεί την ενεργοποίηση των «βαρύτερων χαρτιών» της αγοράς. 
 Το επενδυτικό κοινό, συμπεριλαμβανομένων και των θεσμικών επενδυτών, παραμένει 
απρόθυμο να επεκτείνει τις τοποθετήσεις του στις μετοχές της υψηλής κεφαλαιοποίησης, αφ' ενός γιατί δεν δείχνουν να έχουν «παγώσει» επί μήνες τώρα 
οι σοβαρές κινήσεις με επίκεντρο τον τραπεζικό χώρο.
 Ο τραπεζικός χώρος βρίσκεται σε φάση ανασύνταξης δυνάμεων, με την ολοκλήρωση των διαδικασιών συγχώνευσης που προωθούν ο όμιλος Πειραιώς και Πίστεως, αν και 
όλα δείχνουν ότι ένας δεύτερος γύρος συγκέντρωσης, μέσω συνεργασιών, προετοιμάζεται. 
 Αφ' ετέρου, η δυσκινησία των blue chips αποτρέπει τόσο τους μικρούς όσο και τους ισχυρότερους επενδυτές, που θέλουν να πραγματοποιήσουν κέρδη από το Xρηματιστήριο, να τοποθετηθούν, πόσω μάλλον από τη στιγμή που βρίσκουν καθημερινά επενδυτικές ευκαιρίες στις μετοχές της μικρής και μεσαίας κλεφαλαιοποίησης, οι οποίες αντιδρούν δίχως να χρειάζεται ένα σπουδαίο γεγονός. 
 Αν, πάντως, όλα πάνε καλά με την Εμπορική Τράπεζα, σήμερα προβάλλει το σοβαρό ενδεχόμενο να αναθερμανθεί το αγοραστικό ενδιαφέρον και για τα βαριά χαρτιά του Xρηματιστηρίου, δίνοντας μια καλή ευκαιρία και στη Σοφοκλέους να ξεφύγει από το στενό πλαίσιο των τελευταίων μηνών. 
