 Υψηλότερο δείκτη p/e σε σχέση με τις περισσότερες διεθνείς αγορές, αρκετά μεγαλύτερο ρίσκο για τους επενδυτές αλλά και σημαντικά αρνητική απόδοση και μάλιστα εν μέσω έντονων διακυμάνσεων, εμφανίζει η ελληνική χρηματιστηριακή αγορά μέσα στο 2000, σύμφωνα με ανάλυση που δημοσιεύεται στο τελευταίο τεύχος του Οικονομικού και Χρηματοοικονομικού Δελτίου της Εθνικής Τράπεζας, το οποίο εκδίδεται στην αγγλική γλώσσα και απευθύνεται στους αλλοδαπούς πελάτες της. 
 Από τη σύγκριση των δεικτών p/e μεταξύ έξι μεγάλων διεθνών αγορών προκύπτει ότι η Σοφοκλέους, παρά τη σημαντική διόρθωση των τιμών, εξακολουθεί να μοιάζει 
ακριβή καθώς κατέχει την 3η θέση από πλευράς υψηλότερου λόγου τιμής προς κέρδη. Συγκεκριμένα το p/e της ελληνικής αγοράς διαμορφώνεται (με ημερομηνία 15 Μαΐου) σε 31, 4, καθιστώντας τρίτη τη Σοφοκλέους, ενώ προηγούνται το Χρηματιστήριο της Ιαπωνίας με p/e 72, 6 (!), και το χρηματιστήριο της Ιταλίας με 
 Την ίδια στιγμή, όμως, σύμφωνα με την ανάλυση της Εθνικής Τράπεζας, ενέχουν και το μεγαλύτερο ρίσκο σε σχέση με τις υπόλοιπες αγορές, καθώς ο σχετικός δείκτης που υποτίθεται ότι μετρά την «επικινδυνότητα» των αγορών είναι σχεδόν διπλάσιος συγκριτικά με τα υπόλοιπα διεθνή χρηματιστήρια. 
 Εξετάζοντας κανείς την απόδοση των ελληνικών μετοχών στο διάστημα του τελευταίου πενταμήνου, (31/12/99-15/5/2000), διακρίνει ότι η Σοφοκλέους είναι το πρώτο σε απώλειες χρηματιστήριο με αρνητική απόδοση -22, 6%, ενώ παρά τη διόρθωση των τιμών, ο δείκτης του ρίσκου των επενδύσεων ανέρχεται σε 2, 37. Αντίθετα, το χρηματιστήριο που εμφανίζει τις μικρότερες απώλειες (όλα κινούνται πτωτικά στο 5μηνο), αυτό της Ισπανίας με αρνητική απόδηση -9, 7%, έχει σαφώς πιο περιορισμένο δείκτη επενδυτικού κινδύνου (1, 20), που ουσιαστικά 
είναι και ο χαμηλότερος όλων των συγκρίσιμων διεθνών χρηματιστηρίων. 
 Υψηλός ήταν και ο δείκτης κινδύνου στη διάρκεια της ανοδικής πορείας του Χρηματιστηρίου το 2000, συμπεριλαμβανομένου και του χρόνου της πτώσης, έως και 
το Μάιο (από 1/1/2000 έως 15/5/2000 και με απόδοση γενικού δείκτη -2, 75%). Ετσι το ρίσκο που είχε σε αυτό το διάστημα ένας επενδυτής της Σοφοκλέους ανερχόταν σε 2, 39, ενώ την ίδια στιγμή ο αντίστοιχος δείκτης της πορτογαλικής αγοράς που είχε απόδοση -18, 6%, ανερχόταν σε 1, 14, της Ιαπωνίας (
 Ισως ένας σημαντικός λόγος για τον οποίο η ελληνική αγορά αντιμετωπίζεται με αυξημένο ρίσκο, έστω και τώρα που διανύει τις τελευταίες μέρες της ζωής της ως 
αναδυόμενη αγορά, είναι το γεγονός ότι οι συναλλαγές στη Σοφοκλέους υπόκεινται 
σε ιδιαίτερα μεγάλες διακυμάνσεις, κάτι που δεν συμβαίνει συχνά στα μεγάλα ξένα χρηματιστήρια, με εξαίρεση βέβαια τις βίαιες μεταβολές του Dow Jones και του Nasdaq. Αυτό είναι άλλωστε ένα συμπέρασμα στο οποίο καταλήγουν οι αναλυτές 
της Εθνικής μελετώντας τις συναλλαγές από τον περσινό Σεπτέμβριο ώς και τον προηγούμενο Μάιο, διαπιστώνοντας μάλιστα «ασυμμετρία των αντιστάσεων του επενδυτικού κοινού στις χρηματιστηριακές ειδήσεις» και καταλήγοντας ότι «η διακύμανση της χρηματιστηριακής αγοράς είναι εντονότερη στις κακές ειδήσεις από ό,τι στις θετικές.
