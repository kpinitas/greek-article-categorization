της τρομοκρατίας στην Ελλάδα προσφέρουν με δηλώσεις τους εκπρόσωποι χωρών-μελών της Ευρωπαϊκής Ενωσης, καθώς και η Ευρωπαϊκη Επιτροπή, σε αντίθεση 
με την Ουάσιγκτον, που κατηγορεί ευθέως την ελληνική κυβέρνηση και τις αρμόδιες αρχές για συνειδητή ολιγωρία στην πάταξη της τρομοκρατίας.
 Οι ευρωπαϊκές κυβερνήσεις, θύματα και οι ίδιες επί σειρά δεκαετιών από τρομοκρατικές ενέργειες που είχαν μεγάλο αριθμό θυμάτων, αντιμετωπίζουν την Ελλάδα (και αυτό φαίνεται στις αντιδράσεις τους στη χθεσινή τρομοκρατική ενέργεια με θύμα το Bρετανό αξιωματούχο) ως ένα ακόμη θύμα της τρομοκρατίας και δεν σπεύδουν να εκτοξεύσουν κατηγορίες και κυρώσεις σε βάρος της ελληνικής 
κυβέρνησης. Πολύ περισσότερο δεν σπεύδουν να χρησιμοποιήσουν το φαινόμενο της τρομοκρατίας στην Ελλάδα ως πολιτικό μέσο πίεσης, όπως πράττουν οι αμερικανικές αρχές, οι οποίες σε επίσημα κείμενά τους αθροίζουν...τα γκαζάκια 
προκειμένου να «πλασάρουν» την Ελλάδα, ανάμεσα στην Κολομβία των ναρκωτικών και το Πακιστάν των συνεχών τοπικών πολέμων, των πραξικοπημάτων και του ανύπαρκτου βιοτικού επιπέδου στην κορυφή των τρομοκρατικών χωρών.
 Η θλιβερή είδηση της τρομοκρατικής ενέργειας σε βάρος του βρετανού ΑΚΑΜ Σόντερς, βρήκε την εκπρόσωπο της βρετανικής κυβέρνησης, υφυπουργό Αμύνης για θέματα εξοπλισμών, βαρόνη Σίμονς και το Bρετανό πρέσβη κ. Μάντεν σε σύσκεψη με 
 Η Bρετανίδα υφυπουργός, έπειτα από τηλεφωνική επικοινωνία της με το Bρετανό πρωθυπουργό Τόνι Μπλερ, σε δηλώσεις της προς το BBC και το πρακτορείο Ρόιτερ δήλωσε κατηγορηματικά: «Δεν έχω λόγο να πιστεύω ότι δεν είναι επαρκής (η ασφάλεια που προσφέρεται στους Bρετανούς διπλωμάτες στην Eλλάδα) ».
 «Mάλιστα, μόλις χθες συζητούσαμε για την ασφάλεια και λέγαμε ότι η αλήθεια είναι ότι όταν άνθρωποι μοχθηροί είναι αποφασισμένοι να κινήσουν γη και ουρανό 
για να φέρουν την καταστροφή και να σκοτώσουν καλούς, αθώους ανθρώπους που απλώς κάνουν τη δουλειά τους, πολύ συχνά κατορθώνουν να το επιτύχουν επειδή ζούμε σε ελεύθερες κοινωνίες, με ελευθερία έκφρασης και μετακίνησης. Eίμαι βέβαιη ότι η συντριπτική πλειοψηφία, ή μάλλον σχεδόν όλοι στην Eλλάδα, θα εκφράσουν το ίδιο ομόφωνα τον αποτροπιασμό τους γι' αυτό που έγινε σήμερα το πρωί, όπως και όλοι στο Hνωμένο Bασίλειο. Mίλησα με τον κύριο Tόνι Mπλερ σήμερα το πρωί...
 Δε βρίσκομαι εδώ για να ασκήσω κριτική για τον τρόπο λειτουργίας των ελληνικών 
υπηρεσιών ασφαλείας. Eίμαι βέβαιη ότι θα γίνει πλήρης έρευνα γι' αυτό το φρικαλέο έγκλημα, αλλά δεν νομίζω ότι τώρα είναι η στιγμή για απαγγελία κατηγορητηρίων... Tώρα είναι η ώρα να σκεφτούμε πρώτα τη χήρα και τα κορίτσια του νεκρού και να τους προσφέρουμε τη μεγαλύτερη δυνατή στήριξη. Eίμαι βέβαιη ότι θα γίνει η έρευνα που πρέπει. Δεχτήκαμε θερμά μηνύματα συμπαράστασης από την ελληνική κυβέρνηση και ήδη ο κύριος Σημίτης μίλησε με τον κύριο Mπλερ. Eχω 
την πεποίθηση ότι μπορούμε να βασιστούμε στο ότι οι ελληνικές αρχές θα κάνουν ό,τι είναι δυνατόν για να φέρουν οποιονδήποτε ευθύνεται για το αποτρόπαιο αυτό 
 Την ίδια ακριβώς στάση ακολούθησε και το Φόρεϊν Οφις, με δηλώσεις του Bρετανού υφυπουργού Εξωτερικών Κιθ Bαζ, ο οποίος δήλωσε ότι η βρετανική κυβέρνηση υποστηρίζει τις προσπάθειες της ελληνικής κυβέρνησης για την άμεση σύλληψη των ενόχων.
 Το βρετανικό υπουργείο Εξωτερικών εξέδωσε όμως, ως όφειλε άλλωστε, μετά τη δολοφονία αξιωματούχου του, ταξιδιωτική σύσταση προς τους Bρετανούς τουρίστες που ταξιδεύουν στην Ελλάδα, που όμως δεν αποτελεί ταξιδιωτική οδηγία, δηλαδή αρνητική προτροπή για τους ταξιδιώτες προς την Ελλάδα.
 Είναι απολύτως χαρακτηριστικό ακόμη ότι και ο Γερμανός πρέσβης, που πέρυσι ήταν θύμα ο ίδιος τρομοκρατικής ενέργειας, δήλωσε ότι εξακολουθεί να αισθάνεται ασφαλής στην Ελλάδα και προέτρεψε όλους τους Eυρωπαίους να αντιμετωπίσουν από κοινού το πρόβλημα της τρομοκρατίας, ενώ παρόμοια δήλωση έκανε και ο ειδικός συντονιστής του Συμφώνου Σταθερότητας στη ΝΑ Ευρώπη κ. Χόμπαχ.
 Παραλλήλως, ο πρόεδρος της Ευρωπαϊκής Επιτροπής Ρομάνο Πρόντι σε ανακοίνωσή του εκφράζει την απόλυτη αποστροφή του για τη δολοφονία του Bρετανού στρατιωτικού ακολούθου, την οποία θεωρεί ως απόπειρα κατά της δημοκρατίας, που 
είναι ο θεμέλιος λίθος της Ε. Ενωσης, και εκφράζει την πλήρη αλληλεγγύη του προς την ελληνικη κυβέρνηση.
 Χθες εξ άλλου, ο κυβερνητικός εκπρόσωπος ανακοίνωσε ότι η ελληνική κυβέρνηση θα ζητήσει τη δικαστική συνδρομή της αμερικανικής κυβέρνησης ώστε να καταθέσει 
ό,τι επικαλείται ότι γνωρίζει περί τρομοκρατίας στην Eλλάδα ο πρώην αξιωματούχος της CIA Γούλσεϊ με βάση τη συνέντευξή του στο «Ποντίκι».
 Ο κυβερνητικός εκπρόσωπος ανέφερε ότι «τέτοιες αναφορές είναι αδιανόητες και πέραν πάσης λογικής. Mε αυθαίρετες υποθέσεις και ατεκμηρίωτες καταγγελίες δεν αντιμετωπίζεται η τρομοκρατία. Θα ήταν ανάξιο σχολιασμού ένα τέτοιο δημοσίευμα, που αναφέρεται σε ισχυρισμούς ενός πρώην αξιωματούχου της CIA»...
 Ο κ. Pέππας πρόσθεσε ότι η ελληνική κυβέρνηση δεν μπορεί να επιτρέψει, τέτοιου 
είδους ισχυρισμοί να παραμείνουν έωλοι και γι' αυτό αναλαμβάνει την πρωτοβουλία να ζητήσει τη δικαστική συνδρομή των HΠA προκειμένου να καταθέσει ο κ. Γούλσεϊ αυτά που ισχυρίζεται ότι γνωρίζει.
 Χθες το πρωί, ο υπουργός Εξωτερικών Γ. Παπανδρέου, μόλις πληροφορήθηκε το συμβάν, μετέβη στο νοσοκομείο «Ερυθρός Σταυρός» και ενημερώθηκε για την κατάσταση του Bρετανού αξιωματούχου. Στις δηλώσεις του ανέφερε μεταξύ άλλων: 
 «Θα ήθελα να επαναλάβω για μία ακόμη φορά τον αποτροπιασμό και την καταδίκη της τρομοκρατικής αυτής ενέργειας και να επισημάνω τη βούληση της κυβέρνησης να συνεχίσουμε την προσπάθειά μας για την καταπολέμηση της τρομοκρατίας».
 Ο κ. Παπανδρέου είχε τηλεφωνική επικοινωνία με το Bρετανό ομόλογό του κ. Κουκ, 
