 νθρωπος χαμηλού προφίλ ο Βρετανός ακόλουθος Aμυνας ταξίαρχος Στέφεν Σόντερς είχε αφήσει καλές εντυπώσεις στους Ελληνες αξιωματικούς που είχαν την ευκαιρία 
 Γεννήθηκε το 1948 και ξεκίνησε την καριέρα του το 1965. Ηταν μέλος του Βασιλικού Συντάγματος του Δούκα του Εδιμβούργου και αποφοίτησε από τη Βασιλική 
Στρατιωτική Ακαδημία το 1967 και συνέχισε τις σπουδές του στη στρατιωτική σχολή για αξιωματικούς.
 Κατά τη διάρκεια της θητείας του υπηρέτησε στη Βόρεια Ιρλανδία, τη Γερμανία, την Κύπρο και το Ιράκ. Οπως μάλιστα αναφέρει το Γαλλικό Πρακτορείο, «ήταν συνηθισμένος σε αποστολές ευαίσθητες και είχε εργαστεί κυρίως στη Β. Ιρλανδία και το Ιράκ». 
 Από το 1993 και για τρία χρόνια ήταν στρατιωτικός ακόλουθος στην Αυστραλία και 
σύμβουλος σε θέματα Aμυνας στην Παπούα Νέα Γουινέα. Στη συνέχεια παρέμεινε για 
έναν χρόνο στο Κουβέιτ ως βοηθός του διοικητή της αποστολής επιτήρησης του ΟΗΕ. Κατά την παραμονή του στη θέση αυτή ταξίδεψε παρά πολλές φορές στο Ιρακ όπου είχε επαφές με αξιωματούχους στη Βαγδάτη. Πριν από έναν χρόνο προήχθη σε ταξίαρχο και τοποθετήθηκε ακόλουθος Aμυνας στην Αθήνα. 
 Ο ρόλος του τα τελευταία χρόνια στην Ελλάδα θα μπορούσε να χαρακτηριστεί αναβαθμισμένος, καθώς επί των ημερών του άνοιξαν οι αγορές οπλικών συστημάτων από τη Βρετανία έπειτα από ένα μεγάλο διάστημα που, άγνωστο γιατί, τα βρετανικά οπλικά συστήματα είχαν αποκλειστεί από τις Ελληνικές Ενοπλες Δυνάμεις. 
 Αξιωματικοί αλλά και αξιωματούχοι του υπουργείου Εθνικής Aμυνας μιλώντας για τον ακόλουθο Aμυνας της Βρετανίας κατέληγαν όλοι στο ίδιο συμπέρασμα: Ηταν πάντα διακριτικός και κρατούσε τις αποστάσεις. Ουδέποτε πίεσε καταστάσεις, ακόμη και όταν εξοπλιστικά προγράμματα, για τα οποία είχε επισήμως ενδιαφερθεί 
η βρετανική κυβέρνηση, κινδύνευσαν να μην υλοποιηθούν. Χαρακτηριστική είναι η δήλωση του πρώην διευθυντή της Γενικής Διεύθυνσης Εξοπλισμών και σήμερα βουλευτή του ΠΑΣΟΚ Γιάννη Σμπώκου: «Ουδέποτε μας είχε πάρει στο τηλέφωνο ή είχε έρθει εδώ να μάθει ή να πιέσει για κάποιο εξοπλιστικό πρόγραμμα. Ηταν πάντα διακριτικός και εμφανιζόταν μόνο στις επίσημες υπογραφές και εκδηλώσεις, 
όπως όταν υπογράψαμε τη σύμβαση για τις τορπιλοπυραυλακάτους, που είχαν δοθεί έπειτα από διαγωνισμό σε βρετανικά ναυπηγεία».
 Η Bρετανία τα τέσσερα τελευταία χρόνια έχει εντατικοποιήσει τις προσπάθειές της να πάρει μέρος της εξοπλιστικής πίτας του υπουργείου Εθνικής Aμυνας. Οι Bρετανοί αξιωματούχοι σε πολλές περιπτώσεις δεν δίστασαν να πιέσουν την ελληνική κυβέρνηση ακόμα και διά στόματος του πρωθυπουργού τους.
 Στο πενταετές εξοπλιστικό, που ολοκληρώνεται μέσα στο χρόνο και έχει ξεκινήσει 
το 1997, ένα πρόγραμμα έχει δοθεί στη Βρετανία, αυτό των τορπιλοπυραυλακάτων. Τους τελευταίους μήνες το βάρος των υπηρεσιών είχε δοθεί στην προμήθεια των αρμάτων και για το λόγο αυτό από προχθές βρίσκεται στην Αθήνα και η υφυπουργός 
Aμυνας της Βρετανίας βαρόνη Λιζ Σάιμονς, η οποία είχε συνάντηση με τον Ελληνα υφυπουργό Δ. Αποστολάκη για θέματα αμυντικής συνεργασίας και εξοπλισμών. 
