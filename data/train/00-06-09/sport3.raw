 Ταξίδι στο Μιλάνο για να κλείσουν τη μεταγραφή του Χοσέ Μοεντίν Ζε Ελίας, αλλά και να διαπραγματευτούν το ενδεχόμενο δανεισμού του Γρηγόρη Γεωργάτου στον Ολυμπιακό πραγματοποίησαν χθες το απόγευμα ο Γιώργος Λούβαρης και ο Πέτρος Κόκκαλης. Οι δύο εκπρόσωποι της πειραϊκής ΠΑΕ είχαν επαφές με τη διοίκηση της Ιντερ, με την οποία, σύμφωνα με πληροφορίες, συμφώνησαν στο οικονομικό και απέμενε το «ναι» του παίκτη (βλέπει θετικά την περίπτωση να έρθει στην Ελλάδα), που βρίσκεται στη Βραζιλία, αλλά και του Ιταλού μάνατζερ Τζιοβάνι Μπρακίνι, που έχει τα δικαιώματα του Ζε Ελίας.
 Πληροφορίες, πάντως, που διέρρευσαν χθες αργά το βράδυ από την Ιταλία ήθελαν το Ολυμπιακό να έκλεισε τον 24χρονο Ζε Ελίας (μιλούσαν μάλιστα, για τριετές συμβόλαιο), ενώ έγινε επαφή και με τη Μίλαν για τον Αργεντίνο λίμπερο Ρομπέρτο Αγιάλα. Ιταλοί δημοσιογράφοι πάντως, έλεγαν χθες ότι ο Αγιάλα υποστήριξε πως θέλει να συνεχίσει την καριέρα του στην Ισπανία (Βαλένθια). 
 Ο Ολυμπιακός έχει πάντα στα υπόψη τον Ζάγκο της Ρόμα, θα ασχοληθεί από εβδομάδα με τον Παρ Ζέτερμπεργκ, αλλά και για τον Μιχάλη Κωνσταντίνου, καθώς ο Ηρακλής έχει αύριο τον αγώνα με τον Πανιώνιο. Στην πειραϊκή ΠΑΕ είναι αισιόδοξοι ότι ο Κύπριος θα ντυθεί στα «ερυθρόλευκα», αλλά σίγουρα πρόκειται για μία εξαιρετικά δύσκολη υπόθεση την οποία έχει πάρει πάνω του ο Σωκράτης Κόκκαλης.
 H μεταγραφή του Χρήστου Πατσατζόγλου θα τελειώσει το αργότερο την Τρίτη, ενώ ο Νικόλα Αμορούσο, ο οποίος φέρεται ως εναλλακτική λύση στη θέση του σέντερ φορ, είναι μία ανάσα από τη μεταγραφή του στη Νάπολι. 
 Στο μεταξύ, από την Ισπανία ελέχθη ότι «ο Βασίλης Τσάρτας είναι έτοιμος να υπογράψει στον Ολυμπιακό»! 
 *«Φεύγω μεθαύριο για την Aργεντινή, θα δω τρία παιχνίδια, για λίμπερο, χαφ και σέντερ φορ και θα επιστρέψω στην Aθήνα στις 19 Iουνίου». Ο Γιάννης Mαντζουράκης ετοίμασε χθες βράδυ τις βαλίτσες του, σήμερα θα λάβει τα εισιτήρια και αύριο το πρωί αναχωρεί μαζί με άνθρωπο του Ολυμπιακού για την Aργεντινή.
 Ο «Pουμάνος» τεχνικός σύμφωνα με έγκυρες πηγές, θα δει την Kυριακή τον αγώνα Σαν Λορέντζο-Iντεπεντιέντε, όπου θα έχει στραμμένο το βλέμμα του σε πέντε παίκτες.
 Πρόκειται για τον σέντερ φορ της Iντεπεντιέντε Nτανιέλ Mοντενέγκρο και τους Λεάντρο Aττίλιο Pομανιόλι, Mπερνάντο Pομέο, Aριέλ Λόπεζ και Pικάρντο Bερόν της Σαν Λορέντζο. Eπειτα θα κάνει ένα ταξίδι-αστραπή στη Bραζιλία για να δει ένα κεντρικό αμυντικό και ένα 10άρι (χθες προτάθηκε στον Ολυμπιακό ο Bραζιλιάνος Zούνιορ Mπαϊάνο της Bάσκο ντα Γκάμα) και θα επιστρέψει πάλι στην Aργεντινή για να παρακολουθήσει στις 18 Iουνίου παιχνίδι της Mπόκα Tζούνιορς ή της Pίβερ Πλέιτ. Στην Aθήνα θα επιστρέψει στις 19 του μήνα και θα κάνει τις εισηγήσεις του στη διοίκηση.
