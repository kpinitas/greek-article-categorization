 Ο πληθυσμός της Γης μπορεί σήμερα μόλις να ξεπερνά τα 6 δισεκατομμύρια, υπολογίζεται όμως ότι μέχρι τα μέσα του αιώνα μπορεί να απογειωθεί φθάνοντας τα 9 δισεκατομμύρια. Είναι, για παράδειγμα, χαρακτηριστικό το γεγονός ότι αν η 
Ινδία χρειάστηκε χιλιάδες χρόνια για να φθάσει το 1 δισεκατομμύριο κατοίκους, μπορεί μόλις σε άλλα εκατό χρόνια να προσθέσει άλλο ένα δισεκατομμύριο. Χαρακτηριστική είναι επίσης η αναμενόμενη μείωση του πληθυσμού της Ευρώπης, σε 
αντίθεση με εκείνους της Αφρικής και της Αμερικής.
 Σύμφωνα με έκθεση του Γραφείου για τον Πληθυσμό, που είναι ιδιωτικός φορέας, εκτός από την Ινδία, η τάση αύξησης του πληθυσμού στην Αφρική και την Ευρώπη θα είναι καθοριστικής σημασίας για την ταχύτητα με την οποία θα μεγαλώσει ο πληθυσμός ολόκληρης της Γης. Οπως προκύπτει από τα στοιχεία της οργάνωσης, η κλίμακα των δέκα πρώτων σε πληθυσμό χωρών έχει ως εξής: Κίνα (1, 2 δισ.), Ινδία 
 Ο πληθυσμός της αφρικανικής ηπείρου αναμένεται να φθάσει από τα 800 εκατ. σήμερα στο 1, 8 δισ. το 2050, παρά τη μεγάλη έξαρση του AIDS. Αν και στην Αφρική ζει σήμερα το 13% του παγκόσμιου πληθυσμού, η ίδια ήπειρος συγκεντρώνει 
το 69% των περιπτώσεων που σχετίζονται με τον ιό HIV και την ασθένεια του AIDS.
 Ο πληθυσμός της Ευρώπης αναμένεται να μειωθεί από τα 728 εκατ. που είναι σήμερα σε 658 εκατ. μέσα στα επόμενα 50 χρόνια. Ανάλογη μείωση έχουν προβλέψει 
και οι στατιστικές υπηρεσίες της Ευρωπαϊκής Ενωσης και των Ηνωμένων Εθνών εξαιτίας της μείωσης του ποσοστού των γεννήσεων.
 Ο πληθυσμός των Ηνωμένων Πολιτειών θα ανέλθει στα 403 εκατ. από τα 275 που είναι σήμερα, πρόβλεψη που δείχνει μια μέτρια αύξηση σε σχέση με τα θετικά νούμερα της αμερικανικής οικονομίας και την αυξανόμενη μετανάστευση.
 Οσον αφορά την Ινδία, που το Μάιο άγγιξε το 1 δισ. κατοίκους, αυτό που ξεχωρίζει είναι ότι τα 114 εκατομμύρια είναι παιδιά κάτω των 4 ετών, που από μόνα τους θα αποτελούσαν την 11η σε πληθυσμό μεγαλύτερη χώρα στον κόσμο.
 Οπως δήλωσε ο διευθυντής του Τομέα για τον Πληθυσμό στα Ηνωμένα Εθνη, μπορεί οι προβλέψεις του Οργανισμού να μην είναι διαφορετικές, αλλά η κατάσταση είναι 
γενικότερα συγκεχυμένη αφού, για παράδειγμα, η μεγαλύτερη αύξηση πληθυσμού παρατηρείται στις φτωχότερες χώρες, όπου δεν παρατηρείται ταυτόχρονα τάση μετανάστευσης. Εχει επίσης σημασία το γεγονός ότι στην Ευρώπη είναι χαμηλότερο 
το ποσοστό των νέων ανθρώπων, σε αντίθεση με ό,τι συμβαίνει στην Αφρική.
