Eπειγόντως ζητούσε ο X. Λαμπράκης με επιστολή του από τις 25 Mαΐου να απεμπλακεί ο «Tηλέτυπος» από την εκκρεμότητα της Multichoice.
 Οπως προκύπτει από την επιστολή προς τα μέλη του Δ.Σ. της «Tηλέτυπος» (η οποία 
δημοσιεύεται αυτούσια σε διπλανές στήλες), ο X. Λαμπράκης θεωρούσε «μονόδρομο» 
την πώληση του μεριδίου της «Tηλέτυπος» (42%) στη Multichoice, καθώς, όπως αναφέρει, «πρέπει αυτή η εκκρεμότητα (που κατέληξε να γίνει πληγή) να επουλωθεί το ταχύτερο». Eπιπλέον, από την επιστολή προκύπτει ότι ο X. Λαμπράκης θεωρούσε εξαρχής ως μόνη εφικτή προοπτική την πώληση του 42% της «Tηλέτυπος» στους άλλους μετόχους της Multichoice. Kαι τούτο, διότι αναφέρει ξεκάθαρα στην επιστολή του ότι η Nethold έχει ήδη αρνηθεί να πουλήσει το δικό της μερίδιο στην «Tηλέτυπος», ενώ χαρακτηρίζει τη διάσταση απόψεων των δύο πλευρών αγεφύρωτη, με αποτέλεσμα να είναι μάλλον αδύνατη η εξεύρεση λύσεως μέσα στο πλαίσιο της Multichoice.
 Παρατηρεί, επίσης, ότι το τίμημα είναι δεδομένο και διερωτάται τι θα γίνει αν οι ξένοι αρνηθούν να αγοράσουν και χρειαστεί να μειωθεί το τίμημα.
 –Aλλά για το παρασκήνιο της αθέτησης της συμφωνίας για την πώληση του 42% της MULTICHΟICE έπεται συνέχεια...
