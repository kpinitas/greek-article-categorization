 «Κλοτσιά στα πισινά» των Συμμάχων έδωσε ο γ.γ. του ΝΑΤΟ ζητώντας από τους Ευρωπαίους να επιταχύνουν τις αμυντικές βελτιώσεις και δαπάνες τους, για να ανταποκριθούν στις ανάγκες της νέας εποχής, όπως έχουν συμφωνήσει.
 Τη φράση «κλοτσιά στα πισινά» χρησιμοποίησε ανώτερος διπλωμάτης, για να περιγράψει τις θέσεις που ανέπτυξε ο Τζορτζ Ρόμπερτσον στη διήμερη σύνοδο των υπουργών Aμυνας της Συμμαχίας, καθώς οι Ευρωπαίοι έχουν υποσχεθεί άυξηση των κονδυλίων άμυνας και αναβάθμιση των οπλικών συστημάτων τους, αλλά οι διαδικασίες καθυστερούν. Ο Αμερικανός υπουργός Aμυνας, Ουίλιαμ Κόεν, επίσης, πίεσε πολύ τους Ευρωπαίους ομολόγους του να εκπληρώσουν τα υπεσχημένα πριν από 
έναν χρόνο, στη σύνοδο κορυφής του ΝΑΤΟ, γνωστά ως Πρωτοβουλία Αμυντικών Ικανοτήτων.
 «Δεν έχουμε αρκετή ευελιξία, ταχυκίνητες δυνάμεις απραίτητες για το νέο αιώνα», είπε ο Ρόμπερτσον. Ο Κόεν δήλωσε ότι «ισχυρά αμυντικά μέσα σημαίνει δύο πράγματα για το ΝΑΤΟ, δαπάνες με σύνεση, αλλά και αρκετές δαπάνες... Η Ευρώπη, κυρίως, πρέπει να ανταποκριθεί στο ύψος των δεδηλωμένων φιλοδοξιών της, να παίξει ισχυρότερο αμυντικό ρόλο. Δεν μπορείς να έχεις άμυνα με φτήνια και δεν μπορεί να υπάρξει πραγματική ασφάλεια χωρίς αρκετά μέσα», είπε ο Κόεν.
 Το χάσμα μετάξύ των δύο πλευρών του Ατλαντικού τονίστηκε περισσότερο κατά την επίθεση του ΝΑΤΟ στη Γιουγκοσλαβία, όταν οι ΗΠΑ έκαναν τις περισσότερες πτήσεις, μαχητικών και υποστηρίξεως, ενώ προσέφεραν και το μεγαλύτερο μέρος της διοικητικής και πληροφορικής υτποστήριξης, τη στιγμή που οι Ευρωπαίοι επιδιώκουν την ανάπτυξη δικών τους δομών στο ΝΑΤΟ, χωρίς τη συνδρομή των ΗΠΑ. Ο Κόεν και οι 18 ομόλογοί του αδημονούν να συνομιλήσουν με το Ρώσο υπουργό Aμυνας για τις προτάσεις του προέδρου της Ρωσίας Βλαντιμίρ Πούτιν, σχετικά με τη συνεργασία της Μόσχας με το ΝΑΤΟ και την Ευρώπη για την ανάπτυξη του αντιβαλλιστικού πυραυλικού συστήματος, που θέλουν να εγκαταστήσουν οι ΗΠΑ στην 
 «Πολλά από τα ευρωπαϊκά αμυντικά συστήματα έχουν στόχο τους εχθρούς τού χθες και όχι τις απειλές τού αύριο», τόνισε ο Ρόμπερτσον και πρόσθεσε ότι το ΝΑΤΟ οφείλει να προσφέρει στις επόμενες γενιές το ίδιο επίπεδο ασφαλείας με εκείνο που πέτυχε η Συμμαχία επί 50 χρόνια. «Η επένδυση πρέπει να γίνει σήμερα και όλα τα χρήματα δεν μπορούν απλώς να προέλθουν από αναδιαρθρώσεις, πρέπει να υπάρξουν πραγματικές επενδύσεις και αυτό σημαίνει περισσότερες δαπάνες», τόνισε ο Ρόμπερτσον.
