Βελτίωση ποιότητας ζωής και συγκρατημένες φοροελαφρύνσεις είναι το σύνθημα του
νέου προϋπολογισμού, για να «ξεχάσουμε», τουλάχιστον προσωρινά, ότι η ανεργία θα συνεχίσει και την επόμενη διετία να σκαρφαλώνει στις πρώτες θέσεις της Ε.Ε.
 Στη χθεσινή σύσκεψη του οικονομικού επιτελείου για τη διαμόρφωση των τελικών κατευθύνσεων του προϋπολογισμού ο υπουργός Eθνικής Οικονομίας Γιάννος Παπαντωνίου και οι υφυπουργοί κ.κ. Χ. Πάχτας, Γ. Δρυς και Α. Φωτιάδης, με τη συμμετοχή του νέου προέδρου του Σ.Ο.Ε. Β. Ράπανου, κατέληξαν, σύμφωνα με πληροφορίες, στο «φορολογικό πακέτο» συνολικού κόστους 250-300 δισ. δρχ. για τη διετία 2001-2002, το οποίο θα προταθεί σήμερα στον πρωθυπουργό.
 Το πακέτο των φοροελαφρύνσεων θα έχει διετή διάρκεια, αλλα θα είναι «εμπροσθοβαρές», όπως χαρακτηριστικά δήλωσε στέλεχος του οικονομικού επιτελείου, όσον αφορά την τιμαριθμοποίηση της φορολογικής κλίμακας.
 Συγκεκριμένα, στη σημερινή συνάντηση του πρωθυπουργού στο μέγαρο Μαξίμου με τον υπουργό Εθνικής Οικονομίας Γ. Παπαντωνίου και τον υπουργό Ανάπτυξης Ν. Χριστοδουλάκη αναμένεται να γίνει αποδεκτή πρόταση για την τιμαρθμοποίηση της φορολογικής κλίμακας κατά 5% το 2001, με προοπτική νέας τιμαριθμοποίησης της κλίμακας το 2003.
 Επίσης, προτείνεται η μείωση του ανώτερου συντελεστή φορολογικής κλίμακας των μη εισηγμένων εταιρειών κατά 2, 5%, ήτοι από 40% σε 37, 5% για τα εισοδήματα του
 Στο πακέτο αυτό περιλαμβάνεται επίσης η πρόβλεψη για αύξηση του αφορολόγητου ορίου στα 2, 5 εκ. δρχ. για τα εισοδήματα του 2001.
 Η κατεύθυνση της φορολογικής πολιτικής, επισημαίνουν αρμόδιοι παράγοντες του υπουργείου Οικονομικών, είναι αντίστοιχη με εκείνη των άλλων χωρών της ζώνης του ευρώ, για μείωση των φορολογικών επιβαρύνσεων και τόνωση της ζήτησης, παρά
το ότι τα επόμενα τέσσερα χρόνια θα είναι χρόνια δημοσιονομικής εξυγίανσης με κεντρικό άξονα τη μείωση του δημόσιου χρέους.
 Το κόστος του φορολογικού πακέτου, που αναμένεται να εξαγγείλει ο πρωθυπουργός
στη Διεθνή Εκθεση της Θεσσαλονίκης στις 2 Σεπτεμβρίου, θα καλυφθεί από το πλεόνασμα των εσόδων του τρέχοντος έτους, το οποίο υπολογίζεται να ξεπεράσει τα 500 δισ. δρχ.
 Το σχέδιο του νέου προϋπολογισμού, του πρώτου προϋπολογισμού που θα αναφέρεται
σε δραχμές και ευρώ και το οποίο καταρτίζεται από το υπ. Οικονομικών, προβλέπει, σύμφωνα με πληροφορίες, αύξηση των δαπανών κατά 6, 6% και αύξηση των
 Στους στόχους του οικονομικού επιτελείου βρίσκεται η δραστική μείωση του δημόσιου χρέους μέσα στη διετία 2001-2002 και η προσέγγιση του ορίου του 60% του ΑΕΠ πριν από το 2005, όπως προβλέπει το Σύμφωνο Σταθερότητας για τις χώρες
 Η προσέγγιση του ορίου αυτού, σύμφωνα με το υπουργείο Εθνικής Οικονομίας, αντανακλά την πρόοδο της ελληνικής οικονομίας στο νέο στόχο, που είναι η πραγματική σύγκλιση.
 Ο προϋπολογισμός αυτός θα είναι ο πρώτος που θα είναι πλεονασματικός, σύμφωνα με τους υπολογισμούς του υπ. Οικονομικών, κατά 0, 5% του ΑΕΠ και θα αποτελέσει ουσιαστικά το πρώτο βήμα στη διαδικασία υλοποίησης του στόχου της πραγματικής σύγκλισης μέσα στη δεκαετία του 2000.
 Το οικονομικό έτος του 2001 είναι το πρώτο στο οποίο θα τεθεί σε ισχύ το Πρόγραμμα Σταθερότητας και Ανάπτυξης, το οποίο θα πρέπει να καταθέσει μέσα στο
φθινόπωρο η Ελλάδα στην Ευρωπαϊκή Επιτροπή και το οποίο θα αντικαταστήσει το Πρόγραμμα Σύγκλισης.
 Με τον προϋπολογισμό αυτό καλούμαστε να αποδείξουμε ότι η σύγκλιση της ελληνικής οικονομίας είναι όχι μόνον ικανή, αλλά και διατηρήσιμη, υποστηρίζουν
από το επιτελείο της κυβέρνησης και δεν αρνούνται ότι η λογική του νέου προϋπολογισμού θα είναι «περιοριστική», αλλά, όπως προσθέτουν, με την αναδιάρθρωση και τον εξορθολογισμό της χρήσης των δημόσιων δαπανών θα ενισχυθεί η ποιότητα των παρεχόμενων υπηρεσιών προς τον πολίτη.
 Το πλαίσιο αυτής της οικονομικής πολιτικής θα συζητήσει ο πρωθυπουργός την Παρασκευή σε σύσκεψη με όλους τους αρμόδιους παράγοντες της κυβέρνησης, εν όψει της Διεθνούς Εκθεσης της Θεσσαλονίκης, στη διάρκεια της οποίας θα παρουσιάσει τους νέους οικονομικούς στόχους.
