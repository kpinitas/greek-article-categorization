 Δεν αλλάζει τακτική η Iεραρχία. Επιμένει να συντηρεί το θέμα των νέων ταυτοτήτων και της μη αναγραφής του θρησκεύματος σε αυτές. Αγνοώντας το πότε θα αρχίσουν να εκδίδονται οι ταυτότητες, η Eκκλησία θα διατηρήσει το θέμα τουλάχιστον μέχρι τα τέλη Μαρτίου.
 Και το θέμα της εξαίρεσης του μαθήματος των Θρησκευτικών από τις εξετάσεις στο
Λύκειο απασχολεί την Iεραρχία. Ο επικεφαλής της επιτροπής για το θέμα αυτό μητροπολίτης Αλεξανδρουπόλεως Ανθιμος εξέφρασε χθες την απογοήτευσή του ως προς το γεγονός της «συνάντησης σε επίπεδο κορυφής - του κ. πρωθυπουργού και του μακαριώτατου Aρχιεπισκόπου». Ο ίδιος είχε υποστηρίξει ότι «μία συζήτηση - χωρίς εκατέρωθεν δεσμεύσεις - θα βοηθούσε να ξεφύγουμε από όλες αυτές τις δυσκολίες των εντάσεων που έχουν δημιουργηθεί, ακόμα και στο ζήτημα της συλλογής των υπογραφών για τις νέες ταυτότητες». «Ομως όπως είδατε, μέχρι σήμερα δεν υπάρχει ανταπόκριση», δήλωσε ο ίδιος χθες.
 H ειδική επιτροπή για το ζήτημα των ταυτοτήτων, που συνεδρίαζε χθες για αρκετές ώρες, με επικεφαλής τον μητροπολίτη Ναυπάκτου Ιερόθεο, «καθόρισε τις γενικές αρχές που θα διέπουν τη διαδικασία συλλογής των υπογραφών». Οι «αρχές»
αυτές θα ανακοινωθούν στους εκπροσώπους των μητροπόλεων στην προγραμματισμένη συνάντηση της 1ης Σεπτεμβρίου. Μέσω των μητροπόλεων θα πραγματοποιηθεί η συλλογή υπογραφών. Οι ίδιες θα μπορούν να χρησιμοποιήσουν και τα ενοριακά συμβούλια για να ολοκληρώσουν το εγχείρημα. Το χρονοδιάγραμμα της επιτροπής ορίζει ότι η όλη διαδικασία θα ολοκληρωθεί τον Μάρτιο, θέτοντας ως καταληκτική
ημερομηνία την 25η Μαρτίου. Η επιλογή της ημερομηνίας μπορεί να θεωρηθεί συμβολική, εφ' όσον το 1987, όταν είχε ανακύψει το θέμα της εκκλησιαστικής περιουσίας, η Eκκλησία διά μέσου του τότε αρχιεπισκόπου κ. Σεραφείμ δεν είχε συμμετάσχει στη δοξολογία της εθνικής επετείου.
 Ορισμένοι μητροπολίτες, όπως είναι ήδη γνωστό (π.χ Ιωαννίνων Θεόκλητος) στη σύσκεψη της επιτροπής, δεν θα στείλουν εκπροσώπους.
 Κύριο μέλημα της επιτροπής όμως, είναι η σωστή διεξαγωγή του δημοψηφίσματος. Για τον λόγο αυτό, η ίδια αποφάσισε τη σύσταση επιτροπής «ελέγχου και διαφάνειας». Αυτή θα αποτελείται από ανώτατους δικαστικούς, ακόμα και δημοσιογράφους. Η λίστα έχει διαμορφωθεί, ενώ αναμένεται η επικοινωνία και αποδοχή των υποψηφίων. Σύμφωνα με πληροφορίες, δύο από τα ονόματα της λίστας αυτής είναι ο αντιπρόεδρος του Συμβουλίου Επικρατείας Αναστάσιος Μαρίνος και ο
 Αλλη μία επιτροπή συνεδρίασε χθες. Υπό τον μητροπολίτη Αλεξανδρουπόλεως Ανθιμο, η επιτροπή για το θέμα της εξαίρεσης του μαθήματος των Θρησκευτικών από τις εξετάσεις της Β' και Γ' Λυκείου αποφάσισε ομόφωνα ότι «θα εισηγηθεί στην Ιερά Σύνοδο, η Eκκλησία να αγωνιστεί σθεναρά, προκειμένου να αποτραπεί η κατάργηση των εξετάσεων για το μάθημα». Η ίδια θα επιδώσει σχετικό υπόμνημα στη Σύνοδο, βάσει του οποίου η τελευταία θα απευθυνθεί εγγράφως προς τον υπουργό Παιδείας. 
 Σε άλλο σημείο, η επιτροπή -στην ανακοίνωση των αποφάσεών της- επισημαίνει ότι
«αναγνωρίζει τον κόπο των μαθητών που προέρχεται από τον μεγάλο αριθμό των εξεταζομένων μαθημάτων, δεν μπορεί όμως να δεχθεί ως λύση του προβλήματος την εξαίρεση των Θρησκευτικών από τις εξετάσεις. Διότι, έτσι θα υποβαθμιστεί και μέσα στις τάξεις το μάθημα, όπως ήδη συμβαίνει και με άλλα που δεν εξετάζονται».
 «Θα κάνουμε προσπάθειες, παραστάσεις, έγγραφα, να αξιοποιήσουμε τις γνώμες των
αρμοδίων που είναι υπέρ των θέσεων της Eκκλησίας», είπε ο επικεφαλής της επιτροπής μητροπολίτης Αλεξανδρουπόλεως Ανθιμος, ενώ επισήμανε ότι: «Το θέμα των Θρησκευτικών είναι αυτοτελές και να μη το αναμειγνύετε με τίποτα άλλο».
 Για το ίδιο θέμα ο μητροπολίτης Θηβών Ιερώνυμος μιλώντας στο ραδιόφωνο του «ΑΝΤ1» ζήτησε «σοβαρότητα» και από τις δύο πλευρές - Eκκλησία και κυβέρνηση. Ας καθήσουμε να το κουβεντιάσουμε από κοινού το θέμα των Θρησκευτικών στα σχολεία. Να δούμε τι συμφέρει και να μη παιδεύουμε ούτε τα παιδιά ούτε τις οικογένειες». Ο ίδιος έκανε λόγο για «περιστασιακή, ερασιτεχνική και αποσπασματική αντιμετώπιση πολλών πραγμάτων στον τόπο αυτό. Αντιμετώπιση επιπόλαια, χωρίς μελέτη ουσιαστική». Επίσης, είπε ότι η αντιμετώπιση των θεμάτων που προκύπτουν δεν είναι «θέμα μόνο του Aρχιεπισκόπου. Είναι θέμα όλων
μας και εμένα προσωπικά. Ολη η Iεραρχία πρέπει να δούμε ποιος είναι ο ρόλος και η ταυτότητά μας. Μην τα ρίχνουμε όλα στον Aρχιεπίσκοπο. Nα δούμε κι εμείς ότι όταν δεν μιλάμε ή δεν παίρνουμε θέση έχουμε ευθύνη. Nα καταλήξουμε ποια είναι η ακριβής αποστολή της Eκκλησίας σήμερα στον κόσμο». 
 n Και αίτηση αναστολής, πλην της κύριας προσφυγής που έχουν ήδη καταθέσει, υπέβαλαν χθες στο Συμβούλιο της Επικρατείας για το θέμα της διαγραφής του θρησκεύματος από τις αστυνομικές ταυτότητες οι εκπρόσωποι του Ελληνορθόδοξου Κινήματος Σωτηρίας (ΕΛΚΙΣ).
 Ζητούν να ανασταλεί η απόφαση των υπουργών Δημόσιας Τάξης και Οικονομικών, που
επιβάλλει την απάλειψη του θρησκεύματος από τα νέα δελτία ταυτοτήτων, υποστηρίζοντας ότι είναι αντισυνταγματική, παράνομη και καταχρηστική.
 Οι κύριες προσφυγές που έχουν κατατεθεί από το ΕΛΚΙΣ αλλά και από καθηγητές Θεολογίας θα συζητηθούν στην Ολομέλεια του ΣτΕ την 1η Δεκεμβρίου Τρίτη 22 Αυγούστου 2000.
