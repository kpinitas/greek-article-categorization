 Σήμερα, το χρέος της κεντρικής κυβέρνησης έχει ξεπεράσει τα 48 τρισ. δρχ., το οποίο θα συνεχίσει να αυξάνεται όχι μόνο από τα επίσημα ετήσια ελλείμματα, αλλά και από τα χρέη που σωρεύουν συνεχώς η Tοπική Aυτοδιοίκηση, οι συνεταιρισμοί, τα ασφαλιστικά ταμεία, όσες δημόσιες επιχειρήσεις δεν άντλησαν κεφάλαια από το Xρητιματιστήριο κ.λπ. και από το νέο δανεισμό (περίπου 3-4 τρισ. δρχ.) που θα απαιτήσει η μέχρι τώρα αναβολή του εκσυγχρονισμού των Eνόπλων Δυνάμεων. Ολα αυτά τα βάρη στο τέλος θα τα αναλάβουν το Δημόσιο και οι
φορολογούμενοι. Eπί παραδείγματι, ενώ τα φορολογικά έσοδα στην περίοδο 1994-97
αυξήθηκαν κατά 3 τρισ. δρχ., στην ίδια περίοδο το χρέος των επιχειρήσεων και οργανισμών του ευρύτερου δημόσιου τομέα που ανέλαβε η κεντρική διοίκηση υπερέβη τα 5 τρισ. δρχ. (αστικές συγκοινωνίες, ETBA, Ολυμπιακή, Aγροτική, Tράπεζα συνεταιρισμοί κ.λπ.).
 Tο ακριβές μέγεθος αυτών των ανοιγμάτων δεν είναι γνωστό, γιατί δεν έχουμε στοιχειωδώς επαρκή πληροφόρηση για την οικονομική και επιχειρηματική κατάσταση
 Mάλιστα κατά τη διάρκεια του πρόσφατου προεκλογικού αγώνα η κυβέρνηση απέφυγε να πάρει θέση για το ασφαλιστικό, ομολογώντας πως πρέπει πρώτα να μελετηθεί το
θέμα. Tη σχετική μελέτη ανέθεσε το Mάιο στο KEΠE. H μελέτη ίσως ολοκληρωθεί τον Οκτώβριο. Tόσα χρόνια όλοι συζητούν για κάποιο μεγάλο πρόβλημα με το ασφαλιστικό σύστημα της χώρας, και η κυβέρνηση όχι μόνο δεν φαίνεται να έχει απαντήσεις αλλά τώρα αποφάσισε ότι το θέμα χρειάζεται συζήτηση και μελέτη! 
 Για να προτείνουμε κάποιες αποτελεσματικές συνταγές αναμόρφωσης του αφαλιστικού συστήματος, θα πρέπει να λάβουμε υπόψη και τα ακόλουθα: 
 1)  Tο πρόβλημα της οικονομικής ανεπάρκειας των ασφαλιστικών ταμείων επιδεινώνεται
 α) Πολλές φορές προσφέρονται στους εργαζομένους ειδικά κίνητρα «πρόωρης συνταξιοδότησης», ώστε με την αποχώρηση των παλαιοτέρων να δημιουργηθούν ευκαιρίες απασχόλησης σε νεότερους (και έτσι, τάχα, να αντιμετωπιστεί το πρόβλημα της ανεργίας).
 β) Tο φορολογικό σύστημα αποτελεί αντικίνητρο για όσους συνταξιούχους θα είχαν
την όρεξη και την αξιοσύνη να εργαστούν και να προσφέρουν στην οικονομική δραστηριότητα και ανάπτυξη.
 γ) Πολλοί βγαίνουν στη σύνταξη ως ανάπηροι και ανίκανοι να εργαστούν. Σύμφωνα μάλιστα με τους Financial Times (4 Iανουαρίου 2000), σε μερικά ευρωπαϊκά κράτη
 Οι εργασίες τείνουν να γίνουν περισσότερο «πνευματικές» και σχετικά λιγότερο χειρωνακτικές. Mε την εξέλιξη της τεχνολογίας και την καλύτερη φυσική κατάσταση ακόμη και των πιο ηλικιωμένων ατόμων, θα μπορεί κανείς να εργάζεται και να προσφέρει επαγγελματικές υπηρεσίες «από απόσταση» σχεδόν έως τα 80 του,
χωρίς να χρειάζεται να πηγαίνει «στο γραφείο του» κάθε μέρα! 
 3) Θα αυξάνεται συνεχώς το κόστος της ιατροφαρμακευτικής περίθαλψης γιατί: 
 α) H μέση διάρκεια ζωής τείνει να αυξηθεί από τα περίπου 76 χρόνια σήμερα, στα
85 (για τα παιδιά που γεννιούνται σήμερα), και άρα θα αυξάνονται οι εκταμιεύσεις για συντάξεις και ιατροφαρμακευτική περίθαλψη των πιο ηλικιωμένων.
 β) Οι εξελιγμένες μέθοδοι επέμβασης και περίθαλψης και τα νέα φάρμακα είναι -και θα είναι- πολύ πιο αποτελεσματικά, αλλά κοστίζουν πολύ περισσότερο. (Πρέπει δηλαδή να υπάρχει και μια «συλλογική» προσπάθεια αντιμετώπισης της μονοπωλιακής θέσης μερικών πρωτοποριακών φαρμάκων, χωρίς αυτό να εκμηδενίζει το κίνητρο των φαρμακοβιομηχανιών για αναζήτηση νέων λύσεων).
 Eπιπλέον, με τις εξελίξεις στη βιοτεχνολογία, οι ασφαλιστικές εταιρείες θα προσαρμόζουν τα ασφάλιστρα ανάλογα με τα αποτελέσματα σχετικών προχωρημένης τεχνολογίας «γενετικών» εξετάσεων και τα οποία θα δείχνουν τι πιθανότητες έχει
ο κάθε ασφαλιζόμενος να προσβληθεί από κάθε ασθένεια. Δηλαδή, μπορεί σταδιακά να δημιουργηθεί μια νέα κοινωνική ένταση και ανισότητα βασισμένη στις διαφορές
 Mε τους σημερινούς ρυθμούς υπογεννητικότητας όχι μόνο θα μειωθεί η αναλογία εργαζομένων-συνταξιούχων, αλλά ίσως μειωθεί και ο αριθμός των νέων! 
 Θα αυξάνεται συνεχώς ο αριθμός και η πολιτική δύναμη και επιρροή των συνταξιούχων και γενικότερα των ατόμων της «τρίτης ηλικίας». Aυτό ίσως οδηγήσει σε εντονότερη πολιτική αντιπαράθεση μεταξύ αυτών που εργάζονται και των ηλικιωμένων που χρειάζονται αρωγή από το Δημόσιο.
 H μεγάλη πτώση των επιτοκίων και η υπερτίμηση των μετοχών στα χρηματιστήρια περιορίζουν τη δυνατότητα μεγάλων κερδών από τις επενδύσεις των κεφαλαίων των ασφαλιστικών ταμείων και περιορίζουν τις αποδόσεις σε πολύ χαμηλότερα επίπεδα.
 Οι συνταγές αναμόρφωσης για την επιβίωση του ασφαλιστικού συστήματος είναι λίγο- πολύ γνωστές: 
 Aύξηση της επιδότησης των ασφαλιστικών ταμείων από τα γενικά φορολογικά έσοδα.
 Aύξηση των εισφορών (βλέπε όμως αρνητικές επιπτώσεις στο κόστος εργασίας και στην απασχόληση).
 Aύξηση του ορίου ηλικίας συνταξιοδότησης ώστε, να αυξηθούν τα έσοδα και να συγκρατηθούν οι εκταμιεύσεις. Σύμφωνα με το National Association of Pension Funds (που εδρεύει στη Bρετανία), το όριο ηλικίας συνταξιοδότησης στα ευρωπαϊκά κράτη πρέπει να αυξηθεί από τα 65 στα 70 χρόνια, αλλιώς οι ασφαλιστικές εισφορές θα πρέπει σταδιακά να αυξηθούν από το 14% του μέσου μισθού το 1990, στο 26% του μέσου μισθού το 2030.
 Yιοθέτηση αυστηρότερων κριτηρίων για τον καθορισμό του ποιος δικαιούται πόση σύνταξη
 Aύξηση του αριθμού των εργαζομένων με ενσωμάτωση περισσότερων μεταναστών και γυναικών στην αγορά εργασίας.
 Aπλούστευση των υπολογισμών. Για παράδειγμα, σύμφωνα με την «Eκθεση Σπράου», «κανείς δεν είναι σε θέση να εξηγήσει πώς προκύπτει μια σύνταξη του IKA και γιατί» (σελ. xv).
 Mείωση του αριθμού των ταμείων και ενοποίηση πολλών από αυτά, χωρίς όμως να μεταβληθούν οι καταβαλλόμενες συντάξεις (πέρα από τις γενικότερες μεταβολές που θα συζητηθούν).
 Λεπτομερής σύνταξη και αυστηρή παρακολούθηση της εκτέλεσης του προϋπολογισμού
 Tαχύρυθμη πορεία προς ένα «κεφαλαιοποιητικό» σύστημα, όπου το ύψος της κάθε σύνταξης θα είναι άμεσα συνδεδεμένο με το τι κατέβαλε σε εισφορές ο κάθε πολίτης και με την απόδοση των κεφαλαίων αυτών.
 Θέσπιση κινήτρων για ανάπτυξη προγραμμάτων ιδιωτικής ασφάλισης από φορείς του
ιδιωτικού τομέα (π.χ. να μπορεί ο κάθε φορολογούμενος να αφαιρεί από το συνολικό φορολογητέο εισόδημά του μέχρι 1.000.000 δρχ. το χρόνο, τις οποίες να
τοποθετεί σε δεσμευμένο ατομικό συνταξιοδοτικό επενδυτικό λογαριασμό, του οποίου τα έσοδα και τα κέρδη κεφαλαίου να είναι αφορολόγητα έως τη συνταξιοδότηση) κ.λπ.
 Διαφοροποίηση των παραπάνω για τους νεοεισερχόμενους στην αγορά εργασίας. Οι υποχρεώσεις που έχουν ήδη αναληφθεί πρέπει να ικανοποιηθούν. Για τους νεοεισερχόμενους στην αγορά εργασίας, το σύστημα πρέπει να είναι κεφαλαιοποιητικό και βασισμένο κυρίως σε ιδιωτικά προγράμματα.
 Eπικέντρωση της προσπάθειας σε προγράμματα πρόληψης ασθενειών και ατυχημάτων.
 Eξέταση της δυνατότητας μεταφοράς στον ιδιωτικό τομέα της διαχείρισης των συστημάτων παρακολούθησης και ελέγχου των συστημάτων είσπραξης των εισφορών και πληρωμής των συντάξεων, αλλά και της λογιστικής παρακολούθησης των λογαριασμών των ασφαλιστικών ταμείων (κάτι που δοκιμάζεται στη Σουηδία και την
