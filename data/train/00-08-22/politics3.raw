Εφ' όλης της ύλης ενημέρωση για τις αλλαγές που σχεδιάζει να επιφέρει στη μεταρρύθμιση του Γ. Αρσένη, θα κάνει ο υπουργός Παιδείας Π. Ευθυμίου στη συνάντηση που έχει σήμερα με τον πρωθυπουργό, ενώ το θέμα θα συζητηθεί και στο
 Το κυρίαρχο θέμα που θα απασχολήσει τους δύο άντρες είναι τα μαθήματα που θα περικοπούν από τις πανελλαδικές εξετάσεις της Β' και της Γ' Λυκείου. Ο κ. Ευθυμίου θα παρουσιάσει στον κ. Σημίτη ολοκληρωμένη την εισήγηση του υπουργείου του καθώς και τις προτάσεις που έχουν κατατεθεί για όλα τα εξαιρούμενα μαθήματα.
 Το υπουργείο Παιδείας έχει καταλήξει στην απόφαση να μείνουν 9 τα πανελλαδικώς
εξεταζόμενα μαθήματα από 14 που είναι σήμερα. Ειδική αναφορά θα γίνει για το μάθημα των Θρησκευτικών, καθώς περιλαμβάνεται στα μαθήματα που θα κοπούν.
 Μετά τις διαμαρτυρίες που ξέσπασαν στους κόλπους της Eκκλησίας για την περικοπή των Θρησκευτικών από τις εξετάσεις, ο υπουργός Παιδείας και οι συνεργάτες του μελετούν το εξής σενάριο. Να βγουν τα Θρησκευτικά από τα πανελλαδικώς εξεταζόμενα μαθήματα γενικής παιδείας και να ενταχθούν στα ειδικά
μαθήματα, στα οποία θα εξετάζονται υποχρεωτικά οι υποψήφιοι των θεολογικών σχολών. Οπως γίνεται δηλαδή σήμερα με το σχέδιο και τα μαθήματα ξένων γλωσσών,
στα οποία εξετάζονται μόνον οι υποψήφιοι που δηλώνουν στο μηχανογραφικό τους δελτίο τα αρχιτεκτονικά και τα ξενόγλωσσα τμήματα, αντίστοιχα.
