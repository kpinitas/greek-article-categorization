 Οι αλλαγές στην εκπαιδευτική μεταρρύθμιση, στο Εθνικό Σύστημα Υγείας και στο εργασιακό καθεστώς με την παράλληλη αντιμετώπιση της ανεργίας είναι τα θέματα - φωτιά για τον πρωθυπουργό Κώστα Σημίτη, στα οποία προσδίδει ιδιαίτερη σημασία καθώς θεωρεί ότι από αυτά θα κριθεί η επιτυχία του κυβερνητικού έργου.
 Αυτό κατέστησε χθες σαφές στην καθιερωμένη σύσκεψη με τους στενούς τους συνεργάτες, γνωστή και ως «πρωινός καφές», με τους οποίους συζήτησε αναλυτικά τις προτεραιότητες και το πρόγραμμα το δικό του και της κυβέρνησης για το επόμενο διάστημα. Στη σύσκεψη πήραν μέρος ο υπουργός Τύπου Δημήτρης Ρέππας, ο γραμματέας του υπουργικού συμβουλίου Σωκράτης Κοσμίδης, ο διευθυντής του γραφείου του Νίκος Θεμελής και ο διευθυντής του γραφείου Tύπου Γιώργος Πανταγιάς.
 Σύμφωνα με τον πρωθυπουργό, οι αιχμές της κυβερνητικής δράσης για το επόμενο διάστημα θα είναι αυτοί οι τρεις τομείς (παιδεία, εργασία, υγεία).
 «Συνδέονται με τον πολίτη αφού αφορούν θέματα ζωτικής σημασίας γι' αυτόν και επομένως για μένα είναι θέματα πρώτης προτεραιότητας και ως τέτοια πρέπει να αναδειχθούν», είπε. Για το λόγο αυτό ο κ. Σημίτης χαρακτήρισε ιδιαίτερα σημαντική την περίοδο που αρχίζει και επιπλέον είπε ότι είναι σημαντική, γιατί
ως μέλος της ΟΝΕ πλέον πρέπει να προετοιμαστεί καταλλήλως για την πλήρη ενσωμάτωσή της σε αυτή.
 *-Η παιδεία είναι ο χώρος με τον οποίο θα ανοίξει η κυβερνητική δραστηριότητα.
Απόψε ο κ. Σημίτης συναντάται με τους υπουργό και υφυπουργό Παιδείας Πέτρο Ευθυμίου και Φίλιππο Πετσάλνικο και την Πέμπτη στο υπουργικό συμβούλιο θα συζητηθούν θέματα παιδείας. (Aναλυτικό ρεπορτάζ σε διπλανές στήλες.) 
 -Οσον αφορά το εργασιακό καθεστώς και την αντιμετώπιση της ανεργίας, οι προτάσεις της κυβέρνησης έτσι όπως τις διατύπωσε ο αρμόδιος υπουργός Τάσος Γιαννίτσης είναι ήδη γνωστές και την Πέμπτη αρχίζει ο κοινωνικός διάλογος που θα διαρκέσει μέχρι τον Οκτώβριο. 
 -Οσον αφορά τη μεταρρύθμιση του ΕΣΥ ο διάλογος δεν έχει αρχίσει ακόμη. Ομως ο υπουργός Αλέκος Παπαδόπουλος έχει καταστήσει σαφές ότι αυτός θα πρέπει να έχει
ολοκληρωθεί εντός του Σεπτεμβρίου και δεν θα αφορά την ουσία της μεταρρύθμισης
δηλαδή τους στόχους και τις επιδιώξεις που δεν είναι υπό διαπραγμάτευση. 
 Υπέρ της ταχείας υλοποίησης της μεταρρύθμισης του ΕΣΥ τάσσεται και ο πρωθυπουργός Κώστας Σημίτης καθώς πιστεύει ότι οι όποιες αντιδράσεις θα καμφθούν υπό το βάρος της απαίτησης της κοινής γνώμης να αλλάξουν τα πράγματα στην υγεία και γιατί προσδοκά από τις αλλαγές αυτές την άμεση βελτίωση στην εικόνα της κυβέρνησης.
 * Στο μεταξύ σήμερα ο πρωθυπουργός θα έχει συνεργασία με τους οικονομικούς υπουργούς για να συζητήσουν τις εξαγγελίες για την οικονομική πολιτική που θα κάνει στις 2 Σεπτεμβρίου στη Διεθνή Εκθεση Θεσσαλονίκης και οι οποίες θα δώσουν το στίγμα της οικονομικής πολιτικής για τη νέα περίοδο.
 * Ο πρωθυπουργός στη χθεσινή συνάντηση με τους συνεργάτες του ζήτησε μεγαλύτερη ανάδειξη του έργου της κυβέρνησης στην περιφέρεια σε συνδυασμό με το Γ' Κοινοτικό Πλαίσιο Στήριξης. Κυβερνητική επιδίωξη, είπε, είναι να ενισχυθεί ακόμη περισσότερο η περιφερειακή πολιτική, καθώς στόχος παραμένει η ισσοροπή ανάπτυξη κέντρου και περιφέρειας.
 * Την άλλη εβδομάδα ανοίγει και το θέμα της συνταγματικής αναθεώρησης εν όψει της συζήτησης του θέματος στη νέα σύνοδο της Βουλής από τον Οκτώβριο. Σε κοινή
συνεδρίαση Κυβερνητικής Επιτροπής και Εκτελεστικού Γραφείου του ΠΑΣΟΚ θα γίνει
 *Ο Κώστας Σημίτης θα συνεχίσει τις επισκέψεις του στα υπουργεία, ενώ αποφασίσθηκε μία φορά το μήνα να επισκέπτεται και ένα νομό.
 *Τέλος το πρόγραμμα των διεθνών συναντήσεών του για το επόμενο τετράμηνο είναι
το εξής: Δύο Ευρωπαϊκά Συμβούλια στο Μπιαριδ της Γαλλίας στις 13 και 14 Οκτωβρίου και στη Νίκαια της Γαλλίας στις 8 -9 Δεκεμβρίου. Μια διαβαλκανική συνδιάσκεψη στις 23 και 24 Νοεμβρίου στη Γαλλία με πρωτοβουλία της γαλλικής προεδρίας. Μια σύνοδο κορυφής Ευρωπαϊκής Ενωσης - ασιατικών κρατών στις 19 -21
 Και φυσικά το ταξίδι του στη Ν. Υόρκη στις 5 Σεπτεμβρίου για τις εκδηλώσεις του ΟΗΕ για τη νέα χιλιετία. Στο περιθώριο αυτής της επίσκεψης θα συναντηθεί με πολλούς ηγέτες και τον κ. Κλίντον ενώ θα πάρει μέρος και στο δείπνο εργασίας που παραθέτει ο «πλανητάρχης» στους 15 ηγέτες της Kεντροαριστεράς που
είχαν συναντηθεί τον περασμένο Μάιο στο Βερολίνο και είχαν συζητήσει για την προοδευτική διακυβέρνηση στον 21ο αιώνα.
 H διυπουργική επιτροπή για την Ολυμπιάδα του 2004 συνεδριάζει αύριο το πρωί υπό την προεδρία του πρωθυπουργού Κώστα Σημίτη, ενώ την Πέμπτη θα βρίσκεται στην Ελλάδα κλιμάκιο της Διεθνούς Ολυμπιακής Επιτροπής προκειμένου να συζητήσει με τους Eλληνες αρμοδίους θέματα προετοιμασίας της χώρας μας για τη διοργάνωση των Aγώνων.
