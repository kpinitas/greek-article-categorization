 Ο δείκτης έφθασε μια ανάσα πάνω από τις 4.000 μονάδες, όσο δηλαδή ήταν και πέρυσι τον Ιούνιο, πριν ξεκινήσει το μεγάλο γλέντι που οδήγησε προς τις 6.300 μονάδες, για να ακολουθήσει μετά το 9μηνο των...δακρύων. 
 Θα αποτελέσουν, άραγε, «ανάχωμα» σε μια διολίσθηση του δείκτη κάτω από τις 4.000 μονάδες οι αγορές που εκδηλώθηκαν στο τελευταίο ημίωρο της χθεσινής καταθλιπτικής συνεδρίασης; 
 Οι αναλυτές της αγοράς, που μέχρι χθες έθεταν κάποια όρια ασφαλείας σε μια πιθανολογούμενη βίαιη πίεση των τιμών προς τα κάτω, αδυνατούν τώρα να προσδιορίσουν όχι το εύρος διακύμανσης του γενικού δείκτη, αλλά το εάν η αγορά 
στο σύνολό της θα συρρικνωθεί σε ακόμη χαμηλότερα επίπεδα ή αν θα υπάρξει μια αιφνίδια αναστροφή του κλίματος, ενδεχομένως και από σήμερα ή αύριο. Ευλόγως, γιατί με τα «ραπόρτα» των ξένων οίκων που «εντρυφούν» μετά μεγίστου ζήλου στις 
τιμές της Σοφοκλέους, ουδείς γνωρίζει πια ποιος καθοδηγεί ποιον και γιατί εμφανίζεται αδύναμη να συμπορευτεί με τις θετικές εξελίξεις αυτή η καθημαγμένη 
 Για πρώτη φορά, ίσως, το ελληνικό χρηματιστήριο έχει βρεθεί μετέωρο σε ένα σταυροδρόμι που κανείς δεν ξέρει πού οδηγεί, αφού δεν υπάρχουν σταθερές που μπορούν να τροφοδοτήσουν ασφαλείς εκτιμήσεις ως προς τις αντιδράσεις της χρηματιστηριακής αγοράς, η οποία μοιάζει περισσότερο καθοδηγούμενη από τους ισχυρούς επαγγελματίες, παρά οδηγούμενη από τις αντικειμενικές συνθήκες και τα 
 Υπό το πρίσμα αυτό, οι παράγοντες της χρηματιστηριακής αγοράς έχουν χωριστεί σε δύο «σχολές», διατυπώνοντας δύο συγκρουόμενες και διαμετρικά αντίθετες προβλέψεις για την άμεση πορεία της Σοφοκλέους. 
 Η πιο αισιόδοξη εκδοχή, και κατά πολλούς η λογικότερη, είναι ότι η αγορά, έχοντας σχεδόν ολοκληρώσει τη φάση συσσώρευσης με σταδιακές τοποθετήσεις από πλευράς θεσμικών επενδυτών σε όλο και χαμηλότερα επίπεδα, θα αντιδράσει εξαιρετικά σύντομα και θα κινηθεί προς ανώτερα επίπεδα τιμών. Σε μια τέτοια περίπτωση, η ανοδική κίνηση θα έχει αρκετά «σκαλοπάτια», τα οποία θα δρασκελίζονται ευθέως ανάλογα με τη ρευστότητα που θα κυκλοφορεί στην αγορά. Δεν αποκλείεται η αντίδραση να ξεκινήσει με την αυριανή ανακοίνωση των νέων μειωμένων παρεμβατικών επιτοκίων, από πλευράς Τράπεζας της Ελλάδος. 
 Σύμφωνα με τη δεύτερη άποψη, από τη στιγμή που ο γενικός δείκτης διέρρηξε και τα επίπεδα των 4.100 μονάδων (χθες έκλεισε στις 4.041, 37 μονάδες), δεν αποκλείεται να οδεύσει προς τις 3.950 μονάδες, προς το κατώτατο δηλαδή σημείο που είχε βρεθεί προ διμήνου, λίγο μετά τις εκλογές. Τότε, στα επίπεδα αυτά η αντίδραση της αγοράς ήταν άμεση και βίαια, με αποτέλεσμα πολύ σύντομα να οδηγηθεί προς τις 4.800 μονάδες.
 Αρκετοί που συμμερίζονται αυτές τις προβλέψεις δεν αποκλείουν και το ενδεχόμενο να υποχωρήσουν οι τιμές σε ακόμη χαμηλότερα επίπεδα, ευθυγραμμιζόμενοι έτσι με εκείνη την περιβόητη έκθεση της Morgan Stanle yπρος τους πελάτες της, το «φάντασμα» της οποίας εξακολουθεί να πλανάται πάνω από το 
ελληνικό χρηματιστήριο, αποδιοργανώνοντας ως φαίνεται και τους σφυγμούς της αγοράς. Ας μη λησμονούμε, άλλωστε, ότι η έντονη πτωτική πορεία του δείκτη είχε 
λίγο πολύ ως αφορμή αυτή την άκρως περίεργη εκτίμηση για το ελκυστικό ή μη της 
 Κατά πόσο τυχαίο είναι, άραγε, το γεγονός, ότι εν μέσω χρηματιστηριακού ζόφου εμφανίστηκε και χθες άλλη μια έκθεση μεγάλου ξένου οίκου (της Schroder Salomon 
Smith Barne y) που αναθεώρησε προς τα κάτω τις τιμές-στόχους των τριών μεγαλύτερων ελληνικών τραπεζών, διατυπώνοντας την άποψη ότι όλες θα υποστούν μείωση κερδών από την αποκλιμάκωση των επιτοκίων στα καταναλωτικά δάνεια; 
 Οι τυχόν επιπτώσεις στα τραπεζικά κέρδη από τη μείωση των επιτοκίων φυσικά δεν 
μπορούν να σταθμιστούν τώρα, αφού είναι συνάρτηση πολλών παραγόντων. Εκείνο που μπορεί να σταθμιστεί, όμως, είναι ότι και εξαιτίας της συγκεκριμένης έκθεσης της Salomon οι μετοχές των ελληνικών τραπεζών δέχθηκαν χθες νέο κύμα πιέσεων, καταγράφοντας απώλειες 2, 16%. 
 Δυστυχώς, οι πιέσεις δεν περιορίστηκαν μόνο στον τραπεζικό κλάδο αλλά επεκτάθηκαν και σε όλους τους άλλους, με την Παράλληλη Αγορά να δέχεται ένα ισχυρό χτύπημα -7, 68%, και τις κατασκευές να υποχωρούν κατά -5, 26%. 
