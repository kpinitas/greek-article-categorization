 Στην επιλογή του θέματος που θα συζητήσουν «κολλάει» η συνάντηση πρωθυπουργού και αρχιεπισκόπου. Η Εκκλησία ανακοίνωσε χθες ότι επιμένει να γίνει διάλογος με την κυβέρνηση «αποκλειστικά για το θέμα των ταυτοτήτων». Ομως η κυβέρνηση επιμένει εξίσου ότι «αυτό το θέμα έχει κλείσει οριστικά και τελεσίδικα», όπως δήλωσε ο εκπρόσωπός της.
 Ετσι, απομένει να βρεθεί μια «κατάλληλη μέθοδος» για να συναντηθούν οι κ.κ. Σημίτης και Χριστόδουλος. Οπως έλεγαν αρμόδιες κυβερνητικές πηγές, αυτό μπορεί 
 1.  Αντιπροσωπεία της Ιεραρχίας, με ή χωρίς τον αρχιεπίσκοπο, να ζητήσει συνάντηση 
με τον αρμόδιο υπουργό Παιδείας και Θρησκευμάτων Πέτρο Ευθυμίου. Εκεί να καθοριστεί η «ατζέντα» των υπό συζήτηση θεμάτων και να ακολουθήσει η συνάντηση 
του κ. Χριστόδουλου με τον πρωθυπουργό. «Είναι η σωστή μέθοδος, γιατί είναι γνωστό ότι ο Σημίτης δουλεύει οργανωμένα», λέει στενός συνεργάτης του.
 2.  Να ζητήσει ο αρχιεπίσκοπος να συναντηθεί με τον πρωθυπουργό απ' ευθείας και χωρίς να έχει καθοριστεί «ατζέντα», αλλά να εγκαταλειφθεί το αίτημα να συζητηθεί το θέμα των ταυτοτήτων.
 Το θέμα στο σύνολό του θα συζητήσει σήμερα ο πρωθυπουργός με τον κ. Ευθυμίου και τον υπουργό και υφυπουργό Τύπου Δ. Ρέππα και Τηλ. Χυτήρη. Σ' αυτή τη συνάντηση αναμένεται να καθοριστεί η περαιτέρω στάση της κυβέρνησης, κυρίως σε 
 Κυβερνητική πηγή σημείωνε, πάντως, με ικανοποίηση «δύο υποχωρήσεις» που έκανε χθες η Ιερά Σύνοδος. Πρώτον, απέφυγε να πάρει απόφαση για το θέμα της συλλογής 
υπογραφών και, δεύτερον, ματαίωσε τους εορτασμούς για το Ιωβηλαίο, στους οποίους σκόπευε να καλέσει και τον Πατριάρχη Μόσχας Αλέξιο. «Είναι κινήσεις σωφροσύνης» λέει η ίδια κυβερνητική πηγή, εξηγώντας ότι η Σύνοδος κατάλαβε «το 
μέγεθος του ατοπήματος που θα διέπραττε αν ενέπλεκε τον Πατριάρχη Μόσχας σε ένα θέμα της Ελλάδας και μάλιστα όχι θεολογικό, αλλά θέμα του κράτους».
 Ο κυβερνητικός εκπρόσωπος είπε χθες ότι αν διατυπωθεί αίτημα για συνάντηση του 
αρχιεπισκόπου με τον πρωθυπουργό «θα αντιμετωπιστεί κατά προτεραιότητα» και η φράση του αυτή δημιούργησε, προς στιγμήν, την εντύπωση ότι η κυβέρνηση «κάνει ένα βήμα πίσω» και ίσως επίκειται η συνάντηση. Ομως, ο κ. Ρέππας φρόντισε να επαναλάβει με απόλυτο τρόπο ότι η συνάντηση αυτή δεν μπορεί να έχει αντικείμενο το θέμα των ταυτοτήτων, το οποίο «είναι αποκλειστικής αρμοδιότητας 
της πολιτείας και έχει κλείσει οριστικά και τελεσίδικα». Επανέλαβε ότι «η πόρτα του διαλόγου παραμένει ανοιχτή» παραπέμποντας τους εκπροσώπους της Ιεραρχίας στον υπουργό Παιδείας και επιρρίπτοντας την ευθύνη στην Εκκλησία για 
την άρνηση να τον συναντήσουν. «Το επαναλαμβάνω ώστε να μη χρησιμοποιείται η αξία του διαλόγου με προσχηματικό και συνθηματολογικό τρόπο» είπε.
 - Ο Κ. Σκανδαλίδης διαπίστωσε ότι μετά τη χθεσινή συνεδρίαση της Ιεράς Συνόδου 
«φαίνεται να επικρατούν κάποιες ωριμότερες σκέψεις που μπορούν να ανοίξουν ένα 
σημαντικό δρόμο». Επανέλαβε ότι το θέμα των ταυτοτήτων έχει κλείσει, ζήτησε να 
πέσουν οι τόνοι και να προετοιμαστεί ουσιαστικά μια συνάντηση του πρωθυπουργού 
 - H μη αναγραφή του θρησκεύματος είναι μια επιλογή με στόχο την προστασία των πολιτών από το ηλεκτρονικό φακέλωμα, η οποία είναι ευθύνη της πολιτείας και αυτή η προστασία απαιτεί τη μείωση των προσωπικών στοιχείων στις ταυτότητες, είπε ο Aκης Tσοχατζόπουλος. Kαι χαρακτήρισε «περίεργη και ακατανόητη» για την πλειοψηφία των Eλλήνων πολιτών τη διαμάχη για τις ταυτότητες.
