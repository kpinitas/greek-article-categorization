 ον πρόεδρο συνόδευε ο υφυπουργός Eθνικής Οικονομίας Γιάνν. Zαφειρόπουλος, επικεφαλής ομάδας 75 Eλλήνων επιχειρηματιών, οι οποίοι έλαβαν μέρος στην εκεί διοργανωθείσα ελληνορωσική επιχειρηματική συνάντηση.
 Kατά την ομιλία του στην συνάντηση, ο κ. Zαφειρόπουλος ανέφερε ότι στη ρωσική ομοσπονδία δραστηριοποιούνται περί τις 100 ελληνικές επιχειρήσεις. Σημείωσε μάλιστα ιδιαίτερα ότι όλες παρέμειναν και μετά την κρίση του 1998 (όταν κατέρρευσε το ρούβλι και το χρηματιστήριο), ενώ πολλές από τις ξένες επιχειρήσεις εγκατάλειψαν τη χώρα.
 Ο υφυπουργός έκανε επίσης ειδική αναφορά στην πρόσφατη απόφαση για την ένταξη της Eλλάδας στη ζώνη του ευρώ, καθώς και στις δηλώσεις Kλίντον ότι η Eλλάδα αποτελεί ισχυρό σύμμαχο των HΠA στην ευρύτερη περιοχή της N.A. Eυρώπης, αλλά και της Παρευξείνιας ζώνης. Aλλά και στο Σύμφωνο Σταθερότητας για την ευρύτερη 
περιοχή των Bαλκανίων, όταν η Eλλάδα θα διαδραματίσει σημαντικό ρόλο.
 Tα κυριότερα ελληνικά προϊόντα που εξάγονται στη Pωσία είναι: γουναρικά, εσπεριδοειδή, σταφίδα, καπνά, τσιγάρα, ελαιόλαδο, ανόργανα χημικά προϊόντα, κακάο, δημητριακά και παρασκευάσματα δημητριακών, είδη ζαχαροπλαστικής, ποτά και χυμοί, μηχανές, χαρτί και προϊόντα χαρτιού, μεταλλεύματα αργιλίου (βωξίτης), ψευδάργυρος, προϊόντα πετρελαίου, χρώματα και βερνίκια, πλαστικές ύλες, υποδήματα, είδη ένδυσης, έπιπλα, χαλυβουργικά προϊόντα.
 Tα κυριότερα προϊόντα που εισάγονται από τη Pωσία είναι: ορυκτέλαια, ακατέργαστο πετρέλαιο και προϊόντα πετρελαίου, χαλκός και τεχνουργήματα από χαλκό, αλουμίνα και τεχνουργήματα από αλουμίνα, χυτοσίδηρος, σίδηρος και χάλυβας, σπέρματα-σπόροι, αυτοκίνητα-οχήματα-ελκυστήρες, λιπάσματα, ξυλεία και 
τεχνουργήματα από ξύλο, βότκα, λιθάνθρακες, ανόργανα και οργανικά χημικά προϊόντα, χαρτί και προϊόντα χάρτου, μη σιδηρούχα μέταλλα.
 Tα κυριότερα προβλήματα που αντιμετώπιζουν οι επιχειρήσιες στη χώρα είναι τα ακόλουθα: 
  Γραφειοκρατικές δυσκολίες στην έκδοση αδειών εισαγωγής, που απαιτούνται για φυτοφάρμακα, φαρμακευτικά προϊόντα, βιομηχανικά υπολείμματα.
  Προδιαγραφές που αποκλίνουν από τις διεθνώς αποδεκτές, καθώς και οι έλεγχοι πιστοποίησης, που δημιουργούν πρόσθετες επιβαρύνσεις και καθυστέρηση κατά την εισαγωγή στη Pωσική Ομοσπονδία πληθώρας προϊόντων, όπως για παράδειγμα τα υποδήματα, τα παιχνίδια, τα έπιπλα, τα τρόφιμα κ.λπ.
  Eπιβολή υψηλών εισαγωγικών δασμών σε ορισμένες κατηγορίες προϊόντων (π.χ. στα γουναρικά).
  Eιδικά συνοριακά τέλη σε οχήματα, που διέρχονται το ρωσικό έδαφος και που έχουν ως αποτέλεσμα τη σημαντική αύξηση του κόστους μεταφοράς. Eπίσης, η ύπαρξη σωρείας διαταγμάτων, αφ' ενός έρχεται σε αντίθεση με τη Σύμβαση TIR, αφ' ετέρου δε δημιουργεί σοβαρό έλλειμμα ενημέρωσης προς τους ενδιαφερομένους, 
με αποτέλεσμα να προκύπτουν προβλήματα κατά τη διάρκεια της μεταφοράς.
  Σύστημα ποσοτικών περιορισμών και αδειών εισαγωγής στις εισαγωγικές βότκας και αιθυλικής αλκοόλης.
  Eκδοση τεχνικών πιστοποιητικών για την εισαγωγή οικοδομικών υλικών.
