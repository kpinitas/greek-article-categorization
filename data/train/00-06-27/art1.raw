Το καλοκαίρι του 1981, ο Νιλ Φράνσις Τέναντ και ο Κρίστοφερ Σον Λόου γνωρίστηκαν τυχαία σε ένα μαγαζί με ηλεκτρονικά στο Λονδίνο. Το σημείο της επαφής τους ήταν το κοινό τους γούστο στη χορευτική μουσική. Γρήγορα έγιναν οι 
West End και αργότερα οι Pet Shop Bo ys, ένα όνομα που τους ήρθε γιατί κάποιοι φίλοι τους δούλευαν σε ένα μαγαζί που πουλούσε κατοικίδια... Τρία χρόνια αργότερα η πρώτη εκδοχή του «West End Girls» κυκλοφόρησε. Από τότε πέρασαν 15 ολόκληρα χρόνια που το φοβερό δίδυμο των Βρετανών απασχολεί τη διεθνή μουσική σκηνή. Αύριο και την Πέμπτη στον Λυκαβηττό θα έχουμε την ευκαιρία να τους δούμε και να τους ακούσουμε κι εμείς, στο πλαίσιο της περιοδείας τους για το «Nightlife», τον τελευταίο τους δίσκο.
Προσαρμοστικότητα, και το σύνθημα που ακολουθούν πιστά, και το οποίο λέει, «ζήστε ή μάλλον απολαύστε τη ζωή γύρω σας».
 Από το «West End Girls» του 1986 (δίσκος «Please»), που πούλησε περισσότερα από 1, 5 εκατομμύριο «κομμάτια», ο Νιλ και ο Κρις πέρασαν στο «Disco» και ένα χρόνο αργότερα στο «Ιt's a sin», προκαλώντας τους δασκάλους τους και την Καθολική Eκκλησία και εξιτάροντας τους φαν. Aρχιζε η εποχή των μεγάλων τίτλων, 
 Η αρχή της δεκαετίας του '90 τους βρίσκει με το «Behaviour» στα δισκοπωλεία και την εκτίμηση ενός πιο ώριμου κοινού. Μερικά από τα σινγκλ γίνονται το μανιφέστο της γκέι κουλτούρας του '90. Ολα συνοδεύονται από βίντεο-κλιπ με ιδιαίτερο αισθητικό και στιλιστικό ενδιαφέρον. Μερικά μάλιστα δεν προβάλλονται 
από το MTV γιατί είναι αρκετά προκλητικά. Αρχίζει η πρώτη τους διεθνής τουρνέ. 
Η δεύτερη περίοδος του συγκροτήματος αρχίζει με τους καλύτερους οιωνούς. Η χορευτική μουσική και μια άλλη εκδοχή τής καθιερωμένης τότε βρετανικής ποπ (την οποία και σιχαίνονταν) είναι το μόνιμο μέλημά τους.
 Η στιλιστική τους μεταμόρφωση έχει επέλθει. Η Space age εποχή αποκτά θιασώτες στη σκηνή τον Νιλ και τον Κρις. Ακολουθεί η γιαπωνέζικη κουλτούρα του Γιότζι Γιαμαμότο και εσχάτως ο Βερσάτσε. Στη σκηνή του Λυκαβηττού δεν έχουν ακόμη αποφασίσει ποια τάση της μόδας θα «ενστερνιστούν».
 Τα χρόνια πριν από το «Νightlife» παρατηρείται μια καμπή που μεταφράζεται σε ατέλειωτα ρεμίξ. Πέρυσι όμως, όταν ο δίσκος κυκλοφόρησε, ο 46χρονος Νιλ και ο 41χρονος Κρις άρχισαν να ξαναζούν τη λάμψη των πρώτων θέσεων στα τσαρτ και στα 
 Σημαντικές, ωστόσο, στην πορεία τους ήταν οι συνεργασίες τους με άλλους καλλιτέχνες. Ποιος δεν έχει ακούσει το «Losing m ymind» της Λάιζα Μινέλι ή το «Cr ying game» της ομώνυμης ταινίας του Νιλ Τζόρνταν, ερμηνευμένο από τον Μπόι Τζορτζ. Ακόμη, στο βιογραφικό τους εγγράφονται οι συνεργασίες με τους Ντέρεκ Τζάρμαν, Ιαν Μακ Κέλεν, Μπλερ, Ντέιβιντ Μπάουι, Τίνα Τάρνερ, Ελτον Τζον, Ντέιβιντ Μοράλες, Κάιλι Μινόγκ, ενώ αγαπημένη τους τραγουδίστρια παραμένει η Ντάστι Σπρίνγκφιλντ. Ιδιαίτερη σημασία δίνουν στις «ζωντανές» συναυλίες τους. Δεν είναι τυχαίο άλλωστε το γεγονός ότι στο πρώτο μέρος της περιοδείας τους αυτής (εμείς περιλαμβανόμαστε στο δεύτερο) το σκηνικό των εμφανίσεων δημιούργησε η διάσημη αρχιτέκτονας Ζαχά Χαντίντ, αυτή που κέρδισε το διεθνή διαγωνισμό για να χτίσει το Μουσείο Μοντέρνας Τέχνης στη Ρώμη...
 Στην Αθήνα, οι Pet θα κάνουν ένα ποτ πουρί των αγαπημένων τους επιτυχιών, θα πουν αρκετά από το Nightlife, συνοδευόμενοι από τη μόνιμη συνεργάτιδά τους Σίλβια Μέισον-Τζέιμς και άλλους μουσικούς. Αύριο support γκρουπ θα είναι οι «Soundforce» και την Πέμπτη ο Κωνσταντίνος Β.
