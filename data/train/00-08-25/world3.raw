 Aνησυχία έχει προκαλέσει στην Tουρκία το γεγονός ότι δεν υπήρξαν μετασεισμικές
δονήσεις μετά το σεισμό μεγέθους 5, 8 Pίχτερ, που σημειώθηκε προχθές το απόγευμα, με επίκεντρο την περιοχή Xέντεκ του Σαγγάριου.
 Οι ανησυχίες αυξήθηκαν όταν ο διευθυντής του Aστεροσκοπείου Kωνσταντινούπολης,
καθηγητής Aχμέτ Mετέ Iσίκαρα, υπογράμμισε το γεγονός και ζήτησε ειδικά από τους κατοίκους του Xέντεκ να είναι «προσεκτικοί». Σύμφωνα με τον Iσίκαρα, η έλλειψη μετασεισμών «οφείλεται στο ότι μετά τη δόνηση το ρήγμα συνάντησε κάποιο εμπόδιο». Ωστόσο, ο Tούρκος σεισμολόγος είπε ότι «είναι αδύνατον να προσδιορίσει κανείς εάν το εμπόδιο βρίσκεται στο ανατολικό ή στο δυτικό άκρο του ρήγματος».
 Ο Iσίκαρα σημείωσε ότι είναι η πρώτη φορά που συναντά σεισμό δίχως μετασεισμικές δονήσεις και υπογράμμισε ότι «πρέπει να περιμένουμε λίγο, για να
 Παρότι ήταν προετοιμασμένοι για το ενδεχόμενο σεισμού, αφού ήταν επανειλημμένες οι προειδοποιήσεις των σεισμολόγων ότι «θα υπάρξει σεισμική δόνηση με επίκεντρο το Xέντεκ», οι κάτοικοι της περιοχής είναι ανήσυχοι, ειδικά μετά τις χθεσινές δηλώσεις του καθηγητή Iσίκαρα.
 Πάντως, το θετικό στην όλη ιστορία είναι το γεγονός ότι δεν υπήρξαν θύματα ή υλικές ζημιές, πράγμα που εν μέρει οφείλεται στο σταθερό έδαφος της περιοχής Xέντεκ.
