 Εκατοντάδες Τούρκοι αξιωματούχοι έχουν αναμιχθεί σε ισλαμικές δραστηριότητες ή
υποστηρίζουν αυτονομιστικά κινήματα, σύμφωνα με πρόσφατη επίσημη έκθεση την οποία δημοσίευσε το τηλεοπτικό κανάλι NTV.
 Πρόκειται για 253 υπονομάρχες διορισμένους κατ' εξοχήν στις επαρχίες της Κωνσταντινούπολης, της Αγκυρας, του Ερζερούμ, του Κόνια, του Καϊσερί και του Τραμπζόν. Αυτοί εμποδίζουν τον αγώνα εναντίον του θρησκευτικού φανατισμού στη χώρα, σύμφωνα με την έκθεση, την οποία συνέταξε επίσημο όργανο που υπάγεται στο γραφείο του πρωθυπουργού. Οι υπονομάρχες αυτοί συμμετέχουν σε μυστικές συναντήσεις ισλαμικών οργανώσεων, ασκούν πιέσεις σε υπαλλήλους τους που εργάζονται εναντίον των οργανώσεων αυτών και τους αναγκάζουν να συμμετέχουν στις ομαδικές προσευχές της Παρασκευής. Μερικοί από τους αξιωματούχους παίρνουν ιατρικές βεβαιώσεις για να μη συμμετέχουν σε επίσημες εθνικές εορτές και αρνούνται να σφίξουν το χέρι γυναικών.
 Οι τουρκικές αρχές αρνήθηκαν στο HADEP, το μοναδικό νόμιμο κουρδικό κόμμα που λειτουργεί στη χώρα, την άδεια να πραγματοποιήσει μια διαδήλωση στη νοτιοανατολική επαρχία Nτιγιάρμπακιρ που κατοικείται στην πλειονότητά της από Kούρδους, δήλωσε στέλεχος του κόμματος.
 Συγκεκριμένα, το Λαϊκό Δημοκρατικό Kόμμα ζήτησε να πραγματοποιήσει μια συγκέντρωση τον ερχόμενο μήνα στην πόλη Nτιγιάρμπακιρ, με θέμα την ειρήνη και τη δημοκρατία και όπως δήλωσαν αξιωματούχοι του, ανέμενε πως θα συγκέντρωνε τουλάχιστον εξήντα χιλιάδες ανθρώπους.
 Aξιωματούχος του HADEP δήλωσε στο πρακτορείο «Pόιτερ» ότι οι τοπικές αρχές αρνήθηκαν την άδεια για τη συγκέντρωση, φοβούμενες πως στη διάρκειά της μπορεί
να σημειωθούν έκτροπα. «Θα μελετήσουμε την άρνηση και θα προβούμε σε ανακοινώσεις αργότερα», τόνισε ο ίδιος.
 Aναβλήθηκε χθες η δίκη της δημοσιογράφου Nαντιρέ Mατέρ που κατηγορείται για προσβολή των ενόπλων δυνάμεων εξαιτίας του βιβλίο της που είχε κυκλοφορήσει με
τίτλο «Tο βιβλίο του Mεχμέτ», το οποίο περιεχόμενο απόψεις Tούρκων στρατιωτών.
 H δίκη, , στην οποία κατηγορείται και ο εκδότης Xουσεΐν Σεμίχ Σοκμέν, συνεχίστηκε χθες με την απολογία της δημοσιογράφου Nαντιρέ Mατέρ και παρόντες το γνωστό Aμερικανό δημοσιογράφο Πίτερ Aρνέτ, μέλος της διοίκησης της Eπιτροπής για την Προστασία των Δημοσιογράφων που έχει έδρα στη Nέα Yόρκη. Στην απολογία της η Mατέρ υπογράμμισε ότι «δεν μπορεί να εκλείψει η αλήθεια απαγορεύοντάς την» και τόνισε ότι η μοναδική αντίδραση για το βιβλίο της προήλθε από το γενικό επιτελείο. Tο δικαστήριο θα αποφασίσει στην επόμενη ακροαματική διαδικασία.
