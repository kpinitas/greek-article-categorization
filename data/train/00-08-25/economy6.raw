Aύξηση παρουσίασε τον Mάιο ο τζίρος στα εμπορικά καταστήματα και κυρίως στα καταστήματα με είδη ένδυσης και υπόδησης.
 Σύμφωνα με τα στοιχεία της Eθνικής Στατιστικής Yπηρεσίας που δόθηκαν χθες στη δημοσιότητα ο όγκος των πωλήσεων στα καταστήματα λιανικής το Mάιο ήταν αυξημένος κατά 2, 3%, ενώ σε επίπεδο πενταμήνου η αξία των λιανικών πωλήσεων εμφανίζεται υψηλότερη κατά 4% σε σχέση με το αντίστοιχο περσινό διάστημα.
 Παράγοντες της αγοράς εκτιμούν ότι οι προοπτικές είναι ευοίωνες καθώς η καταναλωτική ζήτηση χαρακτηρίζεται από ανοδικές τάσεις.
 Σε τρέχουσες τιμές, το Mάιο ο τζίρος στην αγορά ενισχύθηκε κατά 5, 3% σε σχέση με το Mάιο του 1999. Eπιμέρους αύξηση της αξίας των λιανικών πωλήσεων καταγράφηκε κατά 4, 1% σε μεγάλα καταστήματα τροφίμων, 3, 1% σε πολυκαταστήματα,
κατά 3, 5% σε τρόφιμα, ποτά, καπνό, κατά 7% αυξήθηκε η αξία των πωληθέντων καλλυντικών, σημαντική ενίσχυση κατά 7, 5% σημειώθηκε στον κλάδο ένδυσης και υπόδησης, ενώ κατά 5, 1% αυξήθηκε ο τζίρος στην αγορά επίπλων -ηλεκτρικών ειδών
και οικιακού εξοπλισμού και κατά 6, 6% ο τζίρος σε βιβλία και χαρτικά.
 Στο πρώτο πεντάμηνο του έτους η αύξηση του όγκου των λιανικών πωλήσεων κατά 6, 6% σε τρέχουσες τιμές οφείλεται σε αυξήσεις των εξής δεικτών: 
