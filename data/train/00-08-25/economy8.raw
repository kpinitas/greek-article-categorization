Ελλειμμα παρουσίασε το ισοζύγιο τρεχουσών συναλλαγών της ζώνης του ευρώ στο πρώτο εξάμηνο του 2000, εξαιτίας της σημαντικής ανόδου της αξίας των εισαγωγών. 
 Σύμφωνα με την Ευρωπαϊκή Κεντρική Τράπεζα, η ζώνη του ευρώ παρουσίασε στους 6 πρώτους μήνες της φετινής χρονιάς έλλειμμα της τάξης των 11, 8 δισ. ευρώ έναντι
πλεονάσματος 14, 9 δισ. ευρώ την αντίστοιχη περίοδο πέρσι. 
 Η ΕΚΤ απέδωσε τη μεταβολή στην υψηλότερη αξία των εισαγωγών, οι οποίες σημείωσαν στο παραπάνω χρονικό διάστημα άνοδο κατά 32, 5% στις υψηλότερες τιμές
εισαγομένων αγαθών, το αδύναμο ευρώ και την αυξανόμενη ζήτηση στη ζήτηση του ευρώ. Οι εξαγωγές από την άλλη πλευρά, που επίσης ενισχύθηκαν σημαντικά κατά 23, 3%, τροφοδοτήθηκαν από τη ραγδαία αύξηση της ζήτησης για ευρωπαϊκά προϊόντα
από το εξωτερικό, αλλά και τις ανταγωνιστικότερες τιμές τους. 
 Ομως σημειώνει η ΕΚΤ, το έλλειμμα των επενδυτικών ροών μειώθηκε τόσο εξαιτίας της δημιουργίας πλεονάσματος στις καθαρές άμεσες επενδύσεις όσο και στις μεγαλύτερες καθαρές εισροές στις αγορές χρέους των χωρών της ζώνης του ευρώ.
