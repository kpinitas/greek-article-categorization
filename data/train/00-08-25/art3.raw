Πριν από ένα μήνα περίπου ξεκίνησαν τα γυρίσματα της νέας, δεύτερης κατά σειρά,
ταινίας μεγάλου μήκους του Μάρκου Χολέβα, με τίτλο «E-mail». 
 Η νεανική, χιουμοριστική ταινία, που διαδραματίζεται μέσα σε μια ζεστή, αυγουστιάτικη Αθήνα (Ψυρρή, Αγορά, Πλατεία Δημαρχείου και σε άλλες περιοχές του κέντρου), βασίζεται στο σενάριο του Ντίνου Γιώτη, το οποίο (σε αντίθεση με
αυτό που συμβαίνει συνήθως) προϋπήρξε του ομώνυμου βιβλίου που ο σεναριογράφος
έγραψε και εξέδωσε στη συνέχεια από τις εκδόσεις Πατάκη.
 Πρωταγωνιστής της ταινίας είναι ο Δημήτρης (Κωνσταντίνος Κάππας), που με φόντο
το Διαδίκτυο, ερωτεύεται, μέσω Ιντερνετ φυσικά, τη Νεφέλη (Αφροδίτη Σημίτη), ένα κορίτσι στην ηλικία του -αν βέβαια εκείνη του λέει την αλήθεια... Εχουν στείλει εκατοντάδες e-mail o ένας στον άλλο, έχουν συναντηθεί σε αμέτρητα εικονικά ραντεβού, χωρίς όμως ποτέ να έχουν ανταλλάξει ένα βλέμμα! Εν τω μεταξύ, κι ένα άλλο κορίτσι του Διαδικτύου, η Σάντι, προσελκύει το ενδιαφέρον του Δημήτρη, με την κατάληξη στις «συναντήσεις» τους να καταλήγουν σχεδόν πάντα να... τηλε-χαϊδεύονται. Αποτέλεσμα, μια σειρά παρεξηγήσεων που προέρχονται από ένα επικοινωνιακό μέσο που σου επιτρέπει να μην αποκαλύπτεις το πρόσωπο ή την ταυτότητά σου...
 Η παρέα της ταινίας, αν και ετερόκλητη, είναι ιδιαίτερα δεμένη: στο πλευρό του
φιλόδοξου Δημήτρη, που έχει την πολυτέλεια να σχεδιάζει μεταπτυχιακά στο εξωτερικό, συναντάμε τον Γιάννη (Γιώργος Χρανιώτης), που θέλει ν' ανοίξει ένα ψιλικατζίδικο, και τον Λεό (Φώτης Σπύρος), ένα λαϊκό παιδί, που ζει την κάθε μέρα όπως έρθει, κάνοντας δουλειές του ποδαριού. 
 Στην ταινία παίζουν ακόμα οι: Μαρία Τζομπανάκη, σε ρόλο μητέρας, η Μαρία Σκαφτούρα σε ρόλο ευκαιριακής σχέσης του Λεό και ο Βασίλης Χαραλαμπόπουλος που
 «Το βασικό γνώρισμα της ταινίας», μας εξηγεί ο Μάρκος Χολέβας, «είναι η αισιοδοξία της, η διάθεση για ζωή. Δυστυχώς, υπάρχει από παλιά στην Ελλάδα η προκατάληψη πως η ματιά, η άποψη μιας ταινίας πρέπει να είναι απαισιόδοξη, ο ήρωας δηλαδή πρέπει να οδηγείται σε αδιέξοδο, να είναι καταραμένος... Αυτό όμως είναι ένα χαρακτηριστικό, όπως άλλωστε και η ενοχή, των βόρειων, καθολικών χωρών, κι όχι της Μεσογείου. Ο τόπος μας, λόγω κλίματος, παιδείας και περιβάλλοντος, οδηγεί σε περισσότερο αισιόδοξη προσέγγιση των πραγμάτων. Κι όμως στην Ελλάδα, ιδιαίτερα μετά από διεργασίες που έγιναν την περίοδο της δικτατορίας, οδηγηθήκαμε στο αντίθετο, σε τέτοιο σημείο μάλιστα ώστε, διαφορετικά, η ταινία σου να θεωρείται ελαφριά... Εγώ προτείνω μια άλλη ματιά...»
 Η από παλιά ενασχόληση του Χολέβα με το χώρο της πληροφορικής και του Iντερνετ
 (για χρόνια είχε αναλάβει την πρώτη σχετική εκπομή που έγινε στην ΕΤ1) εξηγεί σε μεγάλο βαθμό το λόγο που τον ήλκυσε το περιεχόμενο του «E-mail». Κι ίσως γι' αυτό ακριβώς η ταινία να μην κρύβει, όπως ίσως θα περίμενε κάποιος πιο καχύποπτος με την τεχνολογία, αιχμές για το νέο επικοινωνιακό μέσο που λέγεται
 Η ταινία δεν αποτελεί τρόπον τινά ένα σχόλιο για τη σημερινή, ανησυχητική ίσως, ανάγκη των ανθρώπων να κρύβουν μέσω Iντερνετ την ταυτότητά τους αναπτύσσοντας σχέσεις εξ αποστάσεως; τον ρωτήσαμε.
 «Οχι, γιατί η ανάγκη απόκρυψης της ταυτότητας είναι ίδιον του ανθρώπου», απαντά ο σκηνοθέτης. «Από παλιά οι συγγραφείς χρησιμοποιούσαν ψευδώνυμο, από παλιά οι άνθρωποι αλληλογραφούσαν με ψευδώνυμο και μόνο στη συνέχεια, αν πήγαινε καλά η σχέση, αποκαλύπτονταν. Στα εφηβικά λευκώματα, δεν υπέγραφαν και
υπογράφουν ακόμα τα παιδιά με άλλο όνομα; Είναι ένα παιχνίδι που έπαιζαν ανέκαθεν οι ανθρωποι... Η τεχνολογία απλώς έρχεται να τους προσφέρει πιο άμεσες και ταχύτερες δυνατότητες έκφρασης...»
 Η ταινία είναι μια συμπαραγωγή της ΕΡΤ, του ΕΚΚ, της Rosebud (που θα διανείμει
την ταινία) και της Strada Productions. Αναμένεται να προβληθεί στις αρχές του
