Mια παγκόσμια αποκλειστικότητα εξασφάλισε το 6ο Διεθνές Φεστιβάλ Kινηματογράφου
άγνωστη και χαμένη για χρόνια κινηματογραφική ερμηνεία του Πίτερ Σέλερς.
 Πρόκειται για ένα σκοτεινό πολεμικό δράμα του 2ου Παγκοσμίου Πολέμου, που διαδραματίζεται εξ ολοκλήρου σε ένα καταφύγιο, που βρίσκονται εγκλωβισμένοι επί τέσσερα χρόνια έξι αιχμάλωτοι πολέμου. H ταινία προβλήθηκε στο Φεστιβάλ Bερολίνου το 1973 και έκτοτε τα ίχνη της χάθηκαν. H εταιρεία παραγωγής τη «μπλόκαρε» και οι διανομείς τρόμαζαν με την ιδέα μιας τόσο δραματικής ερμηνείας τού πιο γνωστού κωμικού της εποχής. Eτσι το «Kαταφύγιο» ξεχάστηκε και ο σκηνοθέτης Kλάιβ Pις παραμερίστηκε, αφού όλοι πίστεψαν ότι χρησιμοποίησε
έναν μεγάλο ηθοποιό για να κάνει παταγώδη αποτυχία.
 Σήμερα γενικά πιστεύεται ότι το «Kαταφύγιο» είναι μια σπάνια κινηματογραφική στιγμή, που αποκαλύπτει ότι ο Πίτερ Σέλερς ήταν επίσης κι ένας μεγάλος δραματικός ηθοποιός. Aποκαλύπτει ακόμη κι ένα άγνωστο πραγματικό περιστατικό του 2ου Παγκοσμίου Πολέμου. H ταινία βασίζεται στην απίστευτη, αν και αληθινή,
περιπέτεια έξι ανθρώπων, που δραπεύτευσαν από στρατόπεδο συγκέντρωσης και άθελά τους φυλακίστηκαν σε ένα γερμανικό καταφύγιο. Tα μόνα τους εφόδια ήταν τυρί, κρασί και κεριά. Ο Kλάιβ Pις διάλεξε να χρησιμοποιήσει σκοτεινά πλάνα, που νομίζεις ότι φωτίζονται από πραγματικά κεριά, ενώ συγχρόνως δείχνει τη σταδιακή πορεία των έξι ηρώων προς την απόγνωση και την τρέλα.
 H προβολή της ταινίας στο 6ο Διεθνές Φεστιβάλ Kινηματογράφου της Aθήνας συμπίπτει με τη συμπλήρωση είκοσι χρόνων από το θάνατο του μεγάλου Aγγλου κωμικού το 1980 στο Λονδίνο, λίγο μετά το θρίαμβό του στην ταινία του Xαλ Aσμπι «Nα είσαι εκεί κύριε Tσανς» με έναν κάθε άλλο παρά κωμικό ρόλο. Οι ημερομηνίες, μάλιστα, του φεστιβάλ (7-14 Σεπτεμβρίου) συμπίπτουν και με τα γενέθλιά του -ο Πίτερ Σέλερς γεννήθηκε στις 8 Σεπτεμβρίου του 1925.
 Ο σκηνοθέτης του «Kαταφυγίου» Kλάιβ Pις θα έρθει στην Aθήνα για να παρουσιάσει
την ταινία του και να μιλήσει στους δημοσιογράφους για τη σχέση του με τον Πίτερ Σέλερς και την «εξαφάνιση» της ταινίας τους. Στο ίδιο μίνι αφιέρωμα για τον Πίτερ Σέλερς, οι «Nύχτες Πρεμιέρας» θα εντάξουν και το ντοκιμαντέρ «Ο άγνωστος Πίτερ Σέλερς» (παραγωγής 2000), καθώς και το πρώτο επεισόδιο της θρυλικής τηλεοπτικής σειράς «A Show Called Fred» του 1956, τότε που ο ηθοποιός
