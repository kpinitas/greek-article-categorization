 στρατός εμφανίζεται στο προσκήνιο μία εβδομάδα πριν από τις τριπλές εκλογές της Γιουγκοσλαβίας, απειλώντας ότι θα προστατεύσει την εξουσία από τη «βία στους δρόμους», ενώ οι Αλβανοί καταγγέλλουν ενίσχυση της στρατιωτικής παρουσίας στην κοιλάδα του Πρέζεβο.
 Ο γιουγκοσλασβικός στρατός θα εμποδίσει κάθε απόπειρα κατάληψης της εξουσίας «με τη βία στους δρόμους», προειδοποίησε ο αρχηγός του γενικού επιτελείου του γιουγκοσλαβικού στρατού, στρατηγός Νεμπόισα Πάβκοβιτς, σύμφωνα με το πρακτορείο ειδήσεων «Beta». Ο στρατηγός Πάβκοβιτς, στενός σύμμαχος του προέδρου Σλόμπονταν Μιλόσεβιτς, δήλωσε ότι οι εκλογές της 24ης Σεπτεμβρίου είναι «η σημαντική ημέρα» κατά την οποία οι στρατιωτικοί «θα πρέπει και πάλι να βρίσκονται στη γραμμή του μετώπου... και θα κάνουν ό,τι τους είναι δυνατό για να διαφυλάξουν την ελευθερία της χώρας μας». «Η εξουσία δεν μπορεί να καταληφθεί με τη βία στους δρόμους - αυτό οδηγεί σε εμφύλιο πόλεμο και εμείς θα τον εμποδίσουμε», πρόσθεσε ο Πάβκοβιτς, αναφερόμενος προφανώς στις διαδηλώσεις στους δρόμους της περιόδου 1996-1997 κατά της κυβέρνησης, μετά την
άρνηση των αρχών να αναγνωρίσουν τη νίκη της αντιπολίτευσης στις δημοτικές εκλογές.
 Ο στρατηγός Πάβκοβιτς, διοικητής του 3ου σώματος του γιουγκοσλαβικού στρατού (το οποίο ήταν υπεύθυνο για το Κόσοβο κατά τον βομβαρδισμό της Γιουγκοσλαβίας από το ΝΑΤΟ, 1999) έκανε τις δηλώσεις στο Ποζάρεβατς, όπου γεννήθηκε ο Σλόμπονταν Μιλόσεβιτς. Στην ομιλία του παρούσα ήταν και η σύζυγος του Γιουγκοσλάβου προέδρου, Μίρα Μάρκοβιτς.
 του AΣΠMM Η ανταρτική οργάνωση Απελευθερωτικός Στρατός Πρέζεβο, Μεντβέντια Μπουγιάνοβατς, έδωσε την πρώτη του συνέντευξη Τύπου, καταγγέλλοντας ότι στη Νότια Σερβία, όπου υπάρχει ισχυρή αλβανική μειονότητα, είναι πολύ έντονη η παρουσία του στρατού, της αστυνομίας και άλλων παραστρατιωτικών σερβικών οργανώσεων. Ο Μπεχξέχτ Μεχμέτι, εκ των διοικητών του ΑΣΠΜΜ, δήλωσε ότι τις δύο
τελευταίες εβδομάδες υπάρχουν αστυνομικοί, στρατιωτικοί και παραστρατιωτικοί σε κάθε χωριό της κοιλάδας του Πρέζεβο, όπου ζουν 70.000 Αλβανοί. Εμφανίστηκε περικυκλωμένος από ενόπλους, στον κήπο μιας μονοκατοικίας στο Πρέζεβο, όπου οργανώθηκε η συνέντευξη. Οπως είπε θα ήταν λογικό να συμβαίνει αυτό αν υπήρχαν
επεισόδια στην περιοχή, αλλά οι εκλογές για τους Αλβανούς δεν έχουν καμιά σημασία, οπότε απλώς τρομοκρατούνται οι κάτοικοι.
 Χθες τρεις φοιτητές καταδικάστηκαν σε 10 ημέρες φυλάκιση, επειδή έγραφαν στους
τοίχους συνθήματα εναντίον του Μιλόσεβιτς. Η σερβική αστυνομία συνέλαβε τον ηγέτη της Συμμαχίας Πολιτών. Ο Γκόραν Σβιλάνοβιτς πήγε στο αστυνομικό τμήμα και ζήτησε να ελευθερωθούν πέντε μέλη του κόμματός του και ένας δικηγόρος, που
είχαν συλληφθεί σε επιδρομή αστυνομικών στα γραφεία της Συμμαχίας. Περίπου 30.000 άτομα παραβρέθηκαν στην προεκλογική συγκέντρωση του βασικού υποψηφίου της σερβικής αντιπολίτευσης Βόισλαβ Κοστούνιτσα, το Σάββατο το βράδυ, στο Νόβι
