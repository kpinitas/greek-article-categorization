Ανοίγουν μία-μία οι πύλες της αναβάθμισης για το ελληνικό Χρηματιστήριο τροφοδοτώντας με αισιοδοξία τους παράγοντες της αγοράς ότι η εισροή διεθνών κεφαλαίων στη Σοφοκλέους θα συνεχιστεί με έντονους ρυθμούς τουλάχιστον ώς το τέλος του χρόνου.
 Το Σάββατο, η εξειδικευμένη εταιρεία κατάρτισης διεθνών χρηματιστηριακών δεικτών «Financial Times» ανακοίνωσε την απόφασή της να αναβαθμίσει την ελληνική κεφαλαιαγορά σε «ώριμη» από την 1 Ιανουαρίου του 2001, εντάσσοντας τη
 Σύμφωνα με το διευθύνοντα σύμβουλο της FTSE, Μark Makepeace, η επιτροπή του δείκτη FTSE κατέληξε στην απόφαση να αναβαθμίσει την Ελλάδα ταυτόχρονα με την υιοθέτηση του ενιαίου ευρωπαϊκού νομίσματος (1/1/2001), αφού επί σειρά μηνών είχε στο μικροσκόπιο την ελληνική οικονομία και έκρινε ότι πληρούσε όλα τα κριτήρια που απαιτούνταν, ώστε να μεταταχθεί στις αναπτυγμένες αγορές.
 Η προαναγγελία της αναβάθμισης από τον εν λόγω οίκο γίνεται τώρα προκειμένου να δοθεί χρόνος στους διεθνείς διαχειριστές κεφαλαίων να προσαρμόσουν αναλόγως
την επενδυτική στρατηγική τους, εντάσσοντας πλέον και την Ελλάδα στα χαρτοφυλάκιά τους.
 Στο σημείο αυτό κρίνεται σκόπιμο να αναφερθεί ότι σε προαναγγελία αναβάθμισης έχει προχωρήσει πρόσφατα και ο διεθνής επενδυτικός οίκος Morgan Stanle y, ο οποίος, ωστόσο, έχει ανακοινώσει ότι θα εντάξει ελληνικές μετοχές στους διεθνείς δείκτες που καταρτίζει για τις αναπτυγμένες κεφαλαιαγορές, στις 31 Μαΐου του 2001, δηλαδή περίπου πέντε μήνες μετά την ενεργοποίηση της απόφασης που έλαβε η FTSE.
 Χρηματιστηριακοί παράγοντες που ρωτήθηκαν σχετικά από την «Ε» σχολίαζαν ως ιδιαίτερα θετική για την ελληνική αγορά την προχθεσινή εξέλιξη, επισημαίνοντας
ότι θα επιδράσει καταλυτικά στην εγκαθίδρυση της δυναμικής ανόδου, που έχει ήδη αρχίσει να διακρίνει τη Σοφοκλέους από την εισροή διεθνών κεφαλαίων.
 «Είναι σαφές ότι η απόφαση των "Financial Times", έστω κι αν έχει ημερομηνία εφαρμογής τον Ιανουάριο του 2001, θα επιφέρει άμεσα ευεργετικές επιδράσεις στην ελληνική αγορά», τονίζει ο αναλυτής της Εγνατίας ΑΧΕ, Κώστας Φωτεινόπουλος. Ο ίδιος εκτιμά ότι η ανακοίνωση των προθέσεων του διεθνούς οίκου αξιολόγησης «θα στρέψει -αν δεν έχει ήδη- προς την ελληνική αγορά τα διεθνή χαρτοφυλάκια που τοποθετούνται σε ώριμα χρηματιστήρια, ενισχύοντας τον ημερήσιο όγκο συναλλαγών και προσδίδοντας βάθος χρόνου στη δυναμική ανάκαμψης που ακολουθεί η ελληνική αγορά».
 Οπως επισημαίνεται ωστόσο από χρηματιστηριακούς παράγοντες, για να καταλήξει κανείς σε ένα ασφαλές συμπέρασμα γύρω από το βαθμό επιρροής που θα έχει η απόφαση της FTSE στη Σοφοκλέους, θα πρέπει να λάβει υπόψη του το μέγεθος των κεφαλαίων που διαθέτουν οι πελάτες της, και όσοι παρακολουθούν τους δείκτες τους οποίους καταρτίζει. Στοιχεία, δηλαδή που δεν είναι ευρέως γνωστά στην ελληνική αγορά.
 Σε κάθε περίπτωση, πάντως, όλα δείχνουν ότι η Σοφοκλέους εισέρχεται πια στην τελική ευθεία προ της μετάταξής της στις αναπτυγμένες αγορές της διεθνούς οικονομικής σκηνής. Από τις τρέχουσες εξελίξεις, τείνει να καταστεί κοινή πεποίθηση ότι η ελληνική αγορά -ακριβώς ένα χρόνο μετά το ρεκόρ των 6.350 μονάδων- βρίσκεται κοντά σε ένα νέο σημείο εκκίνησης, με διεθνή, αλλά και εγχώρια χαρτοφυλάκια όλων των τάσεων (επιθετικά, ή με μακροπρόθεσμο ορίζοντα) να λαμβάνουν θέσεις πριν από το εναρκτήριο λάκτισμα ενός νέου ανοδικού κύκλου,
του οποίου τα χαρακτηριστικά μόνο να υποθέσει μπορεί κανείς επί του παρόντος. Ολοι, ωστόσο, μπορούν να δουν και να κρίνουν τις μεταβολές που έχουν συμβεί καθ' όλο το διάστημα που μεσολάβησε από τον περασμένο Σεπτέμβριο.
 Κυρίαρχη αλλαγή, αυτή των αποτιμήσεων της συνολικής αγοράς, που σήμερα είναι σχεδόν κατά 1/3 φθηνότερη σε σχέση με τον περσινό Σεπτέμβριο. Ο γενικός δείκτης έχει διορθώσει κατά 33, 8%, ενώ οι απώλειες των επιμέρους δεικτών είναι
πολύ μεγαλύτερες, με αποκορύφωμα την Παράλληλη Αγορά που έχει υποχωρήσει κατά 68%, και τον κατασκευαστικό κλάδο, οι απώλειες του οποίου προσεγγίζουν το 60%.
 Λίγους μόλις μήνες, λοιπόν, πριν από την επίσημη μετάταξη της Σοφοκλέους στο κλαμπ των αναπτυγμένων αγορών, δεν θα πρέπει να προκαλεί εντύπωση η εκτίμηση του προέδρου του ΧΑΑ, Παναγιώτη Αλεξάκη, ότι είναι ο κατάλληλος χρόνος, ώστε να προωθηθούν μια σειρά αλλαγών, μέσω των οποίων η ελληνική αγορά θα προσαρμοστεί στα διεθνώς ισχύοντα. Ετσι, πρόθεση της διοίκησης του ΧΑΑ μέχρι το τέλος του έτους είναι να προχωρήσει σε ευρεία διεύρυνση των ορίων διακύμανσης των μετοχών (πιθανότατα θα διπλασιαστούν σε +/-24%), αλλά και σε επιμήκυνση του χρόνου των συναλλαγών, ώστε η Σοφοκλέους να κλείνει μαζί με τις
