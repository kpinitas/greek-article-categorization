Στη διεθνή μουσική σκηνή και κυρίως στο ροκ, συναντάμε οργισμένους, αμφισβητίες, παρακμιακούς, περίεργους. Ανάμεσά τους όμως υπάρχει κι ένας τζέντλεμαν. Είναι ο Βρετανός Μπράιν Φέρι που έρχεται στη χώρα μας για τρεις συναυλίες, δύο στην Αθήνα και μία στη Θεσσαλονίκη στις 4, 5 και 6 Ιουλίου, αντίστοιχα.
 Ο Μπράιαν Φέρι δεν έρχεται για πρώτη φορά στην Ελλάδα. Εχουν περάσει περίπου 5 
χρόνια απ' όταν πρωτόρθε ο ιδρυτής των Ρόξι Μιούζικ για μια συναυλία του πάλι στο Λυκαβηττό. Τώρα μας έρχεται πάλι... «As time goes b y».
 Μπορεί να ξεπέρασε την ηλικία των 50 χρόνων και να έχει στην πλάτη του μια καριέρα 25 χρόνων, εξακολουθεί όμως να ιντριγκάρει τους πιστούς θαυμαστές του και να δελεάζει τους νεότερους. Αναμφισβήτητα παραμένει πάντα γοητευτικός. Στη 
 Μια ορχήστρα 14 ατόμων θα τον συνοδεύει στη σκηνή των 220 τετραγωνικών μέτρων, 
που θα στηθεί -για πρώτη φορά τόσο μεγάλη- στο Λυκαβηττό και στο Θέατρο της Γης στη Θεσσαλονίκη από επαγγελματίες τεχνικούς που έρχονται ειδικά από την Αγγλία. Εκεί πάνω θα πάρουν θέση δύο βιολιά, μία βιόλα, ένα τσέλο, μία άρπα (αυτά παίζονται από γυναίκες μουσικούς), δύο σαξόφωνα, μία τρομπέτα, ένα τρομπόνι, ντραμς, κρουστά, μπάσο, δύο κιθάρες και ένα κλασικό πιάνο με ουρά... 
Θα χρησιμοποιηθούν φώτα τελευταίας τεχνολογίας που έρχονται γι' αυτό το λόγο από το εξωτερικό. Οι συναυλίες του στην Ελλάδα θα είναι ακριβώς όπως γίνονται και στο εξωτερικό, γι' αυτό και σε κάθε θέατρο οι ξένοι διοργανωτές κάνουν ξεχωριστό σχεδιασμό.
 Οι διοργανωτές πάντως αυτές τις μέρες τρέχουν και δεν φτάνουν. Ο Μπράιαν Φέρι, 
γνήσιος Aγγλος και στις απαιτήσεις του, έχει συντάξει μια ολόκληρη λίστα. Θέλει απαραίτητα στο καμαρίνι του τσάι με δυόσμο, μέλι και ρίζα Τζίντζερ. Καλό 
είναι να υπάρχει κόκκινο και άσπρο κρασί με πολλά φρούτα και μια ιδιαίτερη σαμπάνια. Μια παγωμένη «Bollinger» σαν αυτή που πίνει και ο Τζέιμς Μποντ στις ταινίες. Ο Φέρι είναι φανατικός θαυμαστής του κινηματογραφικού ήρωα.
 Μαζί του φέρνει και πλήρη την γκαρνταρόμπα του ώστε να βγει αψεγάδιαστος -όπως 
πάντα- στη σκηνή. Aνθρωπος του γκρουπ, ειδικευμένος, θα ελέγξει αν όλα είναι στην εντέλεια. Οπως τα σερβίτσια που πρέπει να είναι από αγγλική πορσελάνη και 
τα τραπεζομάντιλα λινά. Θυμάται από την προηγούμενη φορά ότι του άρεσε η ελληνική κουζίνα, γι' αυτό και μάλλον θα επισκεφθεί κάποιο από τα εστιατόριά μας για να φάει. Το βράδυ μπορεί να βγει μια βόλτα στη νυχτερινή Αθήνα και τη Θεσσαλονίκη, την οποία επισκέπτεται για πρώτη φορά.
 Τα εισιτήρια προπωλούνται σε όλα τα κεντρικά δισκοπωλεία προς 10.000 δραχμές. Τηλεφωνικές κρατήσεις στα: 6003693, 6391122.
