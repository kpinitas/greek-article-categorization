Πώς γίνεται σ' έναν διαγωνισμό οι φτηνότεροι να κατατάσσονται τελευταίοι, προκειμένου στις πρώτες θέσεις να φιγουράρουν οι ακριβότεροι; 
 Δεν είναι αντικείμενο πανεπιστημιακής έρευνας, αλλά αμείλικτο ερώτημα κόστους 50 δισεκατομμυρίων δραχμών, στο οποίο καλείται να απαντήσει η νέα διοίκηση του 
ΟΤΕ και να επιλέξει εάν θα ακολουθήσει μια τακτική με έντονα σημάδια χειραγώγησης, για να ευνοήσει τους «μόνιμους προμηθευτές» του Οργανισμού.
 Οι πωλήσεις τηλεκαρτών είναι μια δραστηριότητα του ΟΤΕ που έχει αποδώσει σημαντικά έσοδα τα τελευταία πέντε χρόνια. Αποκατέστησε την εικόνα του Οργανισμού ενώπιον των πελατών του, που ήθελαν να έχουν δυνατότητα φτηνής επικοινωνίας απ' όπου κι αν βρίσκονται. Προκειμένου να προμηθευτεί τηλεκάρτες, 
ο ΟΤΕ πραγματοποίησε διαγωνισμό το 1995 και επέλεξε, με τιμή 123 δραχμές ανά τηλεκάρτα, ως προμηθευτές τις εταιρείες: Νamako (συμφερόντων Σ. Κόκκαλη), Gemplus, Siemens και «Περιβάλλον» (η κατάταξη σχετίζεται με την ποσότητα των τεμαχίων που πωλήθηκαν).
 Οταν τα αποθέματα άρχισαν να εξαντλούνται, η διοίκηση του ΟΤΕ άρχισε να προμηθεύεται τηλεκάρτες με απευθείας ανάθεση. Με την απευθείας ανάθεση, όμως, μπήκε ένας όρος που σήμερα έχει περιπλέξει περισσότερο τα πράγματα: Συμφώνησαν 
δηλαδή οι εταιρείες να επιστρέψουν χρήματα εφόσον σε επόμενο διαγωνισμό προσφερθούν χαμηλότερες τιμές. Ηρθε, λοιπόν, το πλήρωμα του χρόνου και ύστερα από αλλεπάλληλες αναβολές και παρατάσεις προκηρύχτηκε ο διαγωνισμός πέρυσι, για να προμηθευτεί 500 εκατομμύρια τηλεκάρτες. Οι οικονομικές προσφορές άνοιξαν τον περασμένο Φεβρουάριο κι έδειξαν σημαντική μείωση του κόστους. Σύμφωνα με πληροφορίες: 
 - Δεύτερη ήταν η προσφορά της εταιρείας «Περιβάλλον» του Δ. Αγγελόπουλου με κόστος 97, 5 δραχμών ανά τεμάχιο.
 - Ακολουθεί η κοινοπραξία Ideal (όμιλος Δαυίδ-Λεβέντη) με τη γερμανική «Ομπερτουρ» και κόστος 104 δρχ.
 Η αμερικανικών συμφερόντων CDI ζήτησε 99, 5 δραχμές ανά τεμάχιο που ανέβαινε όμως έως τις 120 δραχμές ανάλογα με την ποσότητα των τηλεκαρτών.
 Ακολούθησε μεγάλη αναταραχή, καθώς έγινε ορατός ο κίνδυνος να ανατραπούν τα δεδομένα.Φαίνεται όμως ότι τη λύση ήρθε να δώσει η επιτροπή υπαλλήλων που έκανε την τεχνική αξιολόγηση των προσφορών: 
 Οι τρεις πρώτοι ανήκουν στην ομάδα των παλαιών προμηθευτών, που έχουν αναπτύξει και δυνατότητα συνεννόησης για το κοινό συμφέρον.
 Τέταρτη στην τεχνική αξιολόγηση, με βαθμό 48, 4, η Ideal, που έχει πρόσφατα επίσης αναπτύξει σχέσεις με τον όμιλο Κόκκαλη μέσω και της συνεργασίας της Ideal Telecom με την Πάναφον. Πέμπτη και με μεγάλη απόσταση (βαθμός 44, 8) κατετάγη η «Περιβάλλον», αν και είναι επίσης παλαιά συνεργάτις του ΟΤΕ με εργοστάσιο που λειτουργεί εντός Ελλάδος. Εκτη κατετάγη η CDI και τελευταία η San yo-Incard (43, 5 μονάδες), με το σκεπτικό ότι δεν είχε ολοκληρωθεί η κατασκευή του εργοστασίου της στην Κομοτηνή, όταν έγινε η επίσκεψη των αξιολογητών τον περασμένο Φεβρουάριο.
 Ομως, η «τεχνική αξιολόγηση» έχει μεγαλύτερη βαρύτητα από την οικονομική και αυτό έχει συνέπεια στην τελική κατάταξη να προηγείται η τετράδα Νamako-Gemplus-Siemens-Ideal και να ακολουθούν «Περιβάλλον», San yo και CDI. Οι 
φτηνότεροι δηλαδή έρχονται τελευταίοι, ενώ βάσει του διαγωνισμού μπορεί να επιλεγούν έως 4 ανάδοχοι. Η κατάσταση έχει φέρει σε αδιέξοδο τον ΟΤΕ καθώς: 
 - Τα αρμόδια στελέχη του ΟΤΕ ζήτησαν από το νέο πρόεδρο και διευθύνοντα σύμβουλο του ΟΤΕ Ν. Μανασή κατευθύνσεις, χωρίς όμως να έχουν λάβει έως τώρα οδηγίες. Υπενθυμίζεται ότι η επιλογή του κ. Μανασή είχε προκαλέσει μεγάλο θόρυβο, με το δεδομένο ότι εκείνος είχε εργαστεί παλαιότερα στην Πάναφον και την Ιντρακόμ.
 - Ο ίδιος ο κ. Μανασής ρωτήθηκε στην αρμόδια Επιτροπή της Βουλής και δήλωσε ότι όταν υπάρχουν θέματα προμηθειών, δεν είναι δυνατόν να αγνοείται η φτηνότερη προσφορά.
 - Για τις διαδικασίες που ακολουθήθηκαν, βρίσκεται σε εξέλιξη έλεγχος από την Υπηρεσία Εσωτερικού Ελέγχου του ΟΤΕ. Επίσης, ζητήθηκε η άποψη των Νομικών Υπηρεσιών που έως τώρα δεν έχουν αποφανθεί.
 - Εάν επιλεγεί ως προμηθευτής και η San yo, οι παλαιοί προμηθευτές θα υποχρεωθούν να επιστρέψουν τη διαφορά που προκύπτει από την τιμή που πουλούσαν 
 (123 δραχμές) έως τις 96 δραχμές. Η διαφορά των 27 δραχμών πολλαπλασιαζόμενη με τις 100 εκατομμύρια κατ' ανάθεση τηλεκάρτες δημιουργούν κόστος επιστροφής 2, 7 δισεκατομμυρίων δραχμών. Υπενθυμίζεται ότι ανάλογος όρος είχε τεθεί και σε 
απευθείας ανάθεση για ψηφιακές παροχές το 1996. Ιντρακόμ και Ζίμενς κρίθηκε τότε ότι έπρεπε να επιστρέψουν υλικό αξίας 11 δισ. δραχμών, αλλά αυτό δεν έγινε και η διαφορά βρίσκεται σε εκκρεμότητα υπό εκδίκαση από τη Διεθνή Διαιτησία.
 - Ερωτήματα τίθενται επίσης και για το αν είναι αναγκαία η προμήθεια τόσο μεγάλου αριθμού τηλεκαρτών. Πεντακόσια εκατομμύρια τηλεκάρτες «δεσμεύουν» τον ΟΤΕ για πέντε χρόνια. Το διάστημα θεωρείται τεράστιο τη στιγμή που η τεχνολογία εξελίσσεται ραγδαία και μπορεί σύντομα να πέσει δραματικά το κόστος 
 - Εάν δοθεί νέα παράταση, ο ΟΤΕ θα συνεχίσει να προμηθεύεται τηλεκάρτες στην τιμή των 123 δραχμών και με κόστος σημαντικά υψηλότερο από αυτό που θα μπορούσε να επιτευχθεί.
