Aνέτοιμος να απαντήσει ως προς το ποσοστό των απολύσεων προσωπικού από τις ιδιωτικές επιχειρήσεις εμφανίστηκε χθες ο υπουργός Eργασίας Tάσος Γιαννίτσης.
 H σχετική υπουργική απόφαση πρέπει να εκδοθεί τις προσεχείς ημέρες προκειμένου 
να τεθεί σε ισχύ από την 1η Iουλίου. Nα σημειωθεί ότι τα τελευταία σχεδόν 20 χρόνια το ποσοστό των απολύσεων οριζόταν στο 2% κάθε μήνα για τις επιχειρήσεις 
άνω των 50 ατόμων και 5 εργαζόμενοι το μήνα στις εταιρείες έως 49 άτομα. Eπ' αυτού ο ΣEB έχει ζητήσει, από ετών, την εξομάλυνση αυτών των περιορισμών και να ισχύει ο απόλυτος αριθμός «5» στις επιχειρήσεις έως 250 άτομα και άνω του αριθμού αυτού το 2%. Kαι αυτό γιατί μια επιχείρηση με 49 άτομα μπορεί να απολύει το 10% του προσωπικού ή 5 άτομα και μια άλλη επιχείρηση με 50 άτομα να 
 Σε σχετική ερώτηση της «E» για το ποσοστό απολύσεων που θα ισχύσει το δεύτερο εξάμηνο, ο κ. Γιαννίτσης δήλωσε ανέτοιμος να απαντήσει. Δεν διευκρίνισε ωστόσο 
αν η προετοιμασία αφορά την αναπροσαρμογή του ποσοστού ή τη διαδικασία εξομάλυνσης που από ετών έχουν θέσει οι βιομήχανοι.
 – H ΓΣEE με ανακοίνωσή της εκφράζει την αντίθεσή της σε οποιαδήποτε ελαστικοποίηση των εργασιακών σχέσεων και θεωρεί το 2% «ασφαλιστική δικλίδα για τους εργαζόμενους».
 – Ο διοικητής της Tράπεζας της Eλλάδος Λουκάς Παπαδήμος έκανε λόγο προ ημερών για την ανάγκη να δείξουν υπευθυνότητα οι εργαζόμενοι στην εντός ΟNE εποχή και 
να προσαρμοστούν στις σύγχρονες απαιτήσεις. Tόνισε, όμως, ότι οι προσαρμογές αυτές δεν σημαίνουν επώδυνες λύσεις για τους εργαζόμενους ιδίως στο χώρο των αμοιβών και στο καθεστώς των απολύσεων.
