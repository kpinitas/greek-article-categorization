 έσσερις βουλευτές του ΠΑΣΟΚ, ανάμεσά τους και η υφυπουργός Ανάπτυξης Μιλένα Αποστολάκη, καθώς και ένας βουλευτής της Ν.Δ. κινδυνεύουν να βρεθούν εκτός Βουλής σε περίπτωση που το Ανώτατο Ειδικό Δικαστήριο (Εκλογοδικείο) υιοθετήσει 
τις εισηγήσεις των ανώτατων δικαστών που υποβλήθηκαν, χθες, κατά την πρώτη συνεδρίαση του δικαστηρίου.
 Οι εισηγητές πρότειναν να εκπέσουν του βουλευτικού αξιώματος οι βουλευτές: 
  Μιλένα Αποστολακη (ΠΑΣΟΚ - Β' Αθηνών). Σύμφωνα με τον σύμβουλο Επικρατείας Δ. Μπριόλα έχει κώλυμα εκλογής καθώς υπηρετούσε σε θέση συμβούλου στα υπουργεία Ανάπτυξης και Πολιτισμού και δεν παραιτήθηκε στον προβλεπόμενο από το Σύνταγμα χρόνο. Εάν χάσει τη βουλευτική έδρα, τη θέση της θα καταλάβει ο Θ. 
  Αθανασία Μερεντίτη (ΠΑΣΟΚ - Τρικάλων). Την ακύρωση της εκλογής της ζήτησε ο σύμβουλος Επικρατείας Π. Χριστόφορος, διότι υπηρέτησε ως μετακλητή υπάλληλος στο πολιτικό γραφείο του πρωθυπουργού. Την έδρα διεκδικεί ο α' επιλαχών του ΠΑΣΟΚ Αθ. Μάτης.
  Ι. Σμπώκος (ΠΑΣΟΚ - Ρεθύμνου). Σύμφωνα με την εισήγηση του συμβούλου Επικρατείας Θ. Χατζηπαύλου, θεμελιώνεται κώλυμα εκλογής, διότι διετέλεσε γενικός διευθυντής στη Γενική Διεύθυνση Εξοπλισμών του υπουργείου Εθνικής Αμυνας. Εάν γίνει δεκτή η εισήγηση, βουλευτής γίνεται ο α' επιλαχών του ΠΑΣΟΚ Μ. Λουκάκης.
  Σοφία Σακοράφα (ΠΑΣΟΚ - Β' Αθηνών). Ο αρεοπαγίτης Γ. Βρέττας εισηγήθηκε να χάσει τη βουλευτική της έδρα, διότι ήταν πρόεδρος του Αθλητικού Κέντρου του Δήμου Αμαρουσίου. Ανάλογη απόφαση του Εκλογοδικείου θα επιτρέψει την είσοδο στη Βουλή του Ι. Χαραλαμπόπουλου.
να εκπέσει του αξιώματος διότι διετέλεσε νομάρχης Ευρυτανίας. Εάν χάσει την έδρα, θα την καταλάβει ο α' επιλαχών Β. Τσίπρας, ο οποίος πήρε 2.738 σταυρούς έναντι 8.969 σταυρών του κ. Τσιαμάκη.
 Η εκδίκαση της ένστασης αυτής παρουσιάζει ιδιαίτερο ενδιαφέρον καθώς για πρώτη 
φορα ζητείται η ακύρωση εκλογής βουλευτή επειδή ήταν αιρετός νομάρχης. Ο δικηγόρος του βουλευτή, κ. Τ. Παπαδημητρίου, υποστήριξε ότι η απόφαση του ΑΕΔ 42/95, με την οποία επεκτάθηκε και στους αιρετούς νομάρχες το κώλυμα εκλογιμότητας που θεσπίζει το άρθρο 56 παρ.3 του Συντάγματος για τους δημάρχους και τους προέδρους των κοινοτήτων, είχε ισχυρή μειοψηφία. Σύμφωνα με 
αυτήν, το άρθρο 56 παρ.1 του Συντάγματος καθιερώνει «κατά το γράμμα του, στενή 
ερμηνεία», δηλαδή κώλυμα μόνον για τους δημάρχους και τους προέδρους κοινοτήτων. Οπως ανέφερε, η άποψη της μειοψηφίας ήταν σωστή καθώς τα κωλύματα εκλογιμότητας είναι στενής ερμηνείας, διότι περιορίζουν τη συνταγματικά κατοχυρωμένη και δημοκρατικά αναγκαία ελευθερία του εκλέγεσθαι. Στενή ερμηνεία 
θα πει ότι διαβάζοντας το Σύνταγμα ξέρω αν έχω ή δεν έχω κώλυμα. Αν για να το ανακαλύψω χρειάζεται να ερευνήσω τη νομολογία του ΑΕΔ, τότε δεν πρόκειται για 
 Ενα δεύτερο επιχείρημα που προβλήθηκε ήταν ότι ενώ η πρωτοβάθμια τοπική αυτοδιοίκηση, οι δήμαρχοι και πρόεδροι κοινοτήτων, είναι συνταγματικά κατοχυρωμένη, και τα αξιώματα αυτά μνημονεύονται ρητά και στο άρθρο 102 του Συντάγματος, η οργάνωση της δευτεροβάθμιας και τριτοβάθμιας τοπικής αυτοδιοίκησης ανατίθεται στον κοινό νομοθέτη. Νομικά η διαφορά είναι μεγάλη: Ο 
κοινός νομοθέτης δεν μπορεί ούτε άμεσα ούτε έμμεσα να δημιουργήσει κωλύματα εκλογιμότητας. Πολιτικά είναι γνωστό ότι σειρά νομοθετημάτων έχουν τόσο συρρικνώσει τις αρμοδιότητες των αιρετών νομαρχών, ώστε η αναλογία μεταξύ πρωτοβάθμιας και δευτεροβάθμιας τοπικής αυτοδιοίκησης (η οποία υποχωρεί συνεχώς προ της κεντρικής διοίκησης) από την άποψη της πραγματικής εξουσίας και πολιτικής επιρροής είναι πλασματική.
 Στη χθεσινή συνεδρίαση, για τους βουλευτές του ΠΑΣΟΚ στη Β' Πειραιά Δ. Λιντζέρη και της Ν.Δ. στο Κιλκίς Κων. Κιλτίδη οι εισηγητές κ. Π. Χριστόφορος και Γ. Ρήγος ζήτησαν να διατηρήσουν τις έδρες τους, ενώ αναβλήθηκε, επειδή είχε κώλυμα ο εισηγητής, για την επόμενη συνεδρίαση του Εκλογοδικείου που θα γίνει στις 28 Ιουνίου η εκδίκαση της ένστασης κατά του κύρους της εκλογής της βουλευτού του ΠΑΣΟΚ στη Ροδόπη Χρυσάνθης Μανωλιά.
 Τέλος, κατατέθηκε χθες στο ΑΕΔ εισήγηση του αρεοπαγίτη Γ. Κρασσά, ο οποίος ζητεί να απορριφθεί η ένσταση κατά της εκλογής του βουλευτή του ΠΑΣΟΚ στη Β' Αθηνών Θ. Ασκητή.
