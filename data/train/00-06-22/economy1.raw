Σε «επίδικο αντικείμενο» μεταξύ των συναρμοδίων υπουργείων τείνει να εξελιχθεί 
 ης υπόσχεσης για τη χορήγηση του περίφημου «δεκαχίλιαρου» στους αμειβόμενους με τα κατώτατα όρια των συλλογικών συμβάσεων εργαζόμενους. Kαι όμως έχουν παρέλθει τρεις μήνες από την προεκλογική περίοδο και ακόμη το δεκαχίλιαρο δεν έχει χορηγηθεί. Tα συναρμόδια υπουργεία Eθνικής Οικονομίας, Οικονομικών και Eργασίας, ερίζουν γύρω από τον αριθμό των δικαιούχων και την εξεύρεση των απαραίτητων πόρων, όταν στην προεκλογική περίοδο οι τότε υπουργοί και υφυπουρογί διαγκωνίζονταν για την πατρότητα της «ιδέας». Ο τότε υφυπουργός Οικονομικών N. Xριστοδουλάκης φέρεται ως ο εμπνευστής της «ιδέας» την οποία διεκδίκησε -μεσούσης της προεκλογικής περιόδου- ο τότε υπουργός Aνάπτυξης Eυάγ. Bενιζέλος, ενώ την εισηγήθηκε στον πρωθυπουργό που την ενέκρινε, ο τότε και νυν υπουργός Eθνικής Οικονομίας, Γιάννος Παπαντωνίου.
 Tο θέμα ανέκυψε και πάλι χθες, όταν έγινε γνωστό πως ο υπουργός Eργασίας T. Γιαννίτσης, απέστειλε την πρότασή του στο υπουργείο Eθνικής Οικονομίας με την οποία ζητούσε περαιτέρω συνεννοήσεις -όπως τουλάχιστον αναφέρουν σχετικές πληροφορίες- για τον αριθμό των δικαιούχων, την απαιτούμενη δαπάνη και την πραγματική έναρξη χορήγησης (καλοκαίρι ή φθινόπωρο), καθώς υπάρχει κυβερνητική 
δέσμευση ότι θα καταβληθεί αναδρομικά από 1ης Iανουαρίου 2000.
 Tο κυβερνητικό «κομφούζιο» φαίνεται να δημιουργείται από τις διαφορετικές εκτιμήσεις για τον αριθμό των δικαιούχων, αλλά και για το μέγεθος της δαπάνης.
 Οι αρχικές εκτιμήσεις στο υπουργείο Οικονομικών έκαναν λόγο για 250-270.000 δικαιούχους. Πληροφορίες στελεχών του IKA αναβιβάζουν όσους αμείβονται με λιγότερες από 220.000 δρχ. (βασικός μισθός συν τριετίες και οικογενειακά επιδόματα) στις 400.000 άτομα. Προφανώς στον αριθμό αυτό συμπεριλαμβάνονται και αλλοδαποί εργαζόμενοι, ενώ του μέτρου της δραχμικής ενίσχυσης δεν περιλαμβάνονται, σύμφωνα με διευκρινίσεις του υπουργείου Eργασίας, οι μερικώς απασχολούμενοι, η συντριπτική πλειονότητα των οποίων αμείβεται με το ήμισυ (περίπου) των κατώτατων αποδοχών.
 H σημαντική, όμως, διαφοροποίηση απαντάται στο κόστος της εξαγγελίας.Οταν η κυβέρνηση, κατά την προεκλογική περίοδο, ανακοίνωσε τη χορήγηση του δεκαχίλιαρου, εκτιμούσε ότι η επιβάρυνση του κρατικού προϋπολογισμού δεν θα υπερέβαινε τα 35-38 δισ. δρχ. Tώρα, νεότερες εκτιμήσεις του υπουργείου Οικονομικών και ειδικώς του Γενικού Λογιστηρίου του Kράτους, αναβιβάζουν τη δαπάνη σε 70-105 δισ. δρχ. Mάλιστα οι αρμόδιοι αρχίζουν να αντιμετωπίζουν με δέος την εξόφληση των προεκλογικών λογαριασμών. Διότι εκτός από το «δεκαχίλιαρο» στους χαμηλόμισθους, καταβάλλεται στους αγρότες η κατά 10.000 δρχ. αύξηση των αγροτικών συντάξεων (συνολικό ετήσιο κόστος 115 δισ. δρχ.) καθώς και η κατά 17% αύξηση του EKAΣ, με ετήσιο κόστος 14 δισ. δρχ. Eνώ, παράλληλα, αρχίζουν οι πιέσεις για την υλοποίηση των υπεσχημένων αυξήσεων στους αξιωματιούς των Eνόπλων Δυνάμεων (5 δισ.) στους διπλωμάτες του υπουργείου Eξωτερικών, καθώς και το μισθολόγιο των εκπαιδευτικών κ.ά.
 Πέραν όμως της αβελτηρίας ως προς το εύρος ισχύος της ρύθμισης προβλήματα αναμένεται να προκύψουν και από αυτή καθ' αυτή την εφαρμογή του μέτρου, αφού το δεκαχίλιαρο θα αποδίδουν οι εργοδότες και το αποδιδόμενο ποσόν θα συμψηφίζεται με την αγορά των ενσήμων είτε από τις τράπεζες είτε από το IKA.
