Απάντηση στα σενάρια, τα οποία έχουν στο επίκεντρό τους την Alpha, έδωσε χθές ο πρόεδρος της Τράπεζας Ι. Κωστόπουλος.
 Οπως άφησε να διαφανεί, η Τράπεζα επιδιώκει συνεργασίες στις περιπτώσεις εκείνες που μία τέτοια προσέγγιση έχει νόημα, όπως στην περίπτωση της Εθνικής, 
απορρίπτοντας όμως το ενδεχόμενο οι συνεργασίες αυτές να φθάσουν μέχρι την ανταλλαγή μετοχικών πακέτων.
 Οι εξελίξεις όμως στο επιχειρηματικό επίπεδο μπορεί να αποτελούν τη μία πλευρά 
του νομίσματος, καθώς η άλλη αποτελεί την «επίθεση» που ετοιμάζεται να εξαπολύσει η Τράπεζα από την ερχόμενη εβδομάδα, με στόχο να κατακτήσει μεγαλύτερο μερίδιο στην καταναλωτική και στεγαστική πίστη.
 Ο κ. Κωστόπουλος εμφανίστηκε αρκετά ικανοποιημένος με την έως τώρα πορεία της Τράπεζας, η οποία του έχει επιτρέψει να διαθέτει σήμερα το 20% της αγοράς. Ωστόσο ο έντονος ανταγωνισμός δεν επιτρέπει εφησυχασμούς, καθώς η εικόνα της αγοράς μπορεί να ανατραπεί εύκολα.
 Αλλωστε και ο Ομιλος της Πειραιώς ετοιμάζεται για επιθετικές κινήσεις στη λιανική τραπεζική μετά την ολοκλήρωση της λειτουργικής συγχώνευσης των τριών τραπεζών του Ομίλου. Ο Ομιλος της Πίστεως έχοντας ήδη ολοκληρώσει την αντίστοιχη διαδικασία με την Ιονική, γεγονός που του επιτρέπει να διαθέτει ένα 
δίκτυο 500 καταστημάτων, προετοιμάζεται για να υποδεχθεί την εποχή του ευρώ με 
νέα προϊόντα. Οπως είπε ο πρόεδρος του Ομίλου, η τράπεζα θα προσφέρει σύντομα καινοτομικά καταναλωτικά και στεγαστικά προϊόντα σε ευρώ.
 Αναφορικά με τα σενάρια επιθετικής εξαγοράς από τον Ομιλο Λάτση, ο κ. Κωστόπουλος επισήμανε ότι η όλη φημολογία κινείται εκτός πραγματικότητας. Μάλιστα έσπευσε να διευκρινίσει ότι η Αlpha δεν μπορεί να ακολουθήσει παράλληλη διαδρομή με αυτή της Εργασίας, όπου ο Ομιλος Λάτση μπόρεσε να αποκτήσει συγκριτικό πλεονέκτημα εξαγοράζοντας το 12% του μετοχικού κεφαλαίου από τον κ. Ευφραίμογλου.
 Στην περίπτωση της Alpha, δεν συντρέχουν αντίστοιχες προϋποθέσεις, καθώς, όπως 
διαβεβαίωσε η οικογένεια Κωστόπουλου και τα διάφορα νομικά πρόσωπα που ελέγχονται απ' αυτή, κατέχουν το 15% με 20% των μετοχών της τράπεζας.
 Αντίθετα, ο κ. Κωστόπουλος εμφανίστηκε θετικός στο ενδεχόμενο μιας συνεργασίας, είτε με την Eθνική είτε με ξένο εταίρο, η οποία όμως δεν θα συνοδεύεται από μεταβολές στη μετοχική σύνθεση της τράπεζας.
 Ωστόσο, για την περίπτωση της Εμπορικής, ο κ. Κωστόπουλος επικρότησε το «σφράγισμα» της στρατηγικής συνεργασίας με τη διάθεση του 6, 7% των μετοχών της 
 Στο στρατόπεδο της Πειραιώς, μετά τη νομική συγχώνευση των τριών τραπεζών, Πειραιώς, Μακεδονίας-Θράκης και Χίου σε μία τράπεζα, ολοκληρώθηκε και η πλήρης 
 Ετσι μετά την «τριπλή» συγχώνευση, τα τρία δίκτυα έχουν πλήρως ενσωματωθεί στη 
νέα Τράπεζα Πειραιώς, προσφέροντας πλέον τα ίδια προϊόντα και τις ίδιες υπηρεσίες.
 Παράλληλα τα πληροφοριακά συστήματα των τριών τραπεζών ενσωματώθηκαν στο νέο ολοκληρωμένο πληροφροριακό σύστημα, το οποίο έχει ως πυρήνα το τραπεζικό σύστημα Εquation, το οποίο έχει αναπτύξει η ίδια η τράπεζα.
 Με τα συστήματα αυτά, η τράπεζα επιτυγχάνει την αποτελεσματικότερη εσωτερική επικοινωνία μεταξύ των 170 καταστημάτων που διαθέτει, η οποία της επιτρέπει την παραγωγικότερη λειτουργία.
