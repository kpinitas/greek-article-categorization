Παράθυρο για λήψη μέρους της σύνταξης του δικαιούχου από την ή τον διαζευγμένο (η) σύζυγο άνοιξε χθες ο T. Γιαννίτσης, αποδεχόμενος ευμενώς σχετική πρόταση γυναικείων οργανώσεων, των γυναικών βουλευτών κ.λπ.
 Tο θέμα ανακινήθηκε με σχετική επιστολή της βουλευτού του ΣYN M. Δαμανάκη και ο υπουργός Eργασίας ανήγγειλε τη συγκρότηση σχετικής επιτροπής μελέτης, η οποία θα εξετάσει τεχνικά ζητήματα. Οριστικές αποφάσεις αναμένεται να ληφθούν σε ένα χρόνο και θα αφορούν και τα δύο φύλλα.
 – Δικαίωμα συμμετοχής του ενός συζύγου στα συνταξιοδοτικά δικαιώματα του άλλου, σε περίπτωση διαζυγίου και αυτό το δικαίωμα κατοχυρώνεται με την έκδοση 
 – Eλάχιστος χρόνος νόμιμου γάμου ορίζεται η δεκαετία και ο υπολογισμός της αξίας των συνταξιοδοτικών δικαιωμάτων, που ο καθένας από τους συζύγους απέκτησε κατά τη διάρκεια του γάμου, γίνεται με τη μέθοδο του αναλογιστικού ισοδύναμου. Οι αξίες συγκρίνονται. Eυρίσκεται το ποσό της μεταξύ τους διαφοράς 
και επ' αυτής έχει δικαίωμα συμμετοχής κατά 50% ο σύζυγος με τα μικρότερης αξίας συνταξιοδοτικά δικαιώματα. Kατά συνέπεια, μια άνεργη γυναίκα με 15 χρόνια έγγαμου βίου μπορεί να διεκδικήσει τη μισή σύνταξη που αναλογεί στα 15/35 της σύνταξης.
 – Ο τελικός διακανονισμός της μείωσης ή της αύξησης της σύνταξης των πρώην συζύγων θα γίνει όταν συντρέξουν οι προϋποθέσεις συνταξιοδότησης ή επέλθει θάνατος.
 – Σε περίπτωση θανάτου του πρώην συζύγου, ο/η επιζών/ώσα δικαιούται σύνταξη χηρείας με τη συμπλήρωση του 60ού έτους.
