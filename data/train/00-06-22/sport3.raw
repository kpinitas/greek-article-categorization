Οταν μαθεύτηκαν τα νέα στο Μπριζ ότι ο αγώνας του Αρνεμ (Σλοβενία - Νορβηγία) έληξε 0-0, η Γιουγκοσλαβία ήταν ακόμη μπροστά στο σκορ (3-2). 
 Ο Καμάτσο καθόταν σε αναμμένα κάρβουνα, έτοιμος να παραδοθεί στην πυρά από τους Ισπανούς δημοσιογράφους. Σε εκείνο ακριβώς το σημείο, πρώτο από τα πέντε λεπτά των καθυστερήσεων που κράτησε (καθ' υπόδειξιν) ο Γάλλος ρέφερι Ζιλ Βεσιέρ, άρχισαν να εκτυλίσσονται μπροστά στα μάτια 24.000 φιλάθλων που βρίσκονταν στο γήπεδο και εκατομμυρίων τηλεθεατών σκηνές από ένα απίστευτο παραμύθι. Το 3-2 των πλάβι, ως διά μαγείας, μέσα σε λιγότερα από 5 λεπτά έγινε 
3-4! Και στο τέλος πανηγύριζαν όλοι μαζί στον αγωνιστικό χώρο -άλλωστε μία οικογένεια είναι, 7 παίκτες της σερβικής 22άδας τρώνε ψωμάκι στο ισπανικό πρωτάθλημα- και ζήσαμε εμείς καλά και αυτοί καλύτερα! Μόνο οι Νορβηγοί βρέθηκαν ξαφνικά από τον παράδεισο στην Kόλαση. Ας πρόσεχαν όμως, την τύχη στα 
 Η ποδοσφαιρική μαγκιά και «αλητεία» ξεδιπλώθηκαν σε όλο τους το μεγαλείο ανάμεσα σε δύο σχολές του αρτίστικου ποδοσφαίρου. Θέαμα χορταστικό, ρυθμός εναλλασσόμενος, το ίδιο και τα συναισθήματα. Οσο υπήρχε η αβεβαιότητα για την * εξέλιξη του άλλου αγώνα στο Αρνεμ, οι Σέρβοι με την κλάση του Μιλόσεβιτς, του Ντρούλοβιτς, του Μιγιάτοβιτς κρατούσαν τα ηνία κι ας βολεύονταν και με την ισοπαλία και ας έχασαν σε 3ο σερί ματς ποδοσφαιριστή τους με κόκκινη κάρτα (63  Γιοκάνοβιτς)! Οι Ισπανοί ήθελαν μόνο τη νίκη και την πήραν με σκόρερ τον Αλφόνσο Πέρεζ 12 δευτερόλεπτα πριν από τη λήξη και μονάχα όταν οι Γιουγκοσλάβοι είχαν σιγουρευθεί. 
 Τέτοιο ματς, με τέτοιο σκορ σε μεγάλη διοργάνωση θα πρέπει να ψάξεις με σχολαστικότητα στα αρχεία για να βρεις. «Εχω ζήσει πολλές όμορφες και ανεπανάληπτες στιγμές στην καριέρα μου. Ομως αυτό που συνέβη σήμερα δεν μπορώ ακόμη να το συνειδοτοποιήσω! », παραδέχτηκε στην συνέντευξη Τύπου ο Καμάτσο. Και συμπλήρωσε: «Το ηθικό δίδαγμα είναι ότι δεν πρέπει ποτέ να παραδίδεις τα όπλα. Το αγωνιστικό μας πείσμα, το πάθος μάς δικαίωσαν στο τέλος».
 Οι Γιουγκοσλάβοι τα είχαν με το...διαιτητή. «Είναι ασύλληπτο αυτό που έγινε, έπρεπε να παίζουμε και κατά του διαιτητή! Αφησε το ματς να εξελιχθεί μέχρι να κερδίσουν οι Ισπανοί! » Ο Βούγιαντιν Μπόσκοφ χάρηκε, λέει, το ματς! «Ελπίζω να το απόλαυσε όλος ο κόσμος. Δυστυχώς, στο τέλος μας εγκατέλειψε η τύχη».
 - 3-3 ο Μεντιέτα με πέναλτι στο 90  (τραβηγμένο από τα μαλλιά, που κέρδισε ο Αμπελάρδο).
 Με κίτρινη χρεώθηκαν οι Κομλιένοβιτς, Στάνκοβιτς, Σάβελιτς, Στοΐκοβιτς και Σέρχι. 
