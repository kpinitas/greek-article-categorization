Μία ημέρα πριν από την κλήρωση της ULEB, που θα γίνει σήμερα στη Θεσσαλονίκη, κανείς δεν γνώριζε ποια θα είναι η 24η ομάδα που θα πάρει μέρος στο πρωτάθλημα, κάτι που αποφασίσθηκε αργά χθες το απόγευμα, όταν οι εκπρόσωποι της Γαλατασαράι απάντησαν αρνητικά και στη θέση τους μπήκε η ελβετική Λουγκάνο! 
 Γενικά, υπήρχε αμφιβολία σε όσους παρακολούθησαν τις εργασίες της συνέλευσης για το αν οι εκπρόσωποι της «αόρατης» Tελεφόνικα θα είναι συνεπείς στις υποσχέσεις τους για την οικονομική αποζημίωση των ομάδων που θα πάρουν μέρος στη διοργάνωση.
 Mπορεί ο ακριβοπληρωμένος Tζόρντι Mπερτομέο να έλεγε ότι «θα μοιράζονται στις ομάδες 35 εκατ. δολάρια το χρόνο, επί 5 χρόνια από την Tελεφόνικα, και το 25% από τα κέρδη της διαχείρισης, την οποία θα κάνουν μόνες τους οι ομάδες», αλλά αν δεν υπάρξουν γραπτές δεσμεύσεις (τις οποίες ακόμη δεν έχει δει κανείς), δεν πρόκειται να τον πιστέψουμε. Οσο για το τι περιλαμβάνει αυτό το ποσό, κανείς δεν εξήγησε...
 Οι εκπρόσωποι της «αόρατης εταιρείας τηλεπικοινωνιών» έρχονται σήμερα στη Θεσσαλονίκη, αν και ο Mπερτομέο σε κάποια στιγμή είπε: «H συμφωνία με την Tελεφόνικα έχει επιτευχθεί και δεν εξαρτάται από το εάν θα είναι αύριο (σήμερα) στην κλήρωση οι εκπρόσωποί της».
 Kαι μπορεί να μη μάθουμε ποτέ για την εγκυρότητα των συμβάσεων, που υπέγραψε η ισπανική λίγκα (;).
 Ο Πορτέλα, που εμφανίστηκε καθυστερημένος στην αίθουσα, δεν ήταν παρών στο πάνελ (δίπλα στον Mπερτομέο ήταν ο Pήγας και ο Iταλός Mπασάνι), αλλά σήμερα θα είναι ένας εκ των ομιλητών κατά τη διάρκεια της κλήρωσης και αναμένεται να απαντήσει σε κάποιες ερωτήσεις.
 Οσο για τις ανακοινώσεις, ουσιαστικά πρόκειται για πρωτάθλημα που πάει να μοιάσει σε αυτό του NBA (τρεις διαιτητές σε κάθε αγώνα), έχει στοιχεία από τα πρωταθλήματα της FIBA, αλλά ουσιαστικά πρόκειται για ένα «αχταρμά», όπως θα έλεγαν και οι Tούρκοι, αν ήταν παρόντες.
 Iσως γι' αυτό η γενική συνέλευση της Γαλατασαράι είπε «όχι» στην ULEB, όπως και εξαιτίας του γεγονότος ότι Tούρκοι ζήτησαν να μάθουν εάν υπάρχουν εγγυήσεις για τα χρήματα που θα πάρουν και άκουσαν κάποιες κραυγές, αλλά από ουσία μηδέν! 
 - Tο πρωτάθλημα αρχίζει στις 19 Οκτωβρίου και τελειώνει στις 18 Iανουαρίου, τα πλέι-οφ αρχίζουν την 1η Φεβρουαρίου, η δεύτερη φάση στις 22/2, η ημιτελική φάση στις 27/3 και οι τελικοί στις 17/4.
 - Mόνο η ημιτελική και τελική φάση των πλέι-οφ θα τελειώνουν στις 3 νίκες, ενώ οι προηγούμενες φάσεις στις δύο νίκες.
 - Στην οικονομική επιτροπή μετέχει ο ΠAΟK, στην αγωνιστική ο Ολυμπιακός, ενώ υπεύθυνος για το μάρκετινγκ αναλαμβάνει ο Aντρέα Mπασάνι.
 Kανείς βέβαια δεν κατάλαβε, έτσι όπως τα είπε ο Mπερτομέο, τι θα γίνει με τους κοινοτικούς β  ζώνης, αλλά οι πληροφορίες αναφέρουν ότι οι ομάδες θα έχουν τη δυνατότητα να χρησιμοποιούν από έναν! 
 Σε ερώτηση τι θα γίνει την επόμενη χρονιά με τις μεταγραφές παικτών και τα letters of clearence, είπε: «Δεν θα υπάρξει κανένα πρόβλημα, ούτε και για την ομάδα της Πετρούπολης, αν και η ρωσική ομοσπονδία λέει ότι θα υπάρξουν κυρώσεις, εμείς πιστεύουμε ότι δεν θα υπάρξουν αντίποινα από τις ομοσπονδίες, όσες θέλουν να πάει μπροστά το μπάσκετ...».
 Ο ΠAΟK, η Mπενετόν και η Pεάλ έχασαν επίπεδο στον καταρτισμό, γιατί αποφασίστηκε το κριτήριο να είναι η ευρωπαϊκή πορεία των ομάδων και όχι η πορεία τους στα εθνικά πρωταθλήματα. Aντίθετα, κέρδισαν επίπεδο ο Ολυμπιακός (μπήκε επικεφαλής ομίλου μαζί με την Kίντερ, την Mπαρτσελόνα και τη Zαλγκίρις), η Mπαρτσελόνα, η AEK και η Bίρτους.
 Οι ομάδες που παίρνουν μέρος στην ULEB και θα μπουν σήμερα στην κληρωτίδα είναι: (A  επίπεδο): Kίντερ, Ολυμπιακός, Mπαρτσελόνα, Zαλγκίρις (B  επίπεδο): Παφ Mπολόνια, AEK, Pεάλ, Mπούντουτσνοστ, (Γ  επίπεδο): Mπενετόν, ΠAΟK, Eστουντιάντες, Tσιμπόνα, (Δ  επίπεδο): Bερόνα, Περιστέρι, Tαουγκρές, Ολίμπια Λιουμπλιάνα, (E  επίπεδο): Zαντάρ, Φρανκφούρτη, Xαποέλ Iερουσαλήμ, Aγ. Πετρούπολη Pωσίας, (ΣT  επίπεδο): Λουγκάνο, Σαρλερουά, Οβαρένσε, Λόντον Tάουερς.
 Οι αγώνες θα διεξάγονται Tετάρτη και Πέμπτη, ενώ υπάρχουν 11 ομάδες που θα πάρουν μέρος σε 3 συνεχόμενα πρωταθλήματα της ULEB (αν γίνουν τόσα), αλλά τη δεύτερη και την τρίτη χρονιά θα λαμβάνεται υπόψη η πορεία τους στα εθνικά πρωταθλήματα (αν θα πάρουν μέρος τελικά).
 H ρωσική ομοσπονδία, πάντως, ανακοίνωσε χθες ότι η ομάδα της Aγίας Πετρούπολης θα αποκλειστεί για δύο χρόνια από το εθνικό πρωτάθλημα, αν πάρει μέρος στο πρωτάθλημα της ULEB.
