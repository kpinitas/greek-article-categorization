Την τάση του να πολιτικολογεί ο σημερινός αρχιεπίσκοπος σίγουρα δεν την απέκτησε τελευταία. Οπως αποκαλύπτεται από επιστολή που είχε στείλει πριν από περίπου τέσσερα χρόνια στον Μ. Εβερτ, τον καλούσε να εκσυγχρονίσει τη Νέα Δημοκρατία και να κάνει «ανοίγματα».
 Ο κ. Χριστόδουλος ήταν τότε μητροπολίτης Δημητριάδος και ο κ. Εβερτ μόλις είχε
παραιτηθεί από την ηγεσία της Ν.Δ. μετά την ήττα στις εκλογές του 1996. Την επομένη των εκλογών ο Χριστόδουλος με επιστολή του -που δημοσίευσε χθες η εφημερίδα «Πρώτη» του Βόλου- προς τον κ. Εβερτ σε άκρως φιλικό ύφος, αφού τον κολάκευε για την «πολιτική εντιμότητα και γενναιοψυχία» να παραιτηθεί, έδειχνε
ιδιαίτερο ενδαφέρον για την πορεία της Ν.Δ. και έκανε προτάσεις βελτίωσής της! 
 Με ύφος πολιτικού αναλυτή, έλεγε πως «η ρευστότης των πολιτικών μας πραγμάτων,
σε συνάρτηση με τα οξέα και μεγάλα εθνικά και άλλα προβλήματά μας, συνιστούν το πλαίσιο μέσα στο οποίο θα ανελιχθή η πολιτική μας ζωή και ότι ο ρόλος της Ν.Δ. θα εξακολουθήσει να είναι σημαντικός, εφ' όσον διαφυλαχθή αρραγής η ενότης της»! Ομως δεν αρκέστηκε σ' αυτά. Συνιστά στον «αγαπητό του Μίλτο» να προχωρήσει σε νέα ανοίγματα και εκσυχρονισμό «ώστε να εκλείψει η κατάρα της εκ
 Mε την επιστολή μου αυτήν επιθυμώ να σου εκφράσω τη συγκίνησή μου για την απόφασή σου να παραιτηθής της Προεδρίας της N.Δ., μετά το αποτέλεσμα των χθεσινών εκλογών, παρέχοντας έτσι ένα επί πλέον δείγμα της πολιτικής σου εντιμότητος και γενναιοψυχίας. Παρά το ότι διεξήγαγες ένα τιτάνιο προεκλογικό αγώνα με υψηλό αίσθημα ευθύνης, και παρέδωσες μαθήματα πολιτικού ήθους και ευπρεπείας, και όταν ακόμη έχασες τη μάχη, με τα συγχαρητήρια που απηύθυνες προς τον αντίπαλόν σου, εθεώρησες αναγκαίο να επωμισθής τις ευθύνες της ήττας και εγκατέλειψες οικειοθελώς το πηδάλιο του σκάφους, χωρίς τούτο να ήτο και αναγκαίο.
 H ρευστότης των πολιτικών μας πραγμάτων, σε συνάρτηση με τα οξέα και μεγάλα εθνικά και άλλα προβλήματά μας, συνιστούν τώρα το πλαίσιο μέσα στο οποίο θα ανελιχθή η πολιτική μας ζωή. Ο ρόλος της N.Δ. θα εξακολουθήσει να είναι σημαντικός, εφ' όσον διαφυλαχθή αρραγής η ενότης της. Πέραν αυτού, απαιτούνται
νέα "ανοίγματα" και εκσυγχρονισμός. Kαι προ πάντων αδιαφιλονίκητος Aρχηγός, ώστε να εκλείψει η κατάρα της εκ των έσω υπονόμευσης και διάβρωσης. Για όλα αυτά το πολιτικό σου ήθος και η επιρροή σου νομίζω ότι θα είναι μια ικανή εγγύησις.
 Σου εύχομαι υγεία και δύναμη παρά Θεού. Στο όνομα της φιλίας μας, σε διαβεβαιώ
ότι προσεύχομαι για σένα και διατηρώ αμείωτη την αγάπη και εκτίμησή μου στο πρόσωπό σου.
