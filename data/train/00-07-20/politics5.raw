 Σε όλη τη διάρκεια του 1964 η Κύπρος βρισκόταν υπό τη συνεχή απειλή της Τουρκίας για εισβολή. Οι Αμερικανοί προσπάθησαν πολλές φορές να συγκρατήσουν την Τουρκία, όχι επειδή έπρεπε να σώσουν την Κύπρο αλλά για να αποτρέψουν ελληνοτουρκικό πόλεμο. Εάν η οποιαδήποτε επέμβαση μπορούσε να γίνει είτε από κοινού είτε με την ανοχή της Ελλάδας, θα ήταν για τις ΗΠΑ η πιο ιδανική εξέλιξη. 
 Στα μέσα Φεβρουαρίου 1964 όταν ο Μακάριος αρνιόταν πεισματικά να δεχτεί ΝATΟϊκή ειρηνευτική δύναμη στο νησί και η Τουρκία απειλούσε με εισβολή, το Στέιτ Ντιπάρτμεντ ενημέρωσε το Λευκό Οίκο για ένα «Σχέδιο Εκτακτης Ανάγκης για
 Σύμφωνα με το σχέδιο οι ΗΠΑ ευνοούσαν περιορισμένη τουρκική στρατιωτική δράση και κατάληψη της περιοχής που περικλείεται στο τρίγωνο από την Κερύνεια μέχρι τον τουρκικό τομέα της Λευκωσίας και μέχρι τη Λεύκα στα δυτικά παράλια. 
 Οι Αμερικανοί θεωρούσαν την κατάληψη αυτού του τμήματος ως του μόνου τρόπου για να κάμψουν την αδιαλλαξία του Μακαρίου και θεωρούσαν απαραίτητη την ανοχή που θα έπρεπε να επιδείξει η Ελλάδα. 
 Το περιεχόμενο του σχεδίου δίνει πολλές απαντήσεις στον τρόπο που αντιμετώπιζαν οι ΗΠΑ την Κύπρο σε σχέση με την Τουρκία από το 1964 όταν ανέλαβαν την πρωτοβουλία των κινήσεων μέχρι και σήμερα. Απαντά επίσης στα ερωτήματα που αφορούν στον τρόπο με τον οποίο χειρίστηκαν τη χούντα στη διάρκεια μεταξύ του πραξικοπήματος και της εισβολής, τον Ιούλιο του 1974. 
 «Σε περίπτωση σοβαρής κατάρρευσης της δημόσιας τάξης στην Κύπρο, η Τουρκία πιθανόν να αισθανθεί την υποχρέωση να προβεί σε μονομερή δράση για διατήρηση των διατάξεων των διμερών Συνθηκών και για προστασία της τουρκικής μειονότητας.
 Συστήνουμε να σταλούν οι ακόλουθες οδηγίες στην Λγκυρα, στην Αθήνα και στην Λευκωσία. Αν οι πρέσβεις έχουν τέτοιες οδηγίες στα χέρια τους, δυνατόν να μπορέσουν υπό ορισμένες συνθήκες να χρησιμοποιήσουν μερικά από τα σημεία προτού καταστεί αναγκαία η υιοθέτηση μιας άλλης προσέγγισης. 
 (1) Η διασφάλιση του ανώτερου δυνατού χρονικού ορίου (πιθανώς ωρών) κατά τη διάρκεια των οποίων οι Τούρκοι δεν θα εισέλθουν στον εναέριο χώρο ή στα χωρικά
ύδατα της Κύπρου και οι Βρετανοί δυνατόν να πεισθούν να αποστείλουν ενισχύσεις
και να πληροφορήσουν την τουρκική κυβέρνηση περί τούτου και 
 (2) Να καταβληθεί προσπάθεια να περιοριστούν οι περιοχές της τουρκικής δράσης για να μετριαστούν οι επιπτώσεις σε τέτοιο βαθμό ώστε οι Ελληνες να μην αισθανθούν την υποχρέωση να προβούν σε στρατιωτική δράση, πράγμα που θα οδηγούσε σε ελληνοτουρκική σύγκρουση.
 ΠPΟΣ THN ΑΓΚΥΡΑ: Αν η κυβέρνηση της Τουρκίας πληροφορήσει τις Ηνωμένες Πολιτείες ότι έχει αποφασίσει να ασκήσει το δικαίωμά της για επέμβαση, να προσεγγισθεί ο Ινονού το ταχύτερο δυνατόν για να του υποδειχθεί ότι: 
 1. Η κυβέρνηση των Ηνωμένων Πολιτειών αντιλαμβάνεται και κατανοεί το Τουρκικό πρόβλημα. Είναι γεγονός ότι στις σημερινές συνθήκες της Κύπρου η γεωγραφική και στρατιωτική κατάσταση είναι τόσο καταφανώς υπέρ της Τουρκίας, που μπορεί να προχωρήσει μάλλον σε μελετημένη και προσεχτικά περιορισμένη κίνηση, παρά να
 Από πολιτικής άποψης φαίνεται να είναι προς το συμφέρον της Τουρκίας να επωφεληθεί πλήρως του γεγονότος της τοπικής υπεροχής και να αναλάβει πειθαρχημένη στρατιωτική δράση ώστε 
 (α) να αποφύγει, αν τούτο είναι δυνατό, την πρόκληση οποιασδήποτε αντίδρασης εκ μέρους των Ελλήνων και 
 (β) να καταστήσει σαφές στον κόσμο ότι η τουρκική κυβέρνηση προβαίνει σε μια προσεκτικά περιορισμένη κίνηση, σύμφωνα με τη Συνθήκη Εγγυήσεως και όχι ότι ενεργεί συναισθηματικά. 
 Επειδή η μονομερής τουρκική δράση είναι βέβαιο ότι θα προβληθεί σαν επιθετική ενέργεια, είναι σημαντικό η τουρκική δράση να αντικατοπτρίζεται στην αυτοσυγκράτηση που θα επιδείξει η Τουρκία, που μπορεί να είναι δυνατή ακόμη και σε μια τέτοια κατάσταση έκτακτης ανάγκης.
 2. Να παρακληθεί η κυβέρνηση της Τουρκίας να καθυστερήσει αρκετά, ώστε να διασφαλιστεί ότι θα γίνει ξεκάθαρο στους Ελληνες ότι η τουρκική αντίδραση θα είναι περιορισμένη, πράγμα που η κυβέρνηση της Τουρκίας ελπίζει ότι θα έχει σταθεροποιητικές επιπτώσεις στην Κύπρο.
 3. Οι στρατιωτικοί των Ηνωμένων Πολιτειών θα πρέπει παράλληλα να προσεγγίσουν το στρατηγό Σουνάι ή οι Tούρκοι στρατιωτικοί θα πρέπει με κάποιο άλλο τρόπο να
ενημερωθούν για τη θέση των Ηνωμένων Πολιτειών. Ο πρέσβης θα πρέπει να ζητήσει
διασφαλίσεις από τον Ινονού και τους Tούρκους στρατηγούς για ένα ελάχιστο χρονικό διάστημα κατά τη διάρκεια του οποίου οι Τούρκοι δεν θα εισέλθουν στον εναέριο χώρο ή τα χωρικά ύδατα της Κύπρου, ώστε να δοθεί καιρός στους Βρετανούς να στείλουν ενισχύσεις ή να γίνουν άλλες διευθετήσεις για να τεθεί η
κατάσταση υπό έλεγχο. Αν το ειρηνευτικό σχέδιο Ηνωμένων Πολιτειών - Ηνωμένου Βασιλείου εξακολουθεί ακόμη να βρίσκεται υπό μελέτη, η κυβέρνηση της Τουρκίας δυνατό να είναι έτοιμη να υποχωρήσει στο θέμα του χρονικού ορίου, για να πιεστεί ο Μακάριος να δεχτεί.
 4. Αν η κυβέρνηση της Τουρκίας επιμένει να ενεργήσει γρήγορα ο πρέσβης, σε συντονισμό με το συνάδελφό του του Ηνωμένου Βασιλείου, θα πρέπει να προσπαθήσει να θέσει υπό έλεγχο τις περιοχές της τουρκικής στρατιωτικής δράσης
και ιδιαίτερα να αποφύγει αντιπαράθεση τουρκικών και ελληνικών δυνάμεων. Πρέπει να πείσει την κυβέρνηση της Τουρκίας να θεωρήσει οποιαδήποτε επιπρόσθετη δύναμη (που θα αποβιβαστεί στην Κύπρο) σαν αύξηση του σημερινού στρατιωτικού αποσπάσματος (ΤΟΥΡΔΥΚ) και να τη θέσει κάτω από Βρετανό διοικητή.
Πράττοντας αυτό η κυβέρνηση της Τουρκίας θα πρέπει να κατανοήσει ότι η περιορισμένη επέμβαση είναι αναγκαία για προστασία της ζωής των μελών της τουρκικής μειονότητας και επίσης για αποφυγή ένοπλης σύγκρουσης με την ελληνική κυβέρνηση. Η κυβέρνηση της Τουρκίας θα πρέπει να συμφωνήσει να περιορίσει την επέμβαση της σε συγκεκριμένα εδαφικά όρια με την ελπίδα ότι αυτό θα εξυπηρετήσει το σκοπό του περιορισμού των μαχών σε ολόκληρη την Κύπρο.
 Θα ήταν δυνατή κάποια διευθέτηση δυνάμει της οποίας, για παράδειγμα, το τουρκικό απόσπασμα θα εξερχόταν από την Κερύνεια και θα έμπαινε σε ένα τρίγωνο, περιλαμβανομένης της Λεύκας, με κορυφή του το βόρειο ήμισυ της εντός των τειχών πόλης της Λευκωσίας. Οι Τούρκοι θα πρέπει να μείνουν μακριά από το αεροδρόμιο και το δρόμο αεροδρομίου - Λευκωσίας, εφόσον το αεροδρόμιο δεν θα χρησιμοποιείται για εχθρικούς σκοπούς. 
 Θα πρέπει να αναλάβουν να ενεργήσουν μόνο για αυτοάμυνα ή για παρεμπόδιση διακοινοτικής βίας και δεν θα πρέπει να παρέμβουν στην υφιστάμενη διοίκηση. 
 Θα πρέπει να προσπαθήσουν να ενισχύσουν την ελεύθερη διακίνηση προσώπων και αγαθών σε περιοχές όπου δυνατόν να βρίσκονται τα στρατεύματά τους και να προέλθουν σύντομα σε συμφωνία με την κυβέρνηση της Ελλάδας και το Ηνωμένο Βασίλειο όσον αφορά άλλες λεπτομέρειες της νέας αυτής φάσης της διατήρησης της
 Αν η βία σε βάρος της τουρκικής μειονότητας συνεχιστεί, οι Τούρκοι δυνατόν να εισέλθουν σε ακόμη ένα θύλακο με βάση το λιμάνι Πάφου, αλλά θα πρέπει να πράξουν αυτό μόνο σε συντονισμό με το Bρετανό διοικητή και την κυβέρνηση της Ελλάδας. Αν το ειρηνευτικό σχέδιο είναι ακόμη υπό εξέταση, οι Τούρκοι θα πρέπει να συμφωνήσουν να αποσύρουν τις δυνάμεις τους, εκτός από το απόσπασμα που εδρεύει δυνάμει της συνθήκης (ΤΟΥΡΔΥΚ) όταν η δύναμη του ειρηνευτικού σχεδίου εισέλθει στην Κύπρο.
 5. Ως συμπληρωματική ενέργεια θα πρέπει να εισηγηθούμε, μαζί με το Ηνωμένο Βασίλειο, όπως η Τουρκία ζητήσει συνεδρία του Συμβουλίου Ασφαλείας η ίδια, 
 (1) για να αποφευχθεί να δοθεί η πρωτοβουλία στον Μακάριο, την Ηνωμένη Αραβική
Δημοκρατία ή την Ενωση Σοβιετικών Σοσιαλιστικών Δημοκρατιών, και 
 (2) να αναφέρει το βασικό σκοπό της τουρκικής δράσης και να τονίσει ότι η κυβέρνηση της Τουρκίας ενεργεί απρόθυμα και λόγω της επιθυμίας της να αποφευχθεί απώλεια ζωών, ενεργώντας αυστηρά δυνάμει της Συνθήκης επειδή η πολυμερής δράση δεν υπήρξε μέχρι τώρα επαρκής. Μια τέτοια έκθεση θα πρέπει να περιλαμβάνει διασφαλίσεις ότι όταν έρθουν επιπρόσθετες ειρηνευτικές δυνάμεις στην Κύπρο, η κυβέρνηση της Τουρκίας θα αποσύρει τις επιπρόσθετες δυνάμεις. Διαμορφώνονται τώρα διαδικασίες για κάποια παρόμοια δράση στο βορειοατλαντικό συμβούλιο.
 ΠΡΟΣ ΤΗΝ ΑΘΗΝΑ: Μόλις η Aγκυρα αρχίσει δράση, να προσεγγίσετε την κυβέρνηση της Ελλάδος σε όλα τα κατάλληλα επίπεδα, περιλαμβανομένου του στρατιωτικού, για να διαβιβάσετε επειγόντως τον αντικειμενικό μας σκοπό, όπου συνίσταται πρώτα στην επιζήτηση ενός χρονικού ορίου και κατόπιν στην περιορισμένη τουρκική επέμβαση. Είναι επείγουσα ανάγκη κατά την περίοδο αυτή η κυβέρνηση της Ελλάδας και οι Ελληνες στρατιωτικοί να αντιληφθούν ότι προβαίνουμε σε επείγουσες ενέργειες για να τους βοηθήσουμε να αποφύγουν σύγκρουση με την Τουρκία και ταυτόχρονα να κατοχυρώσουμε τα συμφέροντα όλων στην Κύπρο. Οι πιθανότητές μας να περιορίσουμε την τουρκική επέμβαση θα μειωθούν αν οι Ελληνες επιμένουν σε οποιουδήποτε είδους αύξηση της δύναμης του αποσπάσματός τους (ΕΛΔΥΚ). Στο σημείο αυτό αν απειληθεί πόλεμος μεταξύ Ελλάδας και Τουρκίας
θα ήταν από στρατιωτικής απόψεως σοφότερο γι' αυτούς να διατηρήσουν τα στρατεύματά τους στην πατρίδα για αντιμετώπιση της απειλής για την ίδια την Ελλάδα. 
 Θα ήταν δυνατόν να δοθούν διαβεβαιώσεις στους Ελληνες για στενές διαβουλεύσεις
με τον Bρετανό διοικητή όσον αφορά τον περιορισμό των κινήσεων των τουρκικών στρατευμάτων από αυτόν. Οι Τούρκοι, θα πρέπει επίσης να πληροφορηθούν ότι ενώ οι Ελληνες συνεργάζονται για διατήρηση της νομικής θέσης της τριμερούς δύναμης
υπό βρετανική διοίκηση, η κυβέρνηση της Ελλάδας δεν θεωρεί αναγκαίο να λάβει οποιαδήποτε επιπρόσθετα μέτρα επιφυλακής, περιλαμβανομένης της αποστολής πλοίων πλησιέστερα προς την Κύπρο, σε περίπτωση που η κατάσταση δεν θα μπορεί να τεθεί υπό έλεγχο το ταχύτερο δυνατό.
 ΠΡΟΣ ΤΗ ΛΕΥΚΩΣΙΑ: Οταν ο πρέσβης στην Aγκυρα αρχίσει την αρχική του προσέγγιση, θα πρέπει να πούμε στον Μακάριο ότι έχει μόνο μερικές ώρες πριν αρχίσει η τουρκική εισβολή, ότι προσπαθούμε να επιτύχουμε μια μικρή καθυστέρηση, αλλά δεν μπορούμε να εγγυηθούμε τα αποτελέσματα και να τον προτρέψουμε να δεχτεί οποιαδήποτε μορφή ειρηνευτικής δύναμης, αν θέλει να έχει
 Αν η πιο πάνω γραμμή δράσης εγκριθεί, συστήνουμε να εξουσιοδοτήσετε την ετοιμασία και αποστολή των οδηγιών για ετοιμότητα στις πρεσβείες και όπως αρχίσουμε προγραμματισμό έκτακτης ανάγκης μαζί με τους Βρετανούς». 
