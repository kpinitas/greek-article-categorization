 Xθες, έπειτα από μια τετραήμερη ανάπαυλα, το αρνητικό κλίμα επέστρεψε δριμύ, επιφέροντας απώλειες 1, 43% στο γενικό δείκτη.
 Τα δεδομένα σε ό,τι αφορά τα όρια ημερήσιας διακύμανσης στις τιμές των μετοχών, αλλάζουν αρχής γενομένης τη Δευτέρα 31 Ιουλίου, οπότε τα λαμπάκια των
μετοχές φθάνουν στο ±12% και όχι στο ±10%, όπως ισχύει σήμερα.
 Η απόφαση αυτή εκ μέρους της Επιτροπής Κεφαλαιαγοράς, την οποία είχε προαναγγείλει πρόσφατα και ο πρόεδρος του ΧΑΑ Σπύρος Κουνιάκης, εξέπληξε ευχάριστα τους παράγοντες της χρηματιστηριακής αγοράς, καθώς είναι κοινή εκτίμηση ότι η ρύθμιση θα συμβάλει δραστικά στον περιορισμό των φαινομένων χειραγώγησης των μετοχών αλλά και στις μεγάλες ενδοσυνεδριακές διακυμάνσεις.
 Σύμφωνα με καλά πληροφορημένες πηγές από την Επιτροπή Κεφαλαιαγοράς, η νέα αναπροσαρμογή στα όρια αποτελεί ουσιαστικά τον προάγγελο της πλήρους απελευθέρωσης των ορίων διακύμανσης στις τιμές των μετοχών ή, εναλλακτικά, της
 Νέες αποφάσεις θα ληφθούν πιθανότατα προς το τέλους του έτους, και αφού έχουν εφαρμοστεί μια σειρά μέτρων όπως ο θεσμός του market maker, το short selling κ.ά., τα οποία θα λειτουργήσουν προς την κατεύθυνση της ομαλοποίησης των συνθηκών του χρηματιστηρικού «παιχνιδιού». Επί του παρόντος, η νέα ρύθμιση θεωρείται ικανοποιητική τόσο από τις αρμόδιες αρχές όσο και από τους ανθρώπους
της αγοράς (πολλοί πάντως εκφράζουν την άποψη ότι έπρεπε η διεύρυνση να είναι μεγαλύτερη), δεδομένου ότι η αγορά εμφανίζει ενδείξεις σταθεροποίησης με τις επενδυτικές συμπεριφορές να μη διακρίνονται από τις εξάρσεις του παρελθόντος ώστε να δημιουργούνται φόβοι για σημαντικές ζημιές ή υπερβολές στην άνοδο.
 Η «ένεση ρευστότητας», για την οποία πολύς λόγος γίνεται τον τελευταίο καιρό, ώστε να αναζωογονηθεί ο τζίρος στο Χρηματιστήριο, ίσως έρθει τελικά από τη δραστηριοποίηση της Εταιρείας Διαχείρισης Αμοιβαίων Κεφαλαίων των ασφαλιστικών
 Η Επιτροπή Κεφαλαιαγοράς άναψε χθες το πράσινο φως για τη λειτουργία της ΑΕΔΑΚ
που έχουν συστήσει τα ασφαλιστικά ταμεία, η οποία έχει αρχικό κεφάλαιο 600 δισ. δρχ. (εκ των οποίων ένα σημαντικό μέρος είναι ήδη επενδεδυμένο) και θα διαχειρίζεται εν αρχή τα διαθέσιμα των τριών μεγαλύτερων ταμείων ΙΚΑ, ΟΓΑ, Οργανισμός Ασφάλισης Ελευθέρων Επαγγελματιών. Στόχος είναι μελλοντικά να συμμετάσχουν στην ΑΕΔΑΚ, αν όχι όλα, τουλάχιστον τα περισσότερα ασφαλιστικά ταμεία, τα διαθέσιμα των οποίων υπερβαίνουν τα 4 τρισ. δραχμές.
 Η ΑΕΔΑΚ των ασφαλιστικών οργανισμών θα λειτουργεί στα πρότυπα των ιδιωτικών εταιρειών, με ευελιξία επενδυτικών κινήσεων, ενώ από την 1/1/2001 θα της επιτραπεί να διοχετεύει το 20% των διαθεσίμων της σε μετοχικούς τίτλους, όταν σήμερα τα σφαλιστικά ταμεία είναι υποχρεωμένα να επενδύουν το 12% σε μετοχές και το 8% σε ακίνητα.
 Οι θετικές εξελίξεις που έφθασαν «στα αυτιά» της αγοράς αργά χθες το απόγευμα δεν είχαν, όπως ήταν λογικό, αντίκτυπο στη χρηματιστηριακή συνεδρίαση, που υπό
το βάρος ρευστοποιήσεων με σκοπό την κατοχύρωση βραχυπρόθεσμων κερδών, εξελίχθηκε αρνητικά για το σύνολο σχεδόν των εισηγμένων τίτλων. Ο γενικός δείκτης υποχώρησε κατά -1, 42%, αγγίζοντας πάλι τις 4.044, 13 μονάδες, με την αξία των συναλλαγών να περιορίζεται σε 74, 4 δισ. δρχ. και τη συντριπτική πλειονότητα των μετοχών (313) να διαμορφώνουν χαμηλότερες τιμές, και μόλις 33 να κλείνουν με θετικό πρόσημο.
