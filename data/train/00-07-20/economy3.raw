 Το ηλεκτρονικό σχέδιο δράσης της Γενικής Γραμματείας Πληροφορικών Συστημάτων, που τέθηκε υπόψη της πολιτικής ηγεσίας του υπουργείου Οικονομικών κατά τη χθεσινή σύσκεψη υπό τον υπουργό Εθνικής Οικονομίας και Οικονομικών, Γιάννο Παπαντωνίου, και αναμένεται, σύμφωνα με πληροφορίες, να ολοκληρωθεί μέχρι τέλος της χρονιάς αφορά: 
 1. Χρεωστικές δηλώσεις ΦΠΑ. Μετά τις πιστωτικές και μηδενικές περιοδικές δηλώσεις Φόρου Προστιθέμενης Αξίας (σ.σ. τους 16.000 φθάνουν σήμερα οι χρήστες), ηλεκτρονικά θα αρχίσουν να υποβάλλονται και οι χρεωστικές (πληρωμή φόρου) δηλώσεις. Εκκρεμεί η επίλυση του θέματος πληρωμής του φόρου, το οποίο εξετάζεται σε συνεργασία με τους εκπροσώπους των τραπεζών.
 2. Ιntrastat. Σύντομα ξεκινάει η ηλεκτρονική υποβολή των στατιστικών δηλώσεων intrastat για τις ενδοκοινοτικές συναλλαγές των επιχειρήσεων.
 3. Vies. Ηλεκτρονικά θα υποβάλλονται και οι δηλώσεις αυτές, ώστε να διευκολυνθεί ο εντοπισμός της φοροδιαφυγής από επιχειρήσεις.
 4. Φόρου μισθωτών υπηρεσιών. Η ηλεκτρονική υποβολή τόσο των περιοδικών όσο και
των ετήσιων δηλώσεων ΦΜΥ αναμένεται να τεθεί άμεσα σε εφαρμογή. 
 5. Φορολογίας εισοδήματος. Από το 2001 θα είναι εφικτή η ηλεκτρονική υποβολή της ετήσιας φορολογικής δήλωσης. Αυξημένο ενδιαφέρον έχουν ήδη επιδείξει οι φορολογούμενοι (σ.σ. την πρώτη ημερα υπεβλήθησαν 643 αιτήσεις και στόχος είναι
 Σύμφωνα με πληροφορίες, η πρόταση που δόθηκε χθες στην πολιτική ηγεσία του υπουργείου και έγινε αποδεκτή αφορά στην ηλεκτρονική υποβολή των εντύπων Ε1, Ε2, Ε3 και Ε9, καθώς και των στοιχείων μητρώου (έντυπο Μ1), με κατάργηση υποβολής των δικαιολογητικών-παραστατικών (αποδείξεις κ.λπ.), αλλά φύλαξης τους από τους φορολογούμενους μέχρι τέλος κάθε έτους, ενώ τα κίνητρα (διπλασιασμός της έκπτωσης φόρου, άμεση πληρωμή τυχόν επιστροφής φόρου κ.ά.) θα οριστικοποιηθούν το Σεπτέμβριο, με το νέο φορολογικό νομοσχέδιο.
 Μέχρι τέλος του έτους θα εγκατασταθούν στις εφορίες κομπιούτερ για πρόσβαση στο Διαδίκτυο, ώστε να μην επιβαρυνθούν οικονομικά οι φορολογούμενοι.
 6. Πιστοποίηση φορολογουμένων για φορολογία εισοδήματος. Από τον επόμενο μήνα αρχίζει να λειτουργεί η υπηρεσία πιστοποίησης, με απόδοση όνομα χρήστη (username) και κωδικού πρόσβασης (password), για όσους υποβάλλουν αίτηση ηλεκτρονικής υποβολής της ετήσιας δήλωσης.
 7. Αντικειμενικός προσδιορισμός αξίας ακινήτων (ΑΠΑΑ). Το πρόγραμμα υπολογισμού της αντικειμενικής αξίας κάθε ακινήτου θα διατίθεται ηλεκτρονικά μέχρι τέλος του χρόνου.
 8. Ετήσιες δηλώσεις ΦΠΑ. Ηλεκτρονικά θα υποβάλλονται τον επόμενο χρόνο.
 9. Πληροφόρηση εκκαθάρισης φόρου εισοδήματος. Κατά τον πρώτο μήνα λειτουργίας της νέας υπηρεσίας (από τις 16 του περασμένου Ιουνίου) έγιναν 223.983 αναζητήσεις από τους φορολογούμενους, σε σύνολο 894.114 εκκαθαρίσεις των φετινών δηλώσεων φορολογίας εισοδήματος.
 10. Ηλεκτρονική επαλήθευση Αριθμού Φορολογικού Μητρώου. Αποσκοπεί στον περιορισμό διακίνησης πλαστών και εικονικών τιμολογίων. 
 11. ΚΑΔ. Ο φορολογούμενος μπορεί να βρει τον κωδικό αριθμό δραστηριότητας, που
 12. Υποδείγματα δηλώσεων. Τα έντυπα θα βρίσκονται στην ιστοσελίδα της ΓΓΠΣ. Στόχος είναι ο περιορισμός του χρόνου διαμονής στην εφορία, για υπηρεσίες που θα απαιτείται ακόμη η επίσκεψη στη ΔΟΥ.
 13. Ηλεκτρονικό ταχυδρομείο. Ξεκίνησε πιλοτικά από τη ΔΟΥ Χολαργού και αναμένεται να επεκταθεί σε 20-30 ΔΟΥ μέχρι τέλος του έτους και το 2001 στο σύνολο των εφοριών και των τελωνείων της χώρας. 
 14. Αποφάσεις φορολογικού χαρακτήρα. Αναζήτηση από την ιστοσελίδα κάθε είδους υπουργικής απόφασης.
 15. Ενημερωτικό υλικό. Αποστολή με e-mail υπηρεσιών, όπως προγράμματος αυτοεκκαθάρισης της δήλωσης.
 Σημειώνεται ότι χθες ο κ. Παπαντωνίου έδωσε εντολή άμεσης έναρξης από τις εφορίες των διαδικασιών είσπραξης ληξιπρόθεσμων οφειλών από φορολογούμενους με
