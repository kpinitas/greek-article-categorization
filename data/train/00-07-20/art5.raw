Είναι λένε αλλά και φαίνεται το «μέλλον του κινηματογράφου». Είναι νωρίς, ειδικά αν ληφθούν υπόψη τα πολλά προβλήματα σε ό,τι αφορά τον παραδοσιακό ευρωπαϊκό κινηματογράφο, αλλά ένα μέρος του κοινοτικού προγράμματος MEDIA 2 διοχετεύεται σε πιλοτικές δράσεις και ανάμεσα σ' αυτές είναι ο «ηλεκτρονικός κινηματογράφος». Ετσι, η Ευρωπαϊκή Επιτροπή, για δεύτερη συνεχή χρονιά, προκήρυξε πρόγραμμα με καταληκτική ημερομηνία 21 Αυγούστου για την ενίσχυση των πειραματικών σχεδίων ηλεκτρονικής διανομής περιεχομένου. Η διανομή είναι η
 Με άλλα λόγια, ο ηλεκτρονικός κινηματογράφος αφορά όλους όσοι εμπλέκονται στην
προβολή μιας ταινίας εκτός από τους θεατές που θα εξακολουθούν να βλέπουν με τον ίδιο τρόπο κινηματογράφο. Αυτό όμως που θα βλέπουν στην οθόνη δεν θα βγαίνει από την παραδοσιακή μηχανή προβολής, αφού τη θέση της κόπιας θα πάρει... ο δορυφόρος. Από 'κει θα έρχεται το περιεχόμενο της ταινίας, αλλά και
το οποίο με τον κατάλληλο τεχνικό (και απαραιτήτως ψηφιακό) εξοπλισμό θα αποκρυπτογραφείται και μέσω ενός video projector θα προβάλλεται στην παραδοσιακή κατά τ' άλλα αίθουσα, όποτε και όσες φορές προβλέπει το πρόγραμμα της αίθουσας καθώς δεν υπάρχει η δέσμευση της απευθείας (δορυφορικής) μετάδοσης. 
 Εν ολίγοις, μπορεί το κοινό να μην καταλάβει τη διαφορά, ο ηλεκτρονικός κινηματογράφος όμως θα αλλάξει άρδην τη δομή της κινηματογραφικής βιομηχανίας.
Είναι λίγες οι απόπειρες που έχουν γίνει, αν και, όπως λένε τουλάχιστον οι ειδικοί, συμφέρει καθώς έτσι καλύπτεται το υψηλό κόστος παραγωγής και διανομής
 (έκδοση, αντιγραφή, μεταφορά) των αντιγράφων των ταινιών με τη συμβατική τους μορφή (κόπιες). Οχι ότι είναι φθηνό να αγοράζεις χώρο στο δορυφόρο, να «ανεβάζεις» το υλικό και μετά να το διανέμεις, αλλά σύμφωνα πάντα με τους ειδικούς, δεν είναι τόσο ακριβό όσο φαίνεται. Για τους αιθουσάρχες, βέβαια, πέφτει λίγο πιο ακριβό απ' ό,τι μέχρι τώρα.
 Θα πρέπει να προμηθευτούν εξοπλισμό και θα πρέπει να «τα βρουν» με τους διανομείς σε επίπεδο επιχορηγήσεων ή άλλων τρόπων ενίσχυσης. Τα πλεονεκτήματα είναι πολλά για αμφότερες τις πλευρές και ακόμη περισσότερο για το ίδιο το υλικό. Δεν τίθεται πλέον θέμα φθοράς ενώ ελαχιστοποιείται και ο χρόνος εξασφάλισης των ταινιών. Η χαρά της τεχνολογίας αυτή είναι άλλωστε.
 Η Ευρωπαϊκή Επιτροπή χρηματοδοτώντας το συγκεκριμένο πρόγραμμα κάνει ουσιαστικά ένα εμπορικό κάλεσμα για ένδειξη ενδιαφέροντος, μιας και το είδος είναι ακόμα σε εμβρυακή κατάσταση. Χρηματοδοτούνται κατά 50% προτάσεις για μελέτες και επιχειρησιακά σχέδια. Βέβαια, μια σχετική κίνηση αγοράς ήδη υπάρχει. Από το 1994 οι εταιρείες Pacific Bell, Alcatel Network S ystems και η Son yμαζί με την British Telecom στην Αγγλία και τη Cinema Multimedia στη Γαλλία πειραματίστηκαν με τα τεχνικά συστήματα ηλεκτρονικής διανομής. Εχουν εμφανιστεί επίσης διάφορα πειραματικά σχέδια και συστήματα κρατικά επιχορηγούμενα. Εχει δρόμο μπροστά του όμως. Η αρχή ωστόσο έχει γίνει. Οι κύριοι παίκτες έχουν καταλήξει σε κοινά τεχνολογικά πρότυπα και μέχρι το 2001 προγραμματίζονται κατασκευές νέων πολυκινηματογράφων εξπλισμένων για ηλεκτρονική διανομή στην Αμερική, την Ισπανία, τη Γερμανία, το Μεξικό, την Κορέα, την Ιαπωνία.
 Σημαντική επισήμανση: ο ηλεκτρονικός κινηματογράφος μπορεί να εξελιχθεί άνετα και σε πολυκινηματογράφο ως προς το περιεχόμενο καθώς με τις δυνατότητες του δορυφόρου αλλά και την ευελιξία που προσφέρει η τεχνική του υποδομή (ένα πιάτο
στην ταράτσα κι ένας κεντρικός ηλεκτρονικός υπολογιστής κάνει θαύματα) το θέαμα μπορεί να διευρυνθεί και μαζί τα κοινά, οι χρήσεις των παραδοσιακών αιθουσών. Μπορεί όμως να αλλάξει και η ίδια η φύση του κινηματογράφου καθώς με
τέτοια προοπτική μπορεί να βγει έξω και από τις γνωστές αίθουσες.
 Μια πρώιμη μορφή ηλεκτρονικού κινηματογράφου στηρίζεται από πέρσι από την Ευρωπαϊκή Επιτροπή. Είναι το λεγόμενο Grand Ecran δίκτυο, η εφαρμογή του οποίου στόχο έχει την ευρωπαϊκή επιχειρηματική προσπάθεια διερεύνησης και διείσδυσης στην ηλεκτρονική διανομή. Μακροπρόθεσμα προσβλέπει στην ανάπτυξη του ηλεκτρονικού κινηματογράφου με τρόπο που να μπορεί να προσφερθεί στο μεμονωμένο καταναλωτή ως «home cinema». Το έχει αναλάβει η βελγική εταιρεία Paralleles Productions στοχεύοντας στην ανάπτυξη ενός εμπορικού δικτύου πελατών με πρώτο σταθμό τα μεγάλα ξενοδοχειακά συγκροτήματα και τα παραθεριστικά κέντρα. Μελλοντικά σχέδια της εταιρείας να προμηθεύει στους πελάτες της μέσω δορυφόρου με μια μεγάλη γκάμα κινηματογραφικών ταινιών και κινούμενων σχεδίων σε τουλάχιστον τέσσερις ευρωπαϊκές γλώσσες.
