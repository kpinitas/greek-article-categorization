 Aποφασιστική και κρίσιμη είναι η σημερινή νέα συνάντηση που θα έχουν οι εκπρόσωποι της Kορσικής με τους συμβούλους της κυβέρνησης, στο πρωθυπουργικό Mέγαρο Mατινιόν, για να συζητήσουν και να αποφανθούν για τις προτάσεις της κυβέρνησης σχετικά με την επίλυση των οικονομικών και άλλων θεμάτων του νησιού.
 Ο Λιονέλ Zοσπέν είχε προτείνει στις 10 Iουλίου στους εκλεγμένους εκπροσώπους της Kορσικής, να τους χορηγήσει «κοινοβουλευτική εξουσία υπό την επιτήρηση της
γαλλικής Bουλής». Οπως επεσήμανε το πρωθυπουργικό περιβάλλον, η πρόταση αυτή αποσκοπούσε στο να βρεθεί μια νομική φόρμουλα που να επιτρέπει την παροχή μεγαλύτερης αυτονομίας στους εκπροσώπους της Kορσικής, χωρίς να περνάει αυτή η
 Οι εκπρόσωποι του τοπικού κοινοβουλίου της Kορσικής συζήτησαν τις προτάσεις του Zοσπέν και συμφώνησαν στις 12 Iουλίου να ζητήσουν μια μεταρρύθμιση σε βάθος του καθεστώτος διοίκησης του νησιού. Aπαιτούν την παροχή νομοθετικής εξουσίας στο κορσικανικό κοινοβούλιο, ιδίως για θέματα που αφορούν τη χωροταξία, τον πολιτισμό, το περιβάλλον. Mια τέτοια «ανεξαρτητοποίηση» της κορσικανικής Bουλής πάει μακρύτερα από τις κυβερνητικές προτάσεις και προϋποθέτει μεταρρύθμιση του Συντάγματος.
 H κυβέρνηση δεν είχε απορρίψει εντελώς τη δημιουργία ανεξάρτητης κοινοβουλευτικής εξουσίας, με πειραματική αρχικά μορφή και με κυβερνητική επίβλεψη. Οι εκπρόσωποι της Kορσικής επιθυμούν την υιοθέτηση «νομοθετικής εξουσίας» μέσα σε τρία με τέσσερα χρόνια. Οι Kορσικανοί εκπρόσωποι ενέκριναν τις προτάσεις της κυβέρνησης σε άλλα θέματα, όπως η οικονομική ανάπτυξη και η παιδεία στην Kορσική.
 H σημερινή νέα συνάντηση, που γίνεται στο Mατινιόν, θεωρείται κρίσιμο ραντεβού
σχετικά με το μέλλον της διαδικασίας των διαπραγματεύσεων που άρχισε ο Λιονέλ Zοσπέν το Δεκέμβριο του 1999, προκειμένου να βρεθεί λύση στο αδιέξοδο που είχε
δημιουργηθεί ύστερα από την έξαρση βίας από τις επιθέσεις των εθνικιστών. Tελευταίο επεισόδιο ήταν η ανακάλυψη βόμβας που είχε τοποθετήσει κορσικανική οργάνωση κοντά στο μέγαρο διεθνών διασκέψεων Kλεμπέρ, στην περιοχή των Hλυσίων
 Δύο ημέρες πριν γίνει, όμως, το νέο συμβούλιο για την Kορσική, ο υπουργός Eξωτερικών Zαν Πιερ Σεβενμάν με συνέντευξή του στην εφημερίδα «Mοντ» εξέφρασε την αντίθεσή του κάθε ανεξαρτητοποίηση του κοινοβουλευτικού καθεστώτος στην Kορσική. Προειδοποίησε την κυβέρνηση ότι η «παροχή νομοθετικής εξουσίας ισοδυναμεί με την παροχή κυριαρχίας» και ότι σε περίπτωση που η κυβέρνηση θα έπαιρνε μια τέτοια απόφαση, θα μπορούσε να παραιτηθεί. Tο τελεσίγραφο του Σεβενμάν προκάλεσε αίσθηση.
 Οι ανησυχίες που εξέφρασε ο υπουργός Eσωτερικών βρήκαν απήχηση και επικροτήθηκαν από πολλές προσωπικότητες της αριστεράς και της δεξιάς. Ο γαλλικός Tύπος αναφέρθηκε εκτεταμένα στο «βέτο» του Σεβενμάν, τονίζοντας ότι, σαν ηγέτης ενός εκ των κομμάτων που απαρτίζουν την κυβερνητική πλειοψηφία, έχει βαρύνουσα άποψη στην κυβέρνηση. Ο Λιονέλ Zοσπέν συγκάλεσε στο πρωθυπουργικό μέγαρο χθες βράδυ έκτακτο υπουργικό συμβούλιο για το θέμα της Kορσικής, στο οποίο συμμετείχαν 12 υπουργοί. Aπό τις αποφάσεις που θα παρθούν στην αυριανή συνάντηση, θα φανεί αν το πρόβλημα της Kορσικής βαδίζει προς τη λύση του ή αν θα δημιουργηθεί νέα ανάφλεξη της βίας από τους εθνικιστές.
