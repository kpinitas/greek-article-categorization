<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 24/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


 Του ΚΩNΣTANTINΟY ΛAMΠPΟY<p>
Κλιμακώνεται ο «ανταγωνισμός» στο χώρο του real estate, καθώς όλο και περισσότεροι επιχειρηματικοί όμιλοι δραστηριοποιούνται στην αγορά ακινήτων, ιδρύοντας εξειδικευμένες εταιρείες. <p>
<b>Η απροθυμία ορισμένων φορέων</b> <p>
να εμπλακούν στον άγνωστο γι' αυτούς τομέα της κατασκευής και <p>
η ταυτόχρονη επιθυμία των κατασκευαστικών εταιρειών να επεκτείνουν τη δράση τους και σε άλλους τομείς του real estate πέραν του αμιγώς κατασκευαστικού, έχουν οδηγήσει στη σύσταση εταιρειών που παρέχουν πακέτο υπηρεσιών σχετικών με τα ακίνητα.<p>
Οι υπηρεσίες αυτές έχουν αρχικά κυρίως συμβουλευτικό χαρακτήρα και επεκτείνονται στους τομείς της ανάπτυξης και της διαχείρισης ακινήτων, καλύπτοντας έτσι ένα μεγάλο κενό της ελληνικής αγοράς. <p>
Παρά τα προβλήματα που διαπιστώνονται σε ό,τι αφορά την εφαρμογή στην πράξη των νέων επενδυτικών προϊόντων που θεσμοθετήθηκαν πρόσφατα (επενδυτικές εταιρείες και αμοιβαία κεφάλαια ακινήτων) και την επιφυλακτική στάση που τηρούν προς το παρόν οι εμπλεκόμενοι επιχειρηματικοί όμιλοι, αρκετές εταιρείες ακινήτων έχουν ήδη κάνει την εμφάνισή τους στην ελληνική αγορά. Την ίδια στιγμή και στο Xρηματιστήριο έχει αρχίσει να διαμορφώνεται ένας άτυπος προς το παρόν κλάδος εταιρειών που κινούνται στο χώρο του real estate.<p>
Τράπεζες και κατασκευαστικές εταιρείες πρωταγωνιστούν στον «αγώνα δρόμου» για την κατάκτηση των καλύτερων θέσεων στην αγορά ακινήτων, ενώ δεν λείπουν και <p>
οι συνεργασίες ανάμεσα σε εταιρείες που έχουν συμπληρωματική δράση κι ενώνουν τις δυνάμεις τους. <p>
Η ίδρυση νέων εταιρειών ή η μετεξέλιξη υφισταμένων σχημάτων σε εταιρείες ακινήτων έχουν ήδη διαμορφώσει έναν σημαντικό αριθμό φορέων που δραστηριοποιούνται στα ακίνητα. Στις εταιρείες αυτές προστέθηκε <p>
την προηγούμενη εβδομάδα άλλη μία, η Beta - Σύμβουλοι  περιουσίας Α.Ε.<p>
<b>Beta - Σύμβουλοι   Περιουσίας Α.Ε. / ΘΕΑ Α.Ε. </b><p>
Στην εταιρεία παροχής συμβουλευτικών υπηρεσιών σε θέματα ακίνητης περιουσίας Beta συμμετέχουν με ποσοστό 25% η Αγροτική Τράπεζα, με 35% η Ernst & Young Finance και με 40% ο κ. Ιωάννης Μπαρμπαλιάς. Πρόεδρος της εταιρείας είναι ο καθηγητής κ. Εμμανουήλ Ξανθάκης, που κατέχει τη θέση του προέδρου και στην Ernst & Young. Τη θέση του διευθύνοντος συμβούλου κατέχει ο κ. Μπαρμπαλιάς, μέχρι τώρα γενικός διευθυντής της εταιρείας Τεχνόγνωση. <p>
Εκτός από την Beta, η Αγροτική Τράπεζα συμμετέχει και σε άλλη εταιρεία εκμετάλλευσης αστικών ακινήτων, σε συνεργασία με τις τεχνικές εταιρείες Θεμελιοδομή - Εντεχνος - Αναστηλωτική. <p>
Η ΘΕΑ Α.Ε. θα αναλάβει, μεταξύ άλλων, την οικιστική εκμετάλλευση της έκτασης 137.000 τ.μ. που απέκτησαν μέσα από διαγωνισμό της Κτηματικής Εταιρείας του Δημοσίου (ΚΕΔ) οι τρεις τεχνικές εταιρείες στο Διόνυσο, έναντι 11 δισ. δρχ., καθώς και την αξιοποίηση ακινήτων που ανήκουν στις τεχνικές εταιρείες και την Αγροτική Τράπεζα.<p>
<b>REDS A.E.</b><p>
Η εταιρεία προέκυψε από τη συνεργασία του ομίλου της Ελληνικής Τεχνοδομικής με την αυστραλέζικη εταιρεία LendLease. Οι δύο όμιλοι συμμετέχουν με ποσοστό 50% ο καθένας στη νέα εταιρεία, η οποία έχει μετοχικό κεφάλαιο 100 εκατ. δρχ. Η REDS Α.Ε. θα δραστηριοποιείται στον τομέα παροχής υπηρεσιών στην ανάπτυξη ακινήτων και θα χρησιμοποιηθεί, εκμεταλλευόμενη την τεράστια εμπειρία της LendLease, αρχικά για την αξιοποίηση των ακινήτων που διαθέτει ή θα αγοράσει μελλοντικά ο ελληνικός κατασκευαστικός όμιλος. <p>
Οι κυριότερες υπηρεσίες που θα προσφέρει η REDS είναι χρηματοοικονομικές μελέτες και μελέτες σκοπιμότητας, οργάνωση και επίβλεψη κατασκευών, marketing, μισθώσεις, διαχείριση ακίνητης περιουσίας, καθώς και υπηρεσίες συμβούλου σε πολεοδομικά και άλλα σχετικά θέματα. Οι υπηρεσίες αυτές θα επικεντρώνονται κυρίως στην ανάπτυξη εμπορικών κέντρων, κέντρων διασκέδασης και αναψυχής, θεματικών πάρκων, γραφειακών συγκροτημάτων, μεγάλων οικιστικών προγραμμάτων και μικτών αναπτύξεων.<p>
Για λογαριασμό του ομίλου της Ελληνικής Τεχνοδομικής, η νεοσύστατη εταιρεία έχει αναλάβει την ανάπτυξη ενός εμπορικού κέντρου στην Πάτρα, έκτασης 15.000 τ.μ. και συνολικής επένδυσης 6,5 δισ. δρχ., την αναπαλαίωση και υπεκμίσθωση 20.000 τ.μ. γραφειακών χώρων στο κέντρο της Αθήνας, επένδυση ύψους 4,5 δισ. δρχ., καθώς και την εκπόνηση μελέτης για την αξιοποίηση των ακινήτων της εταιρείας Καμπάς, στις περιοχές της Κάντζας και της Γιαλούς. <p>
<b>Kαμπάς</b><p>
Η Καμπάς ανήκει, μέσω της εταιρείας Μεσογαία, στον όμιλο της Ελληνικής Τεχνοδομικής, που προωθεί τη συγχώνευση της Μεσογαία με την ΤΕΒ, στην οποία θα συγκεντρωθούν όλες οι δραστηριότητες στον τομέα των ακινήτων. Σε συνεργασία με τη Lend Lease θα γίνει η αξιοποίηση του «φιλέτου» της Καμπάς στην Κάντζα (400 στρέμματα) και στη Γιαλού (300 στρέμματα). Στην εταιρεία ανήκουν επίσης 700 στρέμματα στη Μαντίνεια. Την ίδια στιγμή, οι εταιρείες του ομίλου προχωρούν σε νέες επιλεγμένες αγορές ακινήτων. Συγκεκριμένα, πρόσφατα οριστικοποιήθηκε η αγορά από την ΤΕΒ έκτασης 11 στρεμμάτων περίπου επί της εθνικής οδού Αθηνών - Λαμίας, στην Κάτω Κηφισιά. <p>
Η Ελληνική Τεχνοδομική έχει προχωρήσει, εξάλλου, και στην εξαγορά του 50% της εταιρείας Πείρα Α.Ε., η οποία είναι ιδιοκτήτρια σημαντικών εκτάσεων στο Λεκανοπέδιο της Αττικής. Μεταξύ αυτών συγκαταλέγεται έκταση 17 στρεμμάτων επί της λεωφόρου Κηφισίας (κτήμα Δηλαβέρη), όπου θα κατασκευαστούν γραφειακοί χώροι, καθώς και εκτάσεις 20 στρεμμάτων τόσο στη Νίκαια όσο και στη Μεταμόρφωση.<p>
<b>Alpha Αστικά Ακίνητα</b> <p>
Η αξιοποίηση των δυνατοτήτων που προσφέρει το νέο θεσμικό πλαίσιο για τις εταιρείες επενδύσεων και τα αμοιβαία κεφάλαια ακινήτων και η επέκταση των δραστηριοτήτων της εταιρείας και εκτός των ελληνικών συνόρων αποτελούν τους μελλοντικούς στόχους της Alpha Αστικά Ακίνητα. Τα πάγια περιουσιακά στοιχεία της εταιρείας (συνολικά 35 ακίνητα) ξεπερνούν σε αξία τα 11,5 δισ. δρχ. και είναι αυξημένα κατά 16,8% σε σχέση με πέρσι. Ο κύκλος εργασιών της έφτασε το 2000 τα 2,6 δισ. δρχ. και τα καθαρά κέρδη το 1,55 δισ. δρχ. Η θυγατρική τής Πίστεως έχει υπογράψει σύμβαση με το ΙΚΑ για τη διαχείριση της ακίνητης περιουσίας του, ενώ συμμετέχει και στους διαγωνισμούς για την αξιοποίηση της περιουσίας του ΕΟΤ και τη διαχείριση του νέου Σιδηροδρομικού Σταθμού Αθηνών. Η εταιρεία δραστηριοποιείται και στη Ρουμανία, όπου έχει αναλάβει την παρακολούθηση ακινήτων στο Βουκουρέστι, ενώ υπάρχει συμφωνία συνεργασίας και με την Alpha Bank Limited στην Κύπρο. Εκτός των άλλων, η Alpha Αστικά Ακίνητα είναι ιδιοκτήτης του συγκροτήματος γραφείων Lemos International Center στο Κολωνάκι και του οικιστικού συγκροτήματος Eden Mare στο Παλαιό Φάληρο. <p>
nΕθνική Ακινήτων <p>
Με ιδιαίτερο ενδιαφέρον αναμένονται οι κινήσεις της εταιρείας, που αποτελεί τη συνέχεια της Γενικών Αποθηκών, της θυγατρικής τής Εθνικής Τράπεζας. Η εταιρεία ολοκλήρωσε πρόσφατα την αύξηση του μετοχικού κεφαλαίου της κατά 110 δισ. δρχ. H «Γενικών Αποθηκών» απέκτησε το σύνολο των μετοχών που κατέχει η Εθνική Τράπεζα στις εταιρείες: α) Ανώνυμος Γεωργική Βιομηχανική Εμπορική Κτηματική & Τουριστική Εταιρεία «Διόνυσος», β) Ελληνικά Τουριστικά Εργα Α.Ε. γ) Πρότυπος Κτηματική Τουριστική Α.Ε. και δ) Εκτενεπόλ Κτηματική Κατασκευαστική Α.Ε. Οι εταιρείες αυτές κατέχουν αυτή τη στιγμή ακίνητη περιουσία, η συνολική έκταση της οποίας ξεπερνά τα 3.700 στρέμματα. <p>
<b>Ερμής</b> <p>
Σε σημαντικές αγορές οικοπέδων και κτιρίων διοχετεύτηκαν κυρίως, τα κεφάλαια ύψους 33,6 δισ. δρχ. που άντλησε η εταιρεία από την πρόσφατη αύξηση του μετοχικού κεφαλαίου της. Ειδικότερα, η θυγατρική του ομίλου ΓΕΚ - ΤΕΡΝΑ αγόρασε οικόπεδο 2,5 στρεμμάτων επί της λεωφόρου Μεσογείων, 12 στρεμμάτων κοντά στο λιμάνι Θεσσαλονίκης, γραφειακές εγκαταστάσεις στην Αθήνα και τη συμπρωτεύουσα συνολικής επιφάνειας 3.000 τ.μ., ενώ προχωρά και σε επιλεγμένες αγορές οικοπέδων κοντά σε σταθμούς του Mετρό. Στην ιδιοκτησία της εταιρείας ανήκει και μέρος του συγκροτήματος Ερμής στη γωνία Πανεπιστημίου και Μπενάκη και ακίνητο στη γωνία Πατησίων και Ηπείρου. Τελευταία σημαντική κίνηση της εταιρείας αποτελεί το έργο της ανέγερσης των γραφειακών εγκαταστάσεων, όπου θα στεγαστούν οι διαμεταφορείς εμπορευμάτων και το τελωνείο του νέου διεθνούς αερολιμένα Αθηνών στα Σπάτα. Ηδη έχει εκδηλωθεί έντονο ενδιαφέρον από επιχειρήσεις που θέλουν να στεγαστούν στο κτίριο και η διοίκηση της εταιρείας θεωρεί ότι το ύψος του ετήσιου μισθώματος θα αυξηθεί άμεσα. <p>
<b>Κέκροψ</b><p>
Η εταιρεία ανήκει στον όμιλο Κόκκαλη και τη ΓΕΚ και κατέχει σημαντικότατη ακίνητη περιουσία στην περιοχή του Ψυχικού. Σε αυτή περιλαμβάνονται δύο οικόπεδα συνολικού εμβαδού 8.000 τ.μ., τα οποία πρόκειται σύντομα να αξιοποιηθούν μέσα από ένα επενδυτικό πρόγραμμα ανέγερσης πολυτελών κατοικιών ύψους 3 δισ. δρχ. Παράλληλα, η εταιρεία διαθέτει προς αξιοποίηση και άλλες σημαντικές εκτάσεις στην περιοχή, που ξεπερνούν τα 250 στρέμματα και γι' αυτό το λόγο σχεδιάζει να προχωρήσει σύντομα σε σημαντική αύξηση κεφαλαίου. Παράλληλα, έχουν δρομολογηθεί οι προοπτικές συνεργασίας και με τον όμιλο Μυτιληναίου. <p>
nLamda Development<p>
Το όχημα του ομίλου Λάτση στην Ελλάδα, με συμμετοχή κατά 30% και στη θυγατρική της Eurobank στο χώρο των ακινήτων, της Eurobank Properties, έχει ήδη αρχίσει να συνάπτει συμφωνίες με μεγάλους κατασκευαστικούς ομίλους για αγορά και ανάπτυξη ακινήτων (π.χ. συνεργασία με Aβαξ και Καρφούρ), ενώ μέσα στο 2000 σχεδιάζει την υλοποίηση επενδύσεων που θα ξεπεράσουν τα 100 δισ. δρχ. Η Lamda απέκτησε και τις θυγατρικές του ομίλου «Ολυμπία Α.Ε.», η οποία διαθέτει σημαντική ακίνητη περιουσία στην Κηφισιά, και «Δημιουργία Α.Ε.», η οποία διαθέτει μεγάλη εμπειρία στον τομέα της ανάπτυξης ακινήτων και μεταξύ των έργων που έχει αναλάβει περιλαμβάνονται η ανακατασκευή κτιρίου γραφείων 6.000 τ.μ. στην Κηφισιά (το κτίριο ανήκει στην ΟΛΥΜΠΙΑ Α.Ε.). Στα σχέδια αυτά συμπεριλαμβάνεται και η αξιοποίηση του ξενοδοχείου King George.<p>
<b>Eurobank Properties</b><p>
Στη συγκρότηση ενός ολοκληρωμένου φορέα παροχής κάθε είδους υπηρεσιών στον τομέα του real estate προχώρησε ο όμιλος της Eurobank, μετά και την ενεργό δραστηριοποίηση της θυγατρικής της «EFG Eurobank Properties Α.Ε.». Μέτοχοι της νέας εταιρείας είναι η EFG Eurobank με ποσοστό 50,1%, η Lamda Developments (Ομιλος Λάτση) με 29,9%, ενώ με ποσοστό 20% συμμετέχει και η Deutsche Bank. Κύριες δραστηριότητες της εταιρείας θα είναι οι επενδύσεις σε ακίνητα, η διαχείριση χαρτοφυλακίου ακίνητης περιουσίας, η δημιουργία και διαχείριση εξειδικευμένων επενδυτικών προϊόντων (εταιρείες διαχείρισης χαρτοφυλακίου και αμοιβαία κεφάλαια ακινήτων), οι εκτιμήσεις ακίνητης περιουσίας και η παροχή κάθε είδους συμβουλευτικών υπηρεσιών και μελετών. Μέσα στα δύο επόμενα χρόνια σχεδιάζεται η εισαγωγή της Eurobank Properties στο Xρηματιστήριο. Στο ίδιο χρονικό διάστημα στόχος είναι τα ίδια κεφάλαια της εταιρείας να φτάσουν τα 100 εκατ. δολάρια και οι συνολικές επενδύσεις τα 300 εκατ. δολάρια. Η σημερινή αποτίμηση της εταιρείας ανέρχεται σε 43 εκατ. δολάρια. Το χαρτοφυλάκιο ακινήτων της αριθμεί αυτή τη στιγμή 15 ακίνητα αξίας 7 δισ. δρχ., ενώ στο πλαίσιο των δραστηριοτήτων της εντάσσεται η διαχείριση των 1.000 περίπου ακινήτων που διαθέτει αυτή τη στιγμή η Eurobank. <p>
<b>Prodefin</b><p>
Ο όμιλος της Πειραιώς δραστηριοποιείται στο χώρο των ακινήτων μέσα από την εταιρεία PRΟDEFIN, που δημιούργησε σε συνεργασία με τις κατασκευαστικές εταιρείες ΑΕΓΕΚ, ΓΕΚ και ΤΕΡΝΑ. Ηδη, η εταιρεία έχει προχωρήσει σε σημαντικές αγορές ακινήτων, τόσο στην Ελλάδα όπως και στο εξωτερικό. Οπως είναι γνωστό, εξάλλου, η Τράπεζα Πειραιώς ανέλαβε, σε συνεργασία με τα καταστήματα Καρούζος, την αξιοποίηση και διαχείριση για 25 χρόνια του μεγάρου του Μετοχικού Ταμείου Στρατού, έργο στο οποίο θα συμμετάσχει και η Prodefin.<p>
Σημαντικές κινήσεις στο χώρο των ακινήτων προωθούν και άλλοι κατασκευαστικοί όμιλοι. Οι εταιρείες ΒΙΟΤΕΡ και Κ.Ι. Σαραντόπουλος συνεργάζονται στην εταιρεία ΚΤΗΣΙΣ 2000, ο όμιλος της Μηχανικής δραστηριοποιείται στο χώρο με ειδική θυγατρική, τη Μηχανική Ακίνητα, εταιρεία ακινήτων ετοιμάζει και ο όμιλος Aβαξ - J&P Hellas, ενώ νέο σχήμα στο real estate αναμένεται και από τη συνεργασία των τεχνικών εταιρειών ΓΕΚΑΤ και Γνώμων με τη SATΟ. Με ιδιαίτερο ενδιαφέρον αναμένονται οι κινήσεις και του ομίλου της Τεχνικής Ολυμπιακής. Σημαντικότατο εφόδιο, η αμερικάνικη εταιρεία Newmark Homes, που ανήκει στον όμιλο και η οποία θα χρησιμοποιηθεί στην ανάπτυξη του «Πόρτο Καρράς». 



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
