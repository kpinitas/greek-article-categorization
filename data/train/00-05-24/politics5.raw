 Ο περίφημος πια μεσαίος χώρος και η διόλου μεσαία συμπεριφορά του Γιώργου Καρατζαφέρη εξακολουθούν να ταλανίζουν τη Νέα Δημοκρατία.
 Μια ημέρα πριν από τη συνεδρίαση της Eκτελεστικής Eπιτροπής, και τα κορυφαία στελέχη του κόμματος αντάλλαξαν απόψεις περί μεσαίου χώρου, χωρίς όμως να βγει 
 Την ίδια στιγμή, ο αποπεμφθείς βουλευτής έβαζε στο στόχαστρό του τη σύζυγο του 
προέδρου της Ν.Δ., με αφορμή την προχθεσινή εμφάνισή της σε διεθνές συνέδριο για το Διάστημα.
 Οι ταλαντεύσεις περί μεσαίου χώρου ήταν πολλές στη χθεσινή συνεδρίαση της οργανωτικής επιτροπής συνεδρίου της Ν.Δ. Κάθε στέλεχος είχε και μια διαφορετική προσέγγιση για το θέμα και συμπέρασμα ασφαλές, για το πώς εννοεί η 
 Η Ντόρα Μπακογιάννη, για παράδειγμα, έλεγε πως δεν πρέπει να μιλάνε για μεσαίο 
χώρο, αλλά για Kεντροδεξιά. Ο Βαγγέλης Μεϊμαράκης είχε την άποψη ότι ο μεσαίος 
χώρος είναι κοινωνικός και όχι ιδεολογικός προσδιορισμός. Ο Νικήτας Κακλαμάνης 
συμφώνησε με την κ. Μπακογιάννη, ενώ ο Γιώργος Βουλγαράκης είπε πως πρέπει να υποστηριχθεί ο μεσαίος χώρος ως ένας ευρύχωρος πολιτικός χώρος, ο οποίος προσδιορίζεται από δημοκρατική πρακτική. Ο Προκόπης Παυλόπουλος μίλησε για ριζοσπαστικό φιλελευθερισμό, ενώ ο Αν. Παπαληγούρας, πιο συμβιβαστικός, είπε πως δεν μπορούμε τώρα να ξεχάσουμε τα περί μεσαίου χώρου, αφού είναι ένα θέμα που «εμείς ανοίξαμε».
 Τελικά, η συζήτηση μάλλον δεν είχε πιο ουσιαστικό χαρακτήρα και απλά συμφώνησαν πως ο μεσαίος χώρος πρέπει να αναφέρεται ως πρακτική και όχι ως ιδεολογία. Αυτό το συμπέρασμα θα πάρει και τη μορφή εισήγησης προς την Kεντρική Eπιτροπή του κόμματος, η οποία θα συνεδριάσει το Σάββατο το μεσημέρι.
 Εν τω μεταξύ, ο Γ. Καρατζαφέρης, με το δικό του ύφος εξακολούθησε και χθες να απασχολεί τη Ν.Δ. Και αυτό συνέβη με δύο τρόπος. Ο πρώτος, όταν σχολιάζοντας την προχθεσινή τηλεοπτική εμφάνιση της συζύγου του προέδρου της Ν.Δ. σε συνέδριο για το Διάστημα στη Σαντορίνη, είπε χαρακτηριστικά (από το σταθμό του): «Εδώ γίνεται μεγάλη ζημιά στο κόμμα και ασχολούνται με τα επουσιώδη. Το θέμα δεν είναι ούτε ο Αρης ούτε οι αστροναύτες».
 Συνεχίζοντας, αναφέρθηκε και στην προεκλογική εμφάνιση Καραμανλή και συζύγου του σε μπαρ της Θεσσαλονίκης: «Πολιτική δεν γίνεται με τα σφηνάκια», είπε. Ο δεύτερος, ήταν όταν έστειλε επιστολή στον πρόεδρο της Βουλής και τον πρόεδρο της Ν.Δ., με την οποία ζητεί να συνεχίσουν να κρατούν από τη βουλευτική αποζημίωσή του, το ποσοστό εκείνο που κρατούν από όλους του βουλευτές της Ν.Δ. 
και το οποίο πηγαίνει στο κόμμα. «Δεν θα ήθελα να στερηθεί το κόμμα μου αυτής της μικρής οικονομικής ενίσχυσης, για να ανταποκριθεί στις πολλές και ποικίλες 
ανάγκες του, ώστε να συνεχίσει τους αγώνες του για τη δημοκρατία και για τον Ελληνα πολίτη», αναφέρει χαρακτηριστικά στην επιστολή του και επισημαίνει ότι μπορεί παρά τη θέλησή του να είναι ανεξάρτητος βουλευτής, αλλά δεν θα πάψει ποτέ να ανήκει ψυχικά και ιδεολογικά στο χώρο της Ν.Δ.! 
 Η Ρηγίλλης απέφυγε να κάνει οποιοδήποτε σχόλιο. Αλλωστε, η ηγεσία της Ν.Δ. έχει άλλα προβλήματα να αντιμετωπίσει, όπως τη σημερινή συνεδρίαση της Eκτελεστικής Eπιτροπής του κόμματος, όπου αναμένεται να αναθερμανθούν τα θέματα Καρατζαφέρη, της εκλογικής ήττας και όλα τα συναφή.
