 Η επίμονη άρνηση ενός Τσιγγάνου ιδιοκτήτη Ι.Χ. την περασμένη εβδομάδα να απομακρύνει το παράνομα παρκαρισμένο όχημά του από κεντρικό δρόμο της Νέας Κίου Αργολίδας και η φραστική του επίθεση κατά του δημάρχου της πόλης, φαίνεται ότι ήταν η αφορμή για την κήρυξη του πολέμου των ντόπιων κατοίκων κατά των 300 Τσιγγάνων της περιοχής, αλλά και η αιτία ακραίων ρατσιστικών εκδηλώσεων από κάποιους «θερμοκέφαλους», που με φασιστικές μεθόδους προσπαθούν 
- Ανάμεσά τους δυστυχώς και κάποιες τοπικές εφημερίδες, οι οποίες δεν δίστασαν τις τελευταίες ημέρες με πρωτοσέλιδό τους να αποκαλέσουν «Γύφτους» τους Τσιγγάνους της εμπόλεμης περιοχής. «Λαμπρό» παράδειγμα, o πρωτοσέλιδος τίτλος: 
 Σύμφωνα με τη δημοτική αρχή της Νέας Κίου, η οποία μάλιστα σε ένδειξη διαμαρτυρίας έχει βάλει από προχθές λουκέτο στο δημαρχείο, ζητώντας από την πολιτεία να λάβει μέτρα κατά της εγκληματικότητας των Τσιγγάνων, το επεισόδιο της περασμένης εβδομάδας -το οποίο σύμφωνα με τις καταγγελίες των κατοίκων ακολούθησαν δεκάδες πυροβολισμοί από τον καταυλισμό των Τσιγγάνων- ήταν η σταγόνα στο ποτήρι που ξεχείλισε...
 Οπως αναφέρει το ψήφισμα που εκδόθηκε προχθές από τον Δήμο Νέας Κίου, στην πόλη οι Τσιγγάνοι παραβιάζουν καθημερινά του νόμους και τους κανόνες στοιχειώδους κοινωνικής συμπεριφοράς σε βάρος των κατοίκων. Πραγματοποιούν εμπόριο και διακίνηση ναρκωτικών, κατασκευάζουν αυθαίρετες κατασκευές σε κοινόχρηστους χώρους, κλέβουν ζώα, σπίτια, αλλά και το ηλεκτρικό ρεύμα! ! ! και απειλούν καθημερινά τους κατοίκους, οι οποίοι φοβούνται να πάνε στα κτήματά τους.
 Ζητούν μάλιστα από την Αστυνομία «να εκκενώσει τις υπό κατάληψη ιδιοκτησίες εντός 48 ωρών, οι δε Τσιγγάνοι που έχουν αγοράσει χωράφια στην περιοχή, εφόσον 
δεν μπορούν να συμβιβαστούν με την έννομη τάξη, να επιστρέψουν τις ιδιοκτησίες 
 Κι ενώ οι κάτοικοι κάνουν λόγο για την αυξημένη εγκληματικότητα των Τσιγγάνων στη Νέα Κίο, ο αναπληρωτής αστυνομικός διευθυντής Αργολίδας Ν. Καπέλος ερωτηθείς σχετικά από την «Ε» τόνισε ότι η εγκληματικότητα και οι παράνομες πράξεις στην περιοχή δεν παρουσιάζουν κάποια ιδιαιτερότητα σε σχέση με τις υπόλοιπες περιοχές του νομού.
 «Τις τελευταίες ημέρες έχουμε λάβει πρόσθετα μέτρα στην περιοχή και με συχνές 
περιπολίες προσπαθούμε να καθησυχάσουμε τους κατοίκους, αλλά και να αποτρέψουμε τυχόν ακρότητες», δήλωσε στην «Ε» ο κ. Καπέλος. 
 Οι ίδιοι οι Tσιγγάνοι υποστήριξαν ότι δεν έχουν ενοχλήσει κανέναν, αντίθετα έγιναν στόχος επίθεσης από νεαρούς και οργισμένους κατοίκους της Νέας Κίου.
 Αναφερόμενος στο θέμα ο νομάρχης Αργολίδας Τάσος Σαλεσιώτης επέρριψε ευθύνες για την κατάσταση που έχει δημιουργηθεί στην Νέα Κίο, στην ανικανότητα της Aστυνομίας και στην αδιαφορία της πολιτείας.
 Τη συμπεριφορά των κατοίκων της Νέας Κίου, αλλά και άλλων περιοχών, απέναντι στους Tσιγγάνους στιγματίζουν με ανακοίνωση τους οι οργανώσεις Δίκτυο DRΟM για 
τα Κοινωνικά Δικαιώματα των Τσιγγάνων, Ελληνικό Παρατηρητήριο των Συμφωνιών του Ελσίνκι και Ελληνική Ομάδα για τα Δικαιώματα των Μειονοτήτων.
