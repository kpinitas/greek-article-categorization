 Αποφασισμένος να ξεκαθαρίσει ότι θα εφαρμοστεί ο νόμος, που προβλέπει ότι το θρήσκευμα δεν θα αναγράφεται στις νέες ταυτότητες, φέρεται ο πρωθυπουργός, παρά και τη χθεσινή αντίδραση της Εκκλησίας.
 Ο Κ. Σημίτης θα καταστήσει σαφή αυτή τη θέση του απόψε στη Βουλή κατά τη συζήτηση επίκαιρης ερώτησης της Μαρίας Δαμανάκη.
 Οπως έγραψε και χθες η «Ε», ο πρωθυπουργός θα τονίσει ότι η ευθύνη της έκδοσης 
της ταυτότητας ανήκει στην Πολιτεία, οι ρόλοι Πολιτείας και Εκκλησίας είναι διακριτοί και η κάθε πλευρά δεν πρέπει να εμπλέκεται στις αρμοδιότητες της άλλης. Παράλληλα θα επαναλάβει ότι το θέμα της αναγραφής του θρησκεύματος στις 
ταυτότητες δεν έχει σχέση με το θρησκευτικό συναίσθημα και την ορθόδοξη πίστη.
 Ο πρωθυπουργός δέχτηκε χθες το μεσημέρι τηλεφώνημα του Αρχιεπισκόπου από τη Ρουμανία όπου βρίσκεται. Οπως έγινε γνωστό, ο Χριστόδουλος του είπε ότι αιφνιδιάστηκε από την εκ νέου ανακίνηση του θέματος, επειδή είχε μείνει με την 
εντύπωση ότι δεν είναι του παρόντος, μετά τη συνάντησή του με τον υπουργό Παιδείας Πέτρο Ευθυμίου.
 Ο κ. Σημίτης, σύμφωνα με πληροφορίες, απάντησε ότι έχει ψηφιστεί ο σχετικός νόμος που επιβάλλει στην Πολιτεία τη μη αναγραφή του θρησκεύματος και, επί πλέον, η χώρα πρέπει να εναρμονιστεί με τα κρατούντα στην Ευρωπαϊκή Ενωση.
 Ωστόσο, οι πληροφορίες από κυβερνητικές πηγές ανέφεραν ότι η συζήτηση μεταξύ πρωθυπουργού και Aρχιεπισκόπου διεξήχθη σε συναινετικό πνεύμα, καθώς ο κ. Σημίτης διαβεβαίωσε ότι η κυβέρνηση θα επιλύσει το πρόβλημα χωρίς να έχει καμιά διάθεση αντιπαράθεσης με την Εκκλησία, κάτι που αναμένεται να υπογραμμίσει και απόψε στη Βουλή. Ο Aρχιεπίσκοπος, όπως έλεγαν οι ίδιες πηγες, 
έδειξε κατανόηση, αλλά επανέλαβε ότι, κατά την άποψη της Εκκλησίας, η προαιρετική αναγραφή του θρησκεύματος είναι η καλύτερη λύση.
 Επίσημη ανακοίνωση της Εκκλησίας αναμένεται μετά τις δηλώσεις του πρωθυπουργού, ενώ μητροπολίτες που ρωτήθηκαν χθες από την «Ε» για το θέμα, απέφυγαν να πουν τι θα γίνει αν επιβεβαιωθούν οι πληροφορίες σχετικά με την πρόθεση του πρωθυπουργού.
 Aύριο το απόγευμα σε συζήτηση που διοργανώνεται από τη Μητρόπολη Πειραιά στο Πνευματικό Κέντρο της Αγίας Τριάδος με θέμα τις ηλεκτρονικές ταυτότητες, θα μιλήσουν ο μητροπολίτης Καλλίνικος, ο βουλευτής Στέλιος Παπαθεμελής, ο πολιτικός επιστήμων Κωνσταντίνος Χολέβας, ο καθηγητής στο Πανεπιστήμιο Πειραιά 
 Για αυταρχισμό κατηγόρησε την κυβέρνηση ο βουλευτής της N.Δ. Θ. Aναγνωστόπουλος, ο οποίος ταυτίστηκε με τη θέση της Eκκλησίας για προαιρετική αναγραφή.
 «Δεν κάνει διάλογο, δεν αναζητά συναινέσεις. Aποφασίζει και διατάζει. Aυτά πρέπει να τα δουν οι Eλληνες πολίτες και να καταλάβουν ποια είναι η κυβέρνησή τους», είπε.
