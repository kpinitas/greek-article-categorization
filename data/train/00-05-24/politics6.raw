 ,font size=4>Ο μητροπολίτης Κερύνειας Παύλος είναι απόφοιτος της Θεολογικής Αθηνών και κάτοχος διδακτορικού του Πανεπιστημίου της Οξφόρδης. Από τότε που εξoρίστηκε από τον τόπο του, την Κερύνεια, διακονεί το λαό της Κύπρου στο ελεύθερο τμήμα της και αγωνίζεται να «πάψει η αδικία».
 Οι μακροχρόνιοι αγώνες του για δίκαιη λύση, αλλά και οι αγώνες του να μη «φαγωθεί» από τους συμπατριώτες του το χρυσωμένο χάπι της ομοσπονδίας, τον φέρουν από τους πρώτους στη μαύρη λίστα των Τούρκων.
 Ο κ. Παύλος βρέθηκε χθες στην Αθήνα, προσκεκλημένος από την Επιτροπή Πρωτοβουλίας για την Κύπρο, να μιλήσει σε εκδήλωση με θέμα «Κυπριακό: Ποια Λύση; ». Στο λιγοστό χρόνο παραμονής του παραχώρησε στην «Ε» την ακόλουθη συνέντευξη: 
 «Λύση είναι μία. Η επιμονή στο δίκαιο. Δεν μπορούν τα ανθρώπινα δικαιώματα να είναι συμβατά με τη διζωνική και δικοινοτική ομοσπονδία. Οσο και αν εμμένουν "εκείνοι", που υπόσχονται στο λαό ότι με τη διζωνική κοινοτική ομοσπονδία, λύεται επιτέλους το Κυπριακό και κατοχυρώνονται και τα ανθρώπινα δικαιώματα των προσφύγων, εμπαίζουν το λαό. Τρανή απόδειξη των όσων λέω, είναι η υπόθεση της Τιτίνας Λοϊζίδου».
 - Eννοείτε την αδυναμία του Ευρωπαϊκού Δικαστηρίου να εκτελέσει την απόφασή του; 
 «Μα, σε ποια δικαστικά χρονικά, σε ποιο μέρος του πλανήτη, ένα δικαστήριο όπως 
το Ευρωπαϊκό, δηλώνει αδυναμία να επιβάλει την εκτέλεση της απόφασης που το ίδιο εξέδωσε, αναμένοντας τάχα τις πολιτικές εξελίξεις, με το πρόσχημα ότι συνεχίζονται οι διακοινοτικές συνομιλίες; Υπάρχουν σκοπιμότητες. Αρα εμείς, συμμετέχοντας στις εκ του σύνεγγυς συνομιλίες, τους προσφέρουμε το άλλοθι που αναζητούν».
 - Να υποθέσω ότι μέμφεσθε τους Ελληνες και τους Κύπριους πολιτικούς που τάσσονται υπέρ του διαλόγου; 
 «Δυστυχώς, οι πολιτικές ηγεσίες σε Ελλάδα και Κύπρο βοηθούν προς την εξουδετέρωση του δικαίου. Με τη στάση τους οι πολιτικοί έφτασαν να υιοθετούν τη σημερινή εικόνα, λέγοντας πως ό,τι έγινε έγινε, τώρα δεν μπορούμε να κάνουμε πόλεμο, κατά συνέπεια πρέπει να αποδεχθούμε την παρούσα κατάσταση. Εν τοιαύτη περιπτώσει, ποιος ο λόγος να γίνονται οι συνομιλίες; Ας το πουν ανοιχτά στους λαούς Ελλάδας-Κύπρου ότι αποδέχονται τους όρους της Τουρκίας, να 
 - Θα υιοθετούσατε την εκδοχή ότι η φόρμουλα της ανταλλαγής περιουσιών, που μεθοδεύει ο διεθνής παράγοντας, θυμίζει τη Συμφωνία της Λωζάννης του 1923; 
 «Πρέπει να γνωρίζουμε ότι οι Τούρκοι δεν κρατούν συμφωνίες. Το απέδειξαν στην Κύπρο με τους εγκλωβισμένους. Ηταν χιλιάδες και απέμειναν εκατοντάδες από τις καταπιέσεις. Το ίδιο έγινε στην Ιμβρο, την Τένεδο. Τώρα βαίνουμε στην τρίτη φάση των εκ του σύνεγγυς συνομιλιών. Πρόκειται για μια διαδικασία ανίχνευσης των προθέσεών μας. Ο διεθνής παράγοντας καταγράφει τις θέσεις μας, σταθμίζει την αδιαλλαξία του Ντενκτάς και παρασκηνιακά πιέζει. Ολα είναι πιθανά. Πρέπει οι κύριοι που κρύβονται πίσω από τον όρο "διεθνής παράγων" να ξεσκεπαστούν. Πρέπει να βρεθούν υπόλογοι στην κοινή γνώμη της χώρας τους».
 - Το κλίμα μεταξύ Ελλάδας και Τουρκίας, σήμερα, έχει βελτιωθεί αισθητά. Ακούγονται πολλά για τα μέτρα οικοδόμησης εμπιστοσύνης. Ποια είναι η άποψή σας; 
 «Τα ΜΟΕ, δηλαδή τα Μέτρα Οικοδόμησης Εμπιστοσύνης, όπως τα ξέρουμε εμείς στην Κύπρο δεν είναι τέχνασμα νέο. Είναι παλιά ιστορία. Ενας τρόπος ώστε οι Τούρκοι 
να πετύχουν την αναγνώριση του ψευδοκράτους έστω για 5'. Αναζητούν φόρμουλα, ώστε να σταματήσει το οικονομικό εμπάργκο κατά του Ντενκτάς. Να κάνουν εξαγωγές των δικών μας προϊόντων που παράνομα κατέχει το ψευδοκράτος, στις δυτικές χώρες και εμείς να μην αντιδρούμε. Να έρχονται οι τουρίστες στα κατεχόμενα λιμάνια και αεροδρόμια της Κύπρου και να διαμένουν στα ελληνοκυπριακά ξενοδοχεία κι εμείς να σωπαίνουμε. Οι ιδιοκτήτες των ξενοδοχείων να μην μπορούν να θέσουν θέμα παράνομης κατοχής της περιουσίας τους. Αυτή η σχέση είναι ετεροβαρής. Πώς να τους εμπιστευτούμε, όταν δεν επιτρέπουν στη Φωκά και τις άλλες δασκάλες να διδάξουν στα κατεχόμενα, στους ιερείς να λειτουργήσουν; Οταν μετέτρεψαν τους ναούς σε σταύλους ή τζαμιά. Διερωτώμαι για ποια ΜΟΕ μιλάμε, ποιο πολιτισμό, ποια χώρας, που κρούει τη θύρα 
 - Πού προσφεύγετε όταν διαπιστώνετε κακοποίηση των πολιτιστικών μνημείων, φραγμούς στην ελεύθερη διακίνηση ιδεών και της μάθησης; 
 «Πάντως δεν προσφεύγουμε στο Παγκόσμιο Συμβούλιο Εκκλησιών. Ούτε εγώ ούτε ο αρχιεπίσκοπος Κύπρου, διότι εκεί είναι μαζεμένοι όλοι οι πόντιοι Πιλάτοι. Ως μητροπολίτης Κερύνειας γράφω στους πρέσβεις των 5 μόνιμων μελών του Συμβουλίου 
Ασφαλείας, στον γ.γ. του ΟΗΕ, στον πρόεδρο της Γερουσίας, την UNESCΟ και το Συμβούλιο της Ευρώπης. Το 1977 ως μέλος μη κυβερνητικής οργάνωσης επισκέφθηκα την έδρα του ΟΗΕ στην Γενεύη και διαμαρτυρήθηκα για τη στάση των Τούρκων».
 - Απορρίπτετε εντελώς τις συζητήσεις για την πορεία του Κυπριακού; 
 «Βρισκόμαστε στην πλέον κρίσιμη καμπή, χωρίς να είναι σχήμα λόγου. Πρόσφατα ο Κλίντον ανέφερε ότι οι δύο κοινότητες θα ζουν ως οντότητες αυτόνομες. Δηλαδή εννόησε ότι θα γίνει συνομοσπονδία. Αυτό ζητάει ο Ντενκτάς, ο οποίος δεν σέβεται το διεθνές δίκαιο και τις συμφωνίες, έχει μεταφέρει στα κατεχόμενα εποίκους, απειλεί με προσάρτηση των κατεχόμενων στην Τουρκία, βοηθούμενος από το διεθνή παράγοντα και, τέλος, στοχεύει να υποβιβάσει την Κυπριακή Δημοκρατία 
