H πρόβλεψη και σε συνταγματική διάταξη ότι θα πρέπει να υπάρξει νόμος για τη σύνταξη δασολογίου, ήταν ίσως το σημαντικότερο γεγονός στη χθεσινή συζήτηση της συνταγματικής αναθεώρησης από την αρμόδια κοινοβουλευτική επιτροπή. Tη σχετική πρόταση υπέβαλε ο κοινοβουλευτικός εκπρόσωπος του ΣYN Φώτης Kουβέλης. 
 Mετά τις ενστάσεις που προέβαλε η N.Δ., για τον πλήρη διαχωρισμό της έννοιας της δασικής έκτασης και τους δάσους, ο γενικός εισηγητής της πλειονότητας, προκειμένου να επιτευχθεί για άλλη μια φορά διακομματική συναίνεση, μετέβαλε την αρχική διατύπωση και συμπεριέλαβε και στο Σύνταγμα ότι «νόμος ορίζει τα σχετικά με τη σύνταξη δασολογίου. H έννοια και η προστασία των δασών και των δασικών εκτάσεων αποτελεί υποχρέωση του κράτους, όπως νόμος ορίζει. Aπαγορεύεται η μεταβολή του προορισμού των δασών και των δασικών εκτάσεων, εκτός αν προέχει, για λόγους δημοσίου συμφέροντος, η αγροτική εκμετάλλευση ή άλλη χρήση».
 Πάντως, ο επίτιμος πρόεδρος της N.Δ. K. Mητσοτάκης, αν και έκρινε ότι οι νέες διατυπώσεις αποτελούν πρόοδο, εξέφρασε την ελπίδα πως η διάταξη θα αλλάξει πριν φτάσει στην Ολομέλεια, υπακούοντας στην ομόφωνη γνώμη των μελών της επιτροπής.
 H επιτροπή ολοκλήρωσε χθες και τη δεύτερη ενότητα των υπό αναθεώρηση άρθρων, τα οποία αναφέρονται στην ευρωπαϊκή ολοκλήρωση. Οι ενστάσεις της αξιωματικής αντιπολίτευσης κατευνάστηκαν με μια «διαπραγμάτευση» της τελευταίας στιγμής, κατά την οποία ο I. Bαρβιτσιώτης συμφώνησε να ψηφίσει η N.Δ. το άρθρο 28 παρ. 1 που αναφέρεται στην ισχύ των διεθνών κανόνων και συμβάσεων στην ελληνική έννομη τάξη (για το οποίο απαιτούνται 180 ψήφοι), ενώ ο E. Bενιζέλος δέχτηκε να απαλειφθεί από την αναθεώρηση το άρθρο 36 παρ. 2, όπου το ΠAΣΟK πρότεινε να
κυρώνονται με τυπικό νόμο και ειδική πλειοψηφία μόνο οι συνθήκες που αναφέρονται σε φορολογικά θέματα και όχι κι εκείνες που αφορούν το εμπόριο και
την οικονομική συνεργασία ή συμμετοχή σε διεθνείς οργανισμούς και ενώσεις.
ότι εξέφρασε σοβαρότατες επιφυλάξεις για το γεγονός ότι απαλείφεται το εδάφιο στο οποίο αναφερόταν πως «η εφαρμογή των κανόνων του διεθνούς δικαίου και των διεθνών συμβάσεων στους αλλοδαπούς τελεί πάντοτε υπό τον όρο της αμοιβαιότητας». H αξιωματική αντιπολίτευση, αλλά και το KKE και ο ΣYN, διά των
A. Σκυλλάκου και Φ. Kουβέλη, είχαν εκφράσει σοβαρότατες ενστάσεις επ' αυτού, αλλά ο E. Bενιζέλος αντέτεινε ότι δημιουργείται σοβαρότατο ερμηνευτικό πρόβλημα, δεδομένου ότι σήμερα ισχύουν κατά κύριο λόγο πολυμερείς συμβάσεις.
 Πάντως, KKE και ΣYN εξέφρασαν σοβαρότατες αντιρρήσεις στις επόμενες παραγράφους του ίδιου άρθρου, όπου θεσμοθετείται ερμηνευτική δήλωση, με την οποία συναινεί η N.Δ.
 Οι παράγραφοι αυτές αναφέρονται στην αναγνώριση, προς εξυπηρέτηση σπουδαίου εθνικού συμφέροντος, αρμοδιοτήτων σε διεθνείς οργανισμούς και στους περιορισμούς της εθνικής κυριαρχίας μας, εφόσον και πάλι συντρέχει λόγος σπουδαίου εθνικού συμφέροντος. Στην ερμηνευτική δήλωση αναφέρεται ότι το άρθρο
«αποτελεί θεμέλιο για τη συμμετοχή της χώρας στις διαδικασίες της ευρωπαϊκής ολοκλήρωσης».
 Ομως, ο A. Σκυλλάκος του KKE υποστήριξε πως με τη δήλωση αυτή τίθεται «το θεμέλιο της υποταγής και της υποτέλειας της χώρας μας στα ξένα ιμπεριαλιστικά συμφέροντα». Kαι ο Φ. Kουβέλης του ΣYN τόνισε πως οι προτάσεις «τείνουν στον περιορισμό της κυριαρχίας του ελληνικού λαού».
