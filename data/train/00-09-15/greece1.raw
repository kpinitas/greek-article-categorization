Τιμολογιακά «τρικ» έριξαν από 6, 50 δρχ. έως 8, 60 δρχ. τις τιμές πώλησης των καυσίμων, μέχρι και την Πέμπτη 21 Σεπτεμβρίου, μία ημέρα μετά τη συμφωνία «παγώματος» του υπουργείου Ανάπτυξης με τους εμπλεκόμενους φορείς.
 Συγκεκριμένα, χθες, με επίσημη ανακοίνωση, το υπουργείο ανακοίνωσε ότι οι τιμές
πώλησης των καυσίμων μειώνονται κατά 6, 50 δρχ. το λίτρο για τη βενζίνη σούπερ,
 Εξέλιξη την οποία παράγοντες του υπουργείου αποδίδουν σε «μια προσπάθεια διόρθωσης των λαθών, που έγιναν στον υπολογισμό των τιμών κατά την τελευταία εβδομάδα με την ημερήσια-εικονική τιμολόγηση». Των νέων μειωμένων τιμών είχαν προηγηθεί δηλώσεις του υπουργού Ανάπτυξης Νίκου Χριστοδουλάκη με τις οποίες απέκλειε οποιοδήποτε ενδεχόμενο επιβολής πλαφόν ή μείωσης των ειδικών φόρων κατανάλωσης στα καύσιμα, σημειώνοντας ότι «η Ελλάδα έχει τους χαμηλότερους φόρους στην Ευρωπαϊκή Ενωση».
 Αν και οι βιομήχανοι εκφράζουν αντίθετη άποψη θεωρώντας όπως ανέφερε ο πρόεδρος του ΣΕB Λευτέρης Αντωνακόπουλος, ότι αν μειωθεί ο φόρος δεν πρόκειται
να επιβαρυνθεί σημαντικά ο εθνικός προϋπολογισμός, αφού τα έσοδα αυτά είναι μικρά.
 Σύμφωνα με το χθεσινό δελτίο τιμών, που ανακοίνωσε το υπουργείο Ανάπτυξης και το οποίο ισχύει μέχρι την Πέμπτη οι τιμές πώλησης των βενζινών διαμορφώνονται ανά λίτρο σε: 
 Αναφέρεται, τέλος ότι σε πανελλαδική έρευνα που πραγματοποίησε η Ομοσπονδία Ενώσεων Καταναλωτών Ελλάδας από τα 414 πρατήρια που ελέγχθηκαν στην περιοχή της Μακεδονίας-Θράκης και ενός τμήματος της Αττικής βρέθηκε το 72% να πωλεί την αμόλυβδη εντός των ορίων (10 δρχ. πάνω από την ενδεικτική τιμή του υπουργείου) και το 72, 5% να πωλεί τη σούπερ σε αποδεκτες τιμές.
