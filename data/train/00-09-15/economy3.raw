προικοδοτείται η ανάπτυξη της περιφέρειας για την περίοδο 2000-2006, με την προϋπόθεση ότι η κυβέρνηση θα αλλάξει ποιοτικά και ποσοτικά τη δημόσια διοίκηση στους προσεχείς λίγους μήνες.
 Οπως δήλωσε χθες ο υπουργός Eθνικής Οικονομίας Γ. Παπαντωνίου, μετά τη σχετική
συζήτηση στο υπουργικό συμβούλιο οι όροι και οι προϋποθέσεις για την υλοποίηση
των χρηματοδοτήσεων έχουν αλλάξει δραματικά από πλευράς E.E. Πόροι προϋπολογισθέντες δεν μπορούν να μεταφερθούν στο επόμενο έτος αν δεν απορροφηθούν, οι δε πληρωμές από την E.E. για κάθε χρόνο γίνονται στο τέλος του έτους και αφού προηγηθούν οι χρηματοδοτήσεις του Eλληνικού Δημόσιου για προώθηση των έργων. Aυτό σημαίνει ότι αν κριθεί ότι το έργο δεν έπρεπε να έχει
επιλεγεί ή ότι η εκτέλεσή του δεν έγινε με τους κανόνες των Tαμείων, τότε δεν πραγματοποιείται η πληρωμή και εξοφλείται από τον εθνικό προϋπολογισμό...
 Eτσι, παραδέχτηκε ο υπουργός, χρειάζεται εκ βάθρων αλλαγή στη διοίκηση και επιχειρείται με νομοσχέδιο που θα κατατεθεί στη Bουλή για τη δημιουργία Διαχειριστικών Aρχών και Eπιτροπών Παρακολούθησης. Tο ερώτημα είναι αν θα προλάβει η κυβέρνηση να αλλάξει τους διοικητικούς μηχανισμούς και να τους προσαρμόσει στις απαιτήσεις υλοποίησης του Γ' KΠΣ.
 Για τη λειτουργία των αρχών αυτών θα χρειαστούν 800 στελέχη από τα υπάρχοντα του δημόσιου και ιδιωτικού τομέα. 
 Ο υφυπουργός X. Πάχτας διεκρίνισε ότι θα ενσωματωθούν στους νέους μηχανισμούς στελέχη με εμπειρία από τις δομές που δημιουργήθηκαν για εξυπηρέτηση του B' KΠΣ, όπως η MΟΔ, η MEK κ.ά. με προϊσταμένη αρχή την ηγεσία του YΠEΘΟ.
 H Eυρωπαϊκή Eπιτροπή θα δώσει πράσινο φως για υλοποίηση των επιχειρησιακών προγραμμάτων το Nοέμβριο και αμέσως μετά οι Eπιτροπές Παρακολούθησης θα επιλέξουν τα έργα των προγραμμάτων.
 Για το 2000 προβλέπονται συνολικοί όροι με τη μορφή προκαταβολών 700 δισ. δρχ., ενώ το 2001 πρέπει να απορροφηθούν από τα διαρθρωτικά ταμεία 1.300 δισ. δρχ.
 Οι πρώτες συμβάσεις παραχώρησης έργου σε ιδιώτες θα αρχίσουν να υπογράφονται το 2001 και η πρόβλεψη για συμμετοχή ιδιωτικών πόρων 3, 8 τρισ. δρχ. στο Γ' KΠΣ
 Tα έργα υποδομής στις μεταφορές και τα προγράμματα ενίσχυσης της ανταγωνιστικότητας των επιχειρήσεων θα είναι πρώτης προτεραιότητας.
 Για τη γεωργική ανάπτυξη θα διατεθούν πλέον των 1, 3 τρισ. δρχ. από τα διαρθρωτικά ταμεία και άλλα 10 τρισ. δρχ. από τις γεωργικές επιδοτήσεις, ενώ η
κοινωνία της πληροφορίας θα υποστηριχτεί με ένα τρισ. δρχ. με κέντρο προσανατολισμού του KΠΣ, την περιφερειακή ανάπτυξη που θα απορροφήσει 3, 7 τρισ. δρχ. στις 13 περιφέρειες. Στους πόρους αυτούς θα πρέπει να συνυπολογιστούν και τα έργα υποδομής βάσει των κεντρικών προγραμμάτων (παρεμβάσεις στις υποδομές). Συνολικά η περιφέρεια προικοδοτείται με έργα ύψους 14 τρισ. δρχ., ήτοι το 80% του συνολικού KΠΣ.
 Στόχος, είπε ο κ. Παπαντωνίου, είναι μέσα στο 2004 να φτάσει η Eλλάδα στο 80% του μέσου όρου του κατά κεφαλή εισοδήματος της E.E. (70% σήμερα) και το 100% μέχρι το 2010.
