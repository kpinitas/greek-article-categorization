 «Συμφωνίες και ασυμφωνίες» είναι η νέα του Γούντι Αλεν που ξεχωρίζει με το χιούμορ, τη φρεσκάδα και τη μουσική της, μια και ήρωάς της είναι ένας κιθαρίστας της τζαζ. Ακολουθούν η επανέκδοση του κλασικού «Οθέλου» του Ορσον Γουέλς, η ιταλική κωμωδία «Ψωμί και τουλίπες» του Σίλβιο Σολντίνι, η περιπέτεια «Σε 60 δευτερόλεπτα» του Ντομινίκ Σένα, η αγγλική «Human Traffic» του Τζάστιν Κέριγκαν, γύρω από τη βρετανική νοελαία των ναρκωτικών, το θρίλερ «The Skulls» του Ρομπ Κόεν και η κουβανική ερωτική ταινία «Κατακόρυφη αγάπη» του Αρτούρο Σότο Ντίας.
 Sweet and Lowdown. ΗΠΑ, 1999. Σκηνοθεσία-σενάριο: Γούντι Αλεν. Ηθοποιοί: Σον Πεν, Σαμάνθα Μόρτον, Ούμα Θέρμαν, Αντονι Λα Πάλια, Γούντι Αλεν. Διάρκεια: 95'.
 **** Η ιστορία ενός κιθαρίστα της τζαζ δοσμένη με το χιούμορ και την ευαισθησία του Γούντι Αλεν. Εξοχος ο Σον Πεν.
 Πολλοί είναι οι καλλιτέχνες εκείνοι, που δοσμένοι τόσο στην τέχνη τους, δεν κατορθώνουν να απολαύσουν την ευτυχία στη ζωή τους. Είτε γιατί παραμένουν ανώριμοι ψυχολογικά είτε γιατί αδιαφορούν προτιμώντας να αφιερωθούν αποκλειστικά και μόνο στην τέχνη τους. Ενας τέτοιος καλλιτέχνης ήταν και ο άγνωστός μας (μέχρι την αποκάλυψή του από τον Γούντι), ο Εμετ Ρέι, ένας κιθαρίστας της τζαζ στην Αμερική της δεκαετίας του '30, «ο δεύτερος καλύτερος στον κόσμο μετά τον Ντζάνγκο Ράινχαρτ», όπως αποκαλούσε ο ίδιος τον εαυτό του αλλά και που το πίστευαν όσοι άκουσαν τη μουσική του - δυστυχώς ο ίδιος έγραψε
πολύ λίγους δίσκους και σας συστήνω να τους βρείτε και να τους πάρετε αν σας αρέσει η καλή παραδοσιακή τζαζ, γιατί είναι πράγματι υπέροχοι.
 Ο Εμετ ζούσε και ανέπνεε μόνο για τη μουσική του. Στη μοναχική, περιθωριακή, πρέπει να πω, ζωή του έκανε συνεχώς λάθη. Το μεγαλύτερο λάθος του ήταν ν' αφήσει τη μόνη γυναίκα που αγάπησε, μια χαριτωμένη, γλυκιά, μουγκή πλύστρα (μια Σαμάνθα Νόρτον που ζει πραγματικά το ρόλο της), που του δόθηκε ολότελα και που μόνο όταν την άφησε κατάλαβε, αν και αργά, το μεγάλο λάθος του, που φαίνεται επηρέασε ολόκληρη την υπόλοιπη ζωή του.
 Ο Γούντι Αλεν, λάτρης ο ίδιος της τζαζ (αλλά και μουσικός που παίζει ως γνωστόν κάθε Δευτέρα σε κέντρο της Νέας Υόρκης), έδωσε την ταινία του σαν είδος ντοκιμαντέρ, αυτό που ονομάζουν «ντοκι-δράμα», με τον ίδιο και μερικούς ειδικούς της τζαζ (όπως ο Νατ Χέντοφ), να μιλούν για τον Ρέι, να σχολιάζουν το
χαρακτήρα και τις πράξεις του και να διηγούνται, με τρόπο ανεκδοτολογικό, επεισόδια από τη ζωή του, επεισόδια που στη συνέχεια ο Αλεν μάς παρουσιάζει διανθίζοντάς τα συχνά με χιούμορ.
 Ο Σον Πεν έμαθε μάλιστα να παίζει κιθάρα (και ο Αλεν επιμένει να μας δείχνει τα δάχτυλά του στο όργανο) αν και τη μουσική που ακούμε τελικά παίζει ο Χάουορντ Αλντεν. Ο ίδιος όμως ως ηθοποιός δίνει τον καλύτερο ρόλο της καριέρας
του: με ένα κάπως γελοίο μουστάκι και πιο γελοία ρούχα, πότης, αναρχικός στις πράξεις του, να μιλά πάντα με φόβο για «εκείνο τον Τσιγγάνο» (εννοώντας τον Ράινχαρτ που έπαιζε με την κιθάρα του στο Παρίσι), να λάμπει κυριολεκτικά κάθε
φορά που αγγίζει την κιθάρα του αλλά και να ξεσπά σε κάποια στιγμή, όταν καταλαβαίνει ότι έχασε το κορίτσι του. Σε μικρότερους ρόλους δοσμένους πάντα με ζωντάνια και πειστικότητα, η Ούμα Θέρμαν (το κορίτσι της καλής κοινωνίας που παντρεύεται για ένα διάστημα τον Ρέι) και ο Αντονι Λα Πάλια (ο γκάνγκστερ Αλ Τόριο).
 Οthello. ΗΠΑ-Γαλλία, 1951. Σκηνοθεσία-σενάριο: Ορσον Γουέλς. Ηθοποιοί: Ορσον Γουέλς, Μάικλ Μακλίαμουρ, Σουζάν Κλουτιέ, Φέι Κόμπτον. Διάρκεια: 91 λεπτά.
 **** Η κατά Γουέλς εικαστικά λαμπρή ερμηνεία της σεξπιρικής τραγωδίας που κέρδισε το Χρυσό Φοίνικα στις Κάνες το 1951. Προβάλλεται σ' επανέκδοση, σε κόπια που έχει αποκατασταθεί.
 Ο Ορσον Γουέλς ήταν ένας ποιητής της κινηματογραφικής εικόνας. Κι έτσι έβλεπε πάντα τον κινηματογράφο. Χωρίς αυτό να σημαίνει ότι παραγνώριζε το λόγο, φτάνει να δούμε τον «Πολίτη Κέιν» ή τους «Υπέροχους Αμπερσον». Με τον Σέξπιρ, βέβαια, είχε το λόγο του μεγάλου βάρδου, που ακολουθούσε πιστά, ακόμη κι όταν τοποθετούσε τις σκηνές του εκεί που του έλεγε η φαντασία του, όπως σ' αυτό τον
«Οθέλο» που γύρισε με πολλή αγάπη και ενθουσιασμό και που τώρα προβάλλεται σε κόπια αποκαταστημένη - φτάνει να θυμηθούμε την εισαγωγή με την κηδεία του Οθέλου και της Δισδαιμόνας ή την εκπληκτική σκηνή της δολοφονίας του Ροντρίγκο
σε τουρκικό λουτρό, σκηνές γυρισμένες σε μαυρόασπρο φιλμ που δίνουν την ευκαιρία στον Γουέλς να χρησιμοποιήσει τις σκιές με τρόπο ιδιαίτερα δημιουργικό.
 Βέβαια, η ηχητική πλευρά παραμένει πάντα αδύνατη κι αυτό γιατί ο Γουέλς γύρισε
την ταινία του με πολύ λίγα χρήματα σε διάφορες χώρες της Ευρώπης, από Ιταλία μέχρι Μαρόκο - σε διάστημα μάλιστα τριών χρόνων, με τον Γουέλς να αναγκάζεται να αντικαθιστά ορισμένους ηθοποιούς τους. Βασικά πρόκειται για μια τραγωδία ζηλοτυπίας, με το γνωστό Ιρλανδό ηθοποιό του θεάτρου Μάικλ Μακλίαμουρ να δίνει
ένα σατανικό Ιάγο, εκπρόσωπο του απόλυτου κακού, και τον ίδιο τον Γουέλς να φτιάχνει έναν επιβλητικό Οθέλο. Μια ταινία που εκπλήσσει με τη δύναμη και την ομορφιά των εικόνων της, το εξαιρετικό μοντάζ της και την όλη ποίηση που αναδίδει η προσέγγιση του Γουέλς.
 Pane e tulipani. Ιταλία, 2000. Σκηνοθεσία: Σίλβιο Σολντίνι. Σενάριο: Ντοριάνα Λεοντέφ, Σίλβιο Σολντίνι. Ηθοποιοί: Λιτσία Μαλιέτα, Μπρούνο Γκανζ, Μαρίνα Μασιρόνι. Διάρκεια: 113'.
 ** Ρομαντική κωμωδία, γύρω από μια καταπιεσμένη νοικοκυρά που αποφασίζει να ζήσει τη ζωή της. Συμπαθητικές ερμηνείες απ' όλους τους ηθοποιούς.
 Η ταινία του Σίλβιο Σολντίνι αποδείχτηκε από τις πιο εμπορικές ταινίες του ιταλικού κινηματογράφου κερδίζοντας ταυτόχρονα τα περισσότερα ιταλικά βραβεία (αντίστοιχα των Οσκαρ), μαζί και καλύτερης ταινίας. Πρόκειται για μια ρομαντική κωμωδία που θυμίζει τις παλιές, καλές κωμωδίες του Χόλιγουντ, όπου όλα στρέφονταν γύρω από τις ανθρώπινες σχέσεις.
 Η Ροζάλμπα, μια κάθε άλλο παρά όμορφη νοικοκυρά, σύζυγος και μητέρα, βρίσκει κάποια στιγμή, από κάποια παράλειψη (οι δικοί της την ξεχνούν στη διάρκεια της
επιστροφής από τις διακοπές τους), την ευκαιρία να ξεφύγει για λίγο από τον οικογενειακό κλοιό και να περάσει, για μία μέρα, όπως αρχικά πιστεύει, στη Βενετία. Εκεί η τύχη της θ' αλλάξει, θα γνωρίσει ένα μοναχικό άντρα (Μπρούνο Γκανζ) που τη φιλοξενεί στο σπίτι του, θα βρει δουλειά σ' έναν ανθοπωλείο και τελικά, ενώ ο άντρας της στέλνει ένα ντετέκτιβ για να τη βρει, ανακαλύπτει ότι
 Παρ' όλο που πρόσωπα και καταστάσεις δεν έχουν καμία ουσιαστική πρωτοτυπία, το
σενάριο αναπτύσσει σωστά και με χιούμορ όταν χρειάζεται τις καταστάσεις, οι διάλογοι είναι προσεγμένοι, η σκηνοθεσία σωστή και οι ερμηνείες όλες συμπαθητικές, με επικεφαλής τη Λιτσία Μαλιέτα που δίνει με ζωντάνια και ζεστασιά την ηρωίδα.
 Μεγ. Βρετανία, 1999. Σκηνοθεσία-σενάριο: Τζάστιν Κέριγκαν. Ηθοποιοί: Τζον Σιμ,
 * Μια ματιά στη βρετανική νεολαία των ναρκωτικών μέσα από ένα συνεχές και τελικά κουραστικό βίντεο κλιπ.
 Με το «τρελό» Σαββατοκύριακο της ζωής τους που περνούν πέντε νεαροί Bρετανοί καταπιάνεται η ταινία αυτή του Τζάστιν Κέριγκαν. Σαββατοκύριακο στο οποίο τους
δίνεται η ευκαιρία να ξεφύγουν από την ανιαρή ζωή των υπόλοιπων ημερών και να ξεδώσουν στα πάρτι, τα μπαρ, την «έκσταση» και τα άλλα ναρκωτικά. Μια νεολαία χαμένη που γλεντά ξέγνοιαστη τη ζωή της, σπαταλώντας τα νιάτα της σε ασήμαντα πράγματα.
 Ο Kέριγκαν θέλησε να δώσει μιαν εικόνα της drug culture της σύγχρονης Αγγλίας,
προσπαθώντας να μιμηθεί το Trainspotting, χωρίς όμως τις στέρεες βάσεις της ταινίας του Ντάνι Μπόιλ. Δυστυχώς, η ταινία μοιάζει μ' ένα συνεχές (και κάποια
στιγμή κουραστικό) βίντεο κλιπ, χωρίς καν να έχει τη χάρη του Trainspotting. 
 * Ενας κλέφτης αυτοκινήτων αναγκάζεται να κάνει μια τελευταία «δουλειά» για να
σώσει τη ζωή του αδερφού του, σε μια ταινία που στηρίζεται στα κυνηγητά και τα
 Στα ειδικά εφέ και τη μαγεία και την απόλαυση που προσφέρουν τα κυνηγητά με αυτοκίνητα στρέφεται ο παραγωγός Τζέρι Μπρουκχάιμερ (Crimson Tide, «Ο βράχος»,
Con-Air), στη νέα του αυτή περιπέτεια, ακολουθώντας τη γνωστή, δοκιμασμένη στο
μποξ όφις φόρμουλα: μια περιπέτεια με όσο το δυνατό περισσότερα εφέ, γνωστοί σταρ και ένας σκηνοθέτης (κατά προτίμηση νεαρός) που να ξέρει από γρήγορο ρυθμό και δράση (άρα να έχει πείρα στα βίντεο κλιπ).
 Η ιστορία είναι απλή. Ο Ράνταλ «Μέμφις» (Νίκολας Κέιτζ) είναι λάτρης των αυτοκινήτων αλλά και σεσημασμένος κλέφτης τους, που τώρα αποφασίζει να αποχωρήσει από το επάγγελμα. Δυστυχώς, για να σώσει τη ζωή του μπλεγμένου με γκάνγκστερ αδελφού του, αναγκάζεται να αναλάβει μια τελευταία δουλειά: να κλέψει 50 αυτοκίνητα μέσα σε περιορισμένο διάστημα.
 Παρά τα πολλά έξοδα, ιδιαίτερα όμως την παρουσία ενός καλού ηθοποιού όπως ο Κέιτζ, τα πρόσωπα παραμένουν επίπεδα, σαν από κάποιο κόμικ, οι καταστάσεις είναι συνηθισμένες και η δράση, δοσμένη με γρήγορο μοντάζ που δεν προσθέτει τίποτα, από ένα σημείο κι ύστερα μοιάζει να επαναλαμβάνεται. Δυστυχώς, πλάι στον Κέιτζ πάει χαμένη και η Αντζελίνα Τζόλι.
 * THE SKULLS. ΗΠΑ, 2000. Σκηνοθεσία: Ρομπ Κόεν. Σενάριο: Τζον Πόουγκ. Ηθοποιοί: Τζόσουα Τζάκσον, Πολ Γουόκερ, Χιλ Χάρπερ, Λέσλι Μπιμπ. Διάρκεια: 107'.
 Με το θέμα μιας μυστικής αδελφότητας καταπιάνεται η ταινία αυτή του Ρομπ Κόεν.
Αδελφότητα που εδώ ονομάζεται Skulls και δρα μυστικά σ' ένα από τα καλύτερα αμερικανικά πανεπιστήμια, όπου για να πετύχει κανείς πρέπει να ενταχθεί σ' αυτή (ίσως εκεί να εντάσσονται και οι μελλοντικοί Aμερικανοί πρόεδροι...). Στο
νου βέβαια έρχονται άλλες, πιο πραγματικές αδελφότητες. Στο πρώτο πάντως μέρος
του, το σενάριο αντιμετωπίζει με σοβαρότητα το θέμα, δυστυχώς όμως από ένα σημείο κι ύστερα τα πάντα δίνουν τη θέση τους σε απίθανα επεισόδια που προστίθενται για να δημιουργήσουν το μυστήριο, το σασπένς και τη δράση, ακολουθώντας όλα τα γνωστά κλισέ.
Ηθοποιοί: Χόρχε Περουγκορία, Σίλβια Αγιλα, Σουσάνα Πέρες. Διάρκεια: 100'.
 Μια ερωτική ιστορία με φόντο την Αβάνα παρουσιάζει στην ταινία του αυτή ο Κουβανός Αρτούρο Σότο Ντίας. Μια παράξενη ερωτική ιστορία, με τους δύο εραστές
να προσπαθούν να ξεπεράσουν τα διάφορα εμπόδια (από γονείς μέχρι κοινωνική καταπίεση). Ο έρωτας, το σεξ και κάποιο χιούμορ συνδυασμένα με μπόλικο φολκλόρ.
