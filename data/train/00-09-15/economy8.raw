 αρενέβη ή δεν παρενέβη τελικά η ΕΚΤ; Η ΕΚΤ ανακοίνωσε χθες ότι θα αγοράσει 2, 5
δισ. ευρώ από τα συναλλαγματικά της αποθέματα, γεγονός που θεωρήθηκε «ψευδοπαρέμβαση», κατά την έκφραση Αμερικανού διαχειριστή κεφαλαίων.
 Η «ψευδοπαρέμβαση» αυτή λειτούργησε ωστόσο θετικά προς στιγμήν και το ευρώ σκαρφάλωσε πάνω από τα 87, έως τα 87, 38 σεντς, πριν προσγειωθεί και πάλι λίγο πάνω από τα 86 σεντς.
 Η ίδια η ΕΚΤ άλλωστε, διά στόματος του εκπροσώπου της Μάνφρεντ Κέρμπερ, φρόντισε, για να μη φανεί ανήσυχη από την πτώση του ευρώ να δηλώσει ότι η κίνηση αυτή δεν έχει τίποτα το ασυνήθιστο και ότι αποτελεί συνήθη πρακτική της
τράπεζας να διαθέτει επιπλέον συναλλαγματικά αποθέματα στην αγορά.
Στην τακτική συνέντευξη Tύπου χθες, στη Φρανκφούρτη, μετά τη σύνοδο της ΕΚΤ, ο πρόεδρός της Βιμ Ντούιζενμπεργκ επανέλαβε ότι η πρόσφατη κατά 4 σεντς πτώση
του ευρώ, εμπνέει ανησυχία και επανέλαβε ότι η υποτίμησή του δεν ανταποκρίνεται στα ισχυρά θεμελιώδη οικονομικά δεδομένα της ζώνης του ευρώ.
 Τόνισε ακόμη, απαντώντας σε ερώτηση δημοσιογράφου, ότι δεν πρόκειται να συζητηθεί το ενδεχόμενο μιας νέας συμφωνίας τύπου Πλάζα ή Λούβρου, στην επικείμενη σύνοδο του ΔΝΤ στην Πράγα. Με τη συμφωνία της Πλάζα το 1985, οι πλουσιότερες χώρες του κόσμου, έριξαν το δολάριο και με την αντίστοιχη συμφωνία του Λούβρου το 1987, το ανέβασαν.
 Τα επιτόκια της ΕΚΤ παρέμειναν, όπως αναμενόταν χθες, σταθερά στο 4, 5%.
