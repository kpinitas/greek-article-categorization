Tύχη «βουνό» είχαν τέσσερις επιβάτες του υπερταχύπλοου επιβατηγού-οχηματαγωγού πλοίου «ΑΙΟΛΟΣ ΕΞΠΡΕΣ», οι οποίοι από ένα ξαφνικό τράνταγμα και μια μικρή μετατόπιση του ανοιχτού καταπέλτη της πρύμνης βρέθηκαν μαζί με τα καλοκαιρινά τους μπαγκάζια στα νερά του λιμανιού της Μυκόνου, όπου το πλοίο είχε πρυμνοδετήσει προερχόμενο από τη Ραφήνα.
 Το «κακό» που θα μπορούσε να συμβεί αν οι μηχανοτουρμπίνες του νεότευκτου πλοίου της Ναυτιλιακής Εταιρείας Λέσβου ήταν σε πλήρη λειτουργία εν όψει απόπλου, απεσόβησε ο επικελευστής του Λιμενικού Βασίλης Στέλλας, ο οποίος, χωρίς να καθυστερήσει καθόλου, βούτηξε στη θάλασσα και περισυνέλεξε τους τέσσερις επιβάτες, που για προληπτικούς λόγους μεταφέρθηκαν στο Κέντρο Υγείας,
ενώ λίγο αργότερα επιβιβάστηκαν στο ίδιο πλοίο που θα τους μετέφερε στον τελικό προορισμό τους.
 Ηταν 12.30 χθες το μεσημέρι, όταν το πλοίο «ΑΙΟΛΟΣ ΕΞΠΡΕΣ», δεμένο με τους πρυμναίους κάβους στις «μπίντες» του παλιού λιμανιού, είχε ολοκληρώσει την αποβίβαση των επιβατών και επιβίβαζε τους επιβάτες της Μυκόνου, που προορισμό είχαν τα νησιά Τήνο, Σύρο και τον Πειραιά. Την αποεπιβίβαση παρακολουθούσε ο ύπαρχος και οι δύο υποπλοίαρχοι του πλοίου, οι οποίοι με τα VHF ειδοποιούσαν τον καπετάνιο Θεοχάρη Τσουκαλά, που όρθιος μπροστά στα εξωτερικά χειριστήρια των μηχανών περίμενε την ολοκλήρωση της επιβίβασης για να σηκώσει τον πρυμναίο
 Ομως, από άγνωστη μέχρι στιγμής αιτία, ο καπετάν Θεοχάρης «γλίστρησε» και έπεσε πάνω στο χειριστήριο των μηχανών, με αποτέλεσμα μέχρι να το επαναφέρει στην ένδειξη του «Stop» το πλοίο να μετακινηθεί από την αρχική θέση του και οι
επιβάτες Γιώργος Ανδρικόπουλος, 55χρόνων, Δημήτρης Μάνου, 30 χρόνων, Ηλίας Τάλαρος, 30 και ο Γάλλος υπήκοος Franc Aubree, 30 χρόνων, μέχρι οι κάβοι να πάρουν τα «μπόσικα» να πέσουν στη θάλασσα.
 Αμέσως μετά την περισυλλογή των τεσσάρων με εντολή του λιμενάρχη, αντιπλοιάρχου Κώστα Μωράκη, το «ΑΙΟΛΟΣ» με την ελάχιστη χρήση των μηχανών του αγκυροβόλησε στη «ράδα», μέχρις ότου δύτης να ψάξει καλά όλο το κομμάτι του λιμανιού στο οποίο πιθανόν να είχε πέσει και άλλος επιβάτης.
 Οταν η έρευνα ολοκληρώθηκε με αρνητικά αποτελέσματα, το πλοίο επέστρεψε και αφού ολοκλήρωσε την επιβίβαση και των υπόλοιπων επιβατών, «έβαλε πλώρη» για τη
