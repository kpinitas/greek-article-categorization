Σε ρυθμό προπόνησης με τον Καμπς και τον Εγκωμίτη να δίνουν μια άλλη διάσταση στο παιχνίδι, ο ΠΑΟΚ νίκησε 6-1 τους Αμπελόκηπους, σε ένα παιγνίδι που έγινε στο γήπεδο Kαλαμαριάς μπροστά σε 2.000 φιλάθλους.
 Ο ΠΑΟΚ προηγήθηκε στο 2' με φάουλ του Καμπς και στο 10' έκανε το 2-0 με τον Αμπονσά ύστερα από εναλλαγή της μπάλλας με τον Nαλιτζή. Ο Ναλιτζής στο 34' με δεύτερη προσπάθεια έκανε το 3-0 αξιοποιώντας πάσα του Καμπς, ενώ στο 39' με πέναλτι που έγινε στον ίδιο ο Γεωργιάδης ανέβασε το δείκτη του σκορ στο 4-0. Στο 45' ο Καμπς πέτυχε ένα ακόμη γκόλ κλείνοντας το ημίχρονο στο 5-0. Οι Αμπελόκηποι μείωσαν με τον Μίσκο με την έναρξη του β' ημιχρόνου, για να κλείσει τον κύκλο των γκολ του ΠΑΟΚ ο Οκκάς στο 78'. Ο ΠΑΟΚ πέραν των γκολ και του πλήθους των ευκαιριών είχε και δύο δοκάρια με τους Βενετίδη και Σπάσιτς στο α' ημίχρονο.
 Καλή διαιτησία είχε ο Φασόλης, ο οποίος απέβαλε με δεύτερη κίτρινη κάρτα στο 70' τον Ντάρτζαλη κι έδειξε κίτρινη κάρτα στον Κουλακιώτη και στον Καραδήμο.
 AMΠEΛΟKHΠΟI: Κασαπίδης, Πουλουτίδης (Λαζαρίδης), Τσιλιγκερίδης, Σεϊρεκίδης (Χαραλαμπίδης), Ράντισιτς, Μίσκος (Χιονίδης), Παυλίδης (Χατζηκώστας), Καλιάκης, Ντότσης, Ντάρτσαλης, Κουτσελίνης (Χουμουζίδης).
 ΠΑΟΚ: Σαμοτούλσκι, Βενετίδης, Κατσιαμπής, Σπάσιτς (Βρύζας), Καμπς (Φρούσος), Κωσταντινίδης, Αμπονσά (Καραδήμος), Ναλιτζής (Οκκάς), Γεωργιάδης (Κοσκαρίδης), Κουλακιώτης, Εγκωμίτης (Μαραγκός).
