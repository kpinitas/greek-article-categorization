Χρειάστηκαν σχεδόν 30 χρόνια για να συγκροτηθεί ο φορέας διαχείρισης του θαλάσσιου πάρκου της χελώνας Καρέτα-Καρέτα στη Ζάκυνθο. 
 Στα τέλη της δεκαετίας του '70 ακούγονται οι πρώτες διαμαρτυρίες: οι αμμώδεις παραλίες του κόλπου του Λαγανά στη νότια Ζάκυνθο, ένας από τους μοναδικούς βιότοπους ωοτοκίας του σπάνιου είδους της θαλάσσιας χελώνας Καρέτα-Καρέτα, κινδυνεύει. Μόλις όμως το 1980, το υπουργείο Περιβάλλοντος προωθεί προεδρικό διάταγμα με το οποίο η περιοχή κηρύσσεται προστατευόμενη, ενώ παράλληλα απαγορεύεται η αλεία, συλλογή και καταστροφή αυγών και νεοσσών της θαλάσσιας χελώνας. Ενα χρόνο αργότερα εκδίδεται και νέο διάταγμα και αρχίζει η μελέτη της ωοτοκίας στον κόλπο του Λαγανά. Το 1982 εφαρμόζονται και οι πρώτοι περιορισμοί στη δόμηση.
 Μέτρα και παρεμβάσεις που έμειναν μόνον στα χαρτιά, αφού το 1986 το Συμβούλιο της Ευρώπης (Σύμβαση της Βέρνης) ασχολείται με το θέμα και κάνει συστάσεις για
τη λήψη αναγκαίων μέτρων. Είναι ένα θέμα που από τότε και έως το 1999 συζητούντας στην ετήσια συνάντηση της Σύμβασης, όχι βέβαια για να αποδοθούν εύσημα στη χώρα μας...
 Ακολουθούν προεδρικά διατάγματα και οι υπουργικές αποφάσεις, αλλά -όλως...τυχαίως- τα παράνομα κτίσματα αυξάνονται και πληθύνονται, ενώ το 1991 εκδίδεται και...οικοδομική άδεια για το Μαραθωνήσι, μια σημαντική παραλία ωοτοκίας. 
 Το ποτήρι έχει πια ξεχειλίσει και τέσσερις περιβαλλοντικές οργανώσεις αναλαμβάνουν την πρωτοβουλία, μαζί με κάποιους τοπικούς φορείς, για την ίδρυση
εθνικού θαλάσσιου πάρκου. Το πρώτο ουσιαστικό βήμα γίνεται το 1994, όταν αγοράζουν έκταση 320 στρεμμάτων στην παραλία των Σεκανίων. Πετυχαίνουν επίσης να διακοπούν οι νυχτερινές προσγειώσεις-απογειώσεις στο αεροδρόμιο του νησιού,
αφού τα φώτα τους αποπροσανατολίζουν τα νεογέννητα χελωνάκια.
 Ακολουθούν μελέτες και μόλις το 1999 ετοιμάζεται το σχέδιο προεδρικού διατάγματος. Κατά...τύχη είναι η εποχή που η Ευρωπαϊκή Επιτροπή ανακοινώνει την έναρξη διαδικασίας προσαγωγής της χώρας μας στο Eυρωπαϊκό Δικαστήριο για τη μη εφαρμογή των μέτρων προστασίας. Παράλληλα, διακόπτεται η καταβολή κοινοτικών κονδυλίων, που «πονά» ιδιαιτέρως τις ελληνικές αρχές, αλλά και τους
 Είναι κινήσεις που φαίνεται πως έφεραν αποτέλεσμα. Η 22α Δεκεμβρίου του 1999 είναι η «μεγάλη ημέρα» για το θαλάσσιο πάρκο, αφού υπογράφεται το διάταγμα για
την ίδρυσή του. Χρειάστηκαν όμως αρκετές ζυμώσεις για τη συγκρότηση του δεκαμελούς συμβουλίου του φορέα, που είναι ο πρώτος στο είδος του για τη χώρα μας. 
