 Εξέλιξη, που αποδίδεται στη μεγάλη πτώση του ημερήσιου όγκου συναλλαγών στο Χρηματιστήριο Αξιών Αθηνών και η οποία έχει αναστρέψει μέχρι στιγμής τις ιδιαίτερα φιλόδοξες προβλέψεις του οικονομικού επιτελείου, οι οποίες προσδοκούσαν έσοδα 450 δισ. δρχ. από τη Σοφοκλέους κατά το τρέχον έτος.
 Σύμφωνα με προσωρινά στοιχεία, τα έσοδα από το φόρο 6 τοις χιλίοις (σ.σ. διπλάσιος σε σχέση με πέρυσι) επί των χρηματιστηριακών συναλλαγών παρουσιάζουν
αρνητική πορεία, η οποία κορυφώθηκε τον περασμένο Ιούλιο, μήνα κατά τον οποίο για πρώτη φορά φέτος σημειώθηκε πτώση 11%. Από έσοδα ύψους 27, 4 δισ. δρχ. του Ιανουαρίου, 31 δισ. του Φεβρουαρίου και 24, 6 δισ. του Μαρτίου, πέσαμε στα 16 δισ. τον Απρίλιο, περίπου στα 24 δισ. το Μάιο, γύρω στα 15 δισ. τον Ιούνιο και
μόλις στα 11, 1 δισ. τον Ιούλιο. Σημειώνεται ότι κατά τον αντίστοιχο περσινό μήνα, του 1999 τα έσοδα από τη Σοφοκλέους είχαν ανέλθει σε 12, 5 δισ. δρχ.
 Αν και τα έσοδα αναμένεται να ξεπεράσουν τα 150 δισ. δρχ. στη διάρκεια του επταμήνου και να είναι αυξημένα κατά 126% σε σύγκριση με το αντίστοιχο περσινό
επτάμηνο, όταν είχαν ανέλθει στα 66, 9 δισ. δρχ., εν τούτοις υστερούν σημαντικά
 Και, όπως επεσήμανε αρμόδιος παράγοντας του υπουργείου Οικονομικών, η υστέρηση
των εσόδων από το Χρηματιστήριο αγγίζει ήδη τα 100 δισ. δρχ., ενώ υπολόγιζαν να έχουν μαζέψει πάνω από 200 δισ. δρχ. κατά το συγκεκριμένο χρονικό διάστημα.
Με δεδομένο ότι υπολόγιζαν να εισπράξουν περίπου 450 δισ. δρχ. κατά τη διάρκεια του έτους από το φόρο επί των χρηματιστηριακών συναλλαγών, η μέχρι τώρα πορεία -όπως σημείωνε ο ίδιος παράγοντας- αν δεν αναστραφεί, θα έχει ως αποτέλεσμα η υστέρηση να ξεπεράσει τα 200 δισ. δρχ. μέχρι το τέλος του έτους.
 Σύμφωνα με τα προσωρινά στοιχεία των αρμόδιων υπηρεσιών από τα 99, 1 δισ. δρχ. του πρώτου τετραμήνου (αύξηση 211% σε σχέση με το αντίστοιχο περσινό τετράμηνο, όταν είχαν φθάσει τα 31, 8 δισ. δρχ.) τα έσοδα έφτασαν σχεδόν τα 124
δισ. δρχ. (η ποσοστιαία αύξηση υπολογίζεται γύρω στο 186% σε σύγκριση με πέρυσι, που έφθασαν τα 43, 1 δισ. δρχ.) στο πρώτο πεντάμηνο του έτους και κοντά
στα 140 δισ. δρχ. στο πρώτο εξάμηνο (αύξηση κοντά στο 157% σε σχέση με πέρυσι,
