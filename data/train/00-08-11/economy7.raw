Νέα άνοδο σημείωσε χθες η τιμή του μαύρου χρυσού συνεχίζοντας το ράλι των τελευταίων ημερών καθώς στις ανησυχίες για τα χαμηλά αποθέματα στις ΗΠΑ προστέθηκαν και πάλι πληροφορίες για χαμηλότερη προσφορά από τη Σαουδική Αραβία το Σεπτέμβριο. 
 H τιμή του μπρεντ στην αγορά του Λονδίνου εκτοξεύτηκε στα 30, 70 δολάρια σημειώνοντας άνοδο μεγαλύτερη των 80 σεντς σε σχέση με προχθές και συνολικά δύο δολαρίων έναντι της περασμένης Δευτέρας, ενώ στη Νέα Υόρκη τα συμβόλαια παράδοσης Σεπτεμβρίου ξεπέρασαν τα 31 δολάρια. 
 Αφορμή για τη νέα άνοδο, η πληροφορία ότι η Σαουδική Αραβία μείωσε σε μεγάλο ποσοστό τον όγκο των συμβολαίων παράδοσης αργού πετρελαίου για το Σεπτέμβριο προς μεγάλους πελάτες της - κυρίως στην Ευρώπη, σε σχέση με αυτόν που είχε ανακοινώσει για τον Αύγουστο. Κορυφαίες εταιρείες που εμπορεύονται πετρέλαιο στην Ευρώπη ανακοίνωσαν ότι θα παραλάβουν έως και 25% χαμηλότερους όγκους από αυτούς που προβλέπεται στα συνηθισμένα συμβόλαια της Aramco. Πάντως αρκετές ευρωπαϊκές εταιρείες αισιοδοξούν ότι η Σαουδική Αραβία θα αυξήσει την προσφορά
προς αυτές αργότερα, καθώς υπάρχει αρκετός χρόνος έως το Σεπτέμβριο. Παρά τις δηλώσεις αυτές, η είδηση ενέτεινε την ανησυχία στις αγορές, οι οποίες προχθές τρομοκρατήθηκαν από την ανακοίνωση του Αμερικανικού Πετρελαϊκού Ινστιτούτου για μείωση των αποθεμάτων αργού πετρελαίου στις ΗΠΑ στο χαμηλότερο επίπεδο των
 Η Σαουδική Αραβία, η μεγαλύτερη εξαγωγέας πετρελαίου στον κόσμο, ανακοίνωσε τον περασμένο Ιούνιο ότι θα αυξήσει την προσφορά της κατά 500.000 βαρέλια σε δύο δόσεις τον Ιούλιο και τον Αύγουστο, προκειμένου να οδηγήσει σε πτώση τις τιμές. Ομως καθώς το Ριάντ παραμένει σιωπηλό, δεν είναι σαφές ακόμη το μέγεθος
 Η χθεσινή άνοδος των τιμών οφείλεται πάντως και σε φήμες ότι διυλιστήριο της Exxon Mobil στο Τέξας με ικανότητα διύλισης 465.000 βαρελιών ημερησίως πρόκειται να κλείσει στις αρχές του επόμενου μήνα για δύο περίπου εβδομάδες.
