Ακριβότερα κατά 28, 6% γίνονται από αύριο τα ξημερώματα τα αστικά τηλεφωνήματα,
ενώ φτηνότερες θα είναι οι υπεραστικές και οι διεθνείς κλήσεις.
 Οι αναπροσαρμογές των τιμολογίων αποφασίστηκαν τον περασμένο Ιούλιο, με απόφαση
του Δ.Σ. του ΟΤΕ, η οποία εντάσσεται στη δέσμευση έναντι της Ευρωπαϊκής Ενωσης
για εναρμόνιση των τιμών μέχρι τις 31 Δεκεμβρίου του 2000, οπότε λήγει το μονοπώλιο του Οργανισμού στη σταθερή τηλεφωνία.
 – Το πάγιο τέλος αυξάνεται κατά 100 δραχμές, ποσοστό 4% και διαμορφώνεται στις
 – Τα τηλεφωνήματα μέσα στα όρια του νομού θεωρούνται αστικά και χρεώνονται προς 9 δραχμές το λεπτό. Τα τηλεφωνήματα σε όλη την υπόλοιπη Ελλάδα χρεώνονται
ολόκληρο το 24ωρο προς 40 δραχμές το λεπτό. Σήμερα η χώρα ήταν διαιρεμένη σε δύο ζώνες και πληρώναμε 45 και 54 δραχμές το λεπτό, ανάλογα με την απόσταση. Η
μείωση με το νέο σύστημα είναι της τάξης του 10, 6%, κατά μέσο όρο.
 * Μειώνεται σημαντικά το κόστος για τις διεθνείς κλήσεις. Ειδικότερα για τις γειτονικές χώρες (Βουλγαρία, Τουρκία, Αλβανία, Σκόπια, κ.λπ.) θα πληρώνουμε 94
δραχμές το λεπτό, έναντι 120. Για τις χώρες της Ευρωπαϊκής Ενωσης, την Αμερική, τον Καναδά και την Αυστραλία θα πληρώνουμε 94 δραχμές, έναντι 98 σήμερα.
 * Η πρόσβαση στο Internet μέσω ΕΠΑΚ θα χρεώνεται προς 120 δραχμές την ώρα σε ολόκληρο το νομό, εφόσον ο παροχέας έχει κόμβο στην πρωτεύουσα του νομού. Η σημερινή τιμή είναι 420 δραχμές ανά ώρα.
 * Οι κλήσεις από σταθερό προς κινητό, για όλες τις εταιρείες κινητής τηλεφωνίας, παραμένει στις 110 δραχμές το λεπτό.
