 Οσα είπε προχθές ο μητροπολίτης Καλαβρύτων Αμβρόσιος για μάχη με «πέτρες και ξύλα» προκάλεσαν για πρώτη φορά την αντίδραση κάποιων άλλων μελών της Ιεραρχίας, που έκαναν δηλώσεις αποδοκιμασίας.
 Από την άλλη, ο ίδιος ο Αμβρόσιος προσπάθησε να αλλάξει τις αρνητικές εντυπώσεις που δημιούργησαν οι δηλώσεις του, αποδίδοντας όλα όσα ειπώθηκαν, και στη συνέχεια μεταδόθηκαν, στους δημοσιογράφους. Οπως σημείωσε, «ο Λαός μας
πολλές φορές τρέφεται με υποπροϊόντα της δημοσιογραφίας, διότι έτσι αποφασίζουν τα μεγάλα συμφέροντα! »
 Οι μητροπολίτες Θεσσαλιώτιδος Θεόκλητος, Αλεξανδρουπόλεως Aνθιμος και Ζακύνθου
Χρυσόστομος έκαναν κριτική, σχολιάζοντας τη δήλωση του Αμβρόσιου, σύμφωνα με την οποία «οι μάχες δεν γίνονται πετώντας λουκούμια ή λουκουμόσκονη στον αντίπαλο! Θα πάρεις πέτρες, ξύλα και ό,τι άλλο έχεις στη διάθεσή σου, προκειμένου να αμυνθής»! 
 Ο Θεόκλητος μιλώντας στο ραδιόφωνο της ΕΡΑ-1 δήλωσε ότι «ο μητροπολίτης Καλαβρύτων Αμβρόσιος παίζει το παιχνίδι των εχθρών της Eκκλησίας μας με τα όσα
κατά καιρούς λέει», ενώ ο μητροπολίτης Aνθιμος σε συνέντευξή του στο ραδιοφωνικό σταθμό «Σκάι», είπε: «Εχω εκφράσει και δημόσια τη διαφωνία μου. Τον Αρχιεράρχη και τον τιμώ και τον αγαπώ αλλά η αλήθεια είναι σε μερικά θέματα έχουμε μια διαφορετική άποψη για το πώς πρέπει να εκφραζόμαστε την ώρα αυτή....Τώρα γιατί είναι τόσο απόλυτος, δεν μπορώ να το εξηγήσω. Ισως στη Σύνοδο, να μπορέσει να το εξηγήσει ο ίδιος». Από την άλλη ο μητροπολίτης Ζακύνθου μίλησε για το περιβάλλον του αρχιεπισκόπου δηλώνοντας την ευχή του να
 Σε ό,τι αφορά τον ίδιο τον Αμβρόσιο σε «διαμαρτυρία και καταγγελία» που υπογράφει ο ίδιος, αναφέρει ότι κλήθηκε να σχολιάσει από δημοσιογράφους «είδηση» (σ.σ. τα εισαγωγικά είναι στο κείμενό του) σύμφωνα με την οποία ο μητροπολίτης Καλαβρύτων θα κλείσει τους ναούς και θα χτυπούν πένθιμα οι καμπάνες. Γράφει στη συνέχεια: «Με πρόσχημα την επιβεβαίωση ή την διάψευση της
"ειδήσεως" κατέφθασαν στα Καλάβρυτα συνεργεία τριών μεγάλων τηλεοπτικών σταθμών και μας εζήτησαν συνέντευξη. Παρά την άρνησή μας, οι δημοσιογράφοι επέμεναν! "Πείτε μας κάτι, μας είπαν, αλλιώς κινδυνεύουμε να χάσουμε το ψωμί μας. Μας πιέζουν απ' την Αθήνα. Θα κλείσετε τους ναούς ή όχι; "».
 Αναφέρει στη συνέχεια ότι διαβεβαίωσε ότι δεν θα κλείσουν οι ναοί. Επιβεβαίωσε
όμως όσα είπε περί λουκουμόσκονης και μάχης με ξύλα και πέτρες. Και συνέχισε: «Καταγγέλλουμε λοιπόν στον πιστό Λαό της Επαρχίας μας την βιομηχανία κατασκευής πλαστών ειδήσεων, οι οποίες σκοπό έχουν να δημιουργούν ένα κλίμα ταραχής και αποβλέπουν στο να εκθέσουν πρόσωπα και έτσι να τα αποδυναμώσουν. Οπως φαίνεται, από κυβερνητικής πλευράς έχει δοθή το σύνθημα: γελοιοποιήστε κάποιους Ιεράρχες που μάχονται και αντιστέκονται στα μέτρα της κυβερνήσεως».
