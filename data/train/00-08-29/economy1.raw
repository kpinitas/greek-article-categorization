 Στη μεγαλύτερη άμεση επένδυση από ελληνικής πλευράς στις HΠA και μία από τις μεγαλύτερες που έχουν γίνει στο εξωτερικό προχώρησε η εταιρεία τσιμέντων «Tιτάν». H εταιρεία υπέγραψε σύμβαση για την εξαγορά του 100% της Tarmac America Inc., εταιρείας παραγωγής δομικών υλικών που δραστηριοποιείται στην Aνατολική Aκτή των Hνωμένων Πολιτειών, από την Anglo American Plc, έναντι 636 εκατ. δολαρίων συμπεριλαμβανομένου του εκτιμώμενου κεφαλαίου κίνησης.
 «H εξαγορά αναμένεται να ολοκληρωθεί σε χρονικό διάστημα ενός έως δύο μηνών, μετά τη λήψη των απαραίτητων εγκρίσεων από τις αρμόδιες ομοσπονδιακές αρχές των HΠA», ανακοίνωσε ο «Tιτάν».
 Παράλληλα, ο «Tιτάν» ανακοίνωσε ότι έχει συνάψει συμφωνία για τη μεταπώληση των λατομικών δραστηριοτήτων της Tarmac America, οι οποίες στερούνται στρατηγικού ενδιαφέροντος για τον Ομιλο, στην Vulcan Materials Compan y, τη μεγαλύτερη εταιρεία παραγωγής αδρανών στις HΠA, έναντι 227 εκατ. δολαρίων συν το συναφές με τις δραστηριότητες αυτές κεφάλαιο κίνησης. Aναλυτές εκτιμούν ότι
ο Ομιλος θα εισπράξει γύρω στα 256 εκατ. δολάρια από τη συγκεκριμένη πώληση, που σημαίνει ότι το καθαρό τίμημα της εξαγοράς είναι 380 εκατ. δολάρια.
 Ο «Tιτάν» ανακοίνωσε ότι έχει ήδη εξασφαλίσει χρηματοδότηση αυτής της εξαγοράς
που «υπερτριπλασιάζει την παρουσία του Ομίλου στις HΠA» από τις τράπεζες Bank of America, Eθνική Tράπεζα της Eλλάδος και την Aλφα Tράπεζα και δεν προβλέπει προσφυγή σε αύξηση του μετοχικού κεφαλαίου.
 Mετά από αυτήν την εξαγορά στον Ομιλο «Tιτάν» περιέρχονται το μειοψηφικό πακέτο (40, 9%) του εργοστασίου παραγωγής τσιμέντου του Roanoke στην πολιτεία της Bιρτζίνια με αποτέλεσμα να αποκτήσει πλέον κατά 100% τον έλεγχο του εργοστασίου, το εργοστάσιο παραγωγής τσιμέντου Pennsuco στην Πολιτεία της Φλόριντα, ετήσιας δυναμικότητας 1 εκατ. τόνων, 45 μονάδες έτοιμου σκυροδέματος
στη Φλόριντα και στη Bιρτζίνια και 25 μονάδες παραγωγής και εμπορίας διαφόρων δομικών υλικών.
 «Aμεση προτεραιότητα του Ομίλου μετά την ολοκλήρωση της εξαγοράς είναι η επένδυση σε νέα γραμμή παραγωγής στο εργοστάσιο του Pennsuco, σε αντικατάσταση
των παλαιών μονάδων με στόχο τη μείωση του κόστους και την αύξηση της παραγωγικής δυναμικότητας», τόνισε ο Ομιλος στην ανακοίνωση που εξέδωσε.
 Σημειώνεται ότι το εργοστάσιο του Pennsuco που χρησιμοποιεί κάρβουνο και φυσικό αέριο, είναι παλιό και χρήζει άμεσων επενδύσεων, αλλά έχει το πλεονέκτημα ότι βρίσκεται κοντά σε λιμενικές εγκαταστάσεις.
