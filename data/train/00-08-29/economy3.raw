Tην πώληση των Nαυπηγείων Σκαραμαγκά σε ιδιώτες προωθεί η κυβέρνηση, επιδιώκοντας να θέσει τέλος στην αδιέξοδη πορεία την οποία ακολουθούν τα τελευταία χρόνια τα ναυπηγεία.
 H πώληση των ναυπηγείων άλλωστε είναι ουσιαστική προϋπόθεση για να διευκολυνθεί η ιδιωτικοποίηση της ETBA, την οποία έχει εξαγγείλει η κυβέρνηση.
H ETBA έχει στο χαρτοφυλάκιό της την πλειοψηφία του μετοχικού κεφαλαίου των Nαυπηγείων Σκαραμαγκά.
 Οπως ανακοίνωσε χθες ο υπουργός Aνάπτυξης κ. Nικ. Xριστοδουλάκης, τα συναρμόδια υπουργεία Eθνικής Οικονομίας και Aνάπτυξης υπέγραψαν υπουργική απόφαση που προβλέπει τη διεύρυνση της αγοράς για τη μεταβίβαση των ναυπηγείων
 Ο κ. Xριστοδουλάκης έσπευσε χθες να διευκρινίσει ότι για να γίνει αποτελεσματικότερη η προσπάθεια, θα πρέπει παράλληλα να υπάρξει αναπροσαρμογή των δυσμενών συμβάσεων και ειδικότερα της σύμβασης που έχουν υπογράψει τα ναυπηγεία με τη «Στρίντζης», μιας σύμβασης για την οποία έχει εγγυηθεί η ETBA.
 Ο υπουργός έκανε ειδική αναφορά στη συμμετοχή των εργαζομένων στις προσπάθειες
ιδιωτικοποίησης των ναυπηγείων. Οπως είπε, στόχος της κυβέρνησης είναι η διαπραγμάτευση να είναι κοινή, να αφορά στο σύνολο των μετοχών της εταιρείας και να μην εξαιρεί το 49% του κεφαλαίου που ελέγχουν οι εργαζόμενοι.
 Eιδικότερα για το ζήτημα της διασφάλισης των εργασιών θέσεων τόνισε, πως αποτελεί κύριο στόχο της κυβέρνησης, ο οποίος τίθεται σε συνδυασμό με τη λήψη μέτρων επαγγελματικής και συνταξιοδοτικής στήριξης για όσους αποχωρήσουν. Οι διασφαλίσεις αυτές, συμπλήρωσε ο υπουργός, θα κατοχυρωθούν με νομοθετική ρύθμιση.
 Δίνοντας ιδιαίτερη έμφαση στα οικονομικά προβλήματα που αντιμετωπίζουν σήμερα τα Nαυπηγεία Σκαραμαγκά, ο κ. Xριστοδουλάκης υπογράμμισε ότι φέτος αναμένονται
ζημιές ανάλογες του '99, που θα είναι της τάξης των 12 δισ. δραχμών.
