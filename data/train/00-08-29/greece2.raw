 Οδηγίες που πρέπει να εφαρμοστούν άμεσα και με αυστηρότητα, ώστε να ανατραπεί η
σημερινή απαράδεκτη κατάσταση που επικρατεί σήμερα στα περισσότερα δημόσια νοσοκομεία της χώρας, έδωσε χθες ο υπουργός Υγείας Αλέκος Παπαδόπουλος στους προέδρους των νοσοκομείων με τους οποίους συναντήθηκε το απόγευμα. 
 Οπως ανέφερε χαρακτηριστικά, σε πολλές περιπτώσεις το σύστημα υγείας δείχνει αδιοίκητο, ενώ το έλλειμμα στη διοίκηση, οργάνωση και λειτουργία των νοσοκομείων που συσσωρεύτηκε τα τελευταία χρόνια συνεχίζει να υφίσταται.
 Παράλληλα, εξήγγειλε ότι εντός του Σεπτεμβρίου θα ξεκινήσουν η προκήρυξη και οι διαδικασίες πρόσληψης 5.350 θέσεων μόνιμου προσωπικού, από τις οποίες οι 350 αφορούν γιατρούς και οι 5.000 προσωπικό διαφόρων κλάδων, κυρίως νοσηλευτικό, παραϊατρικό και διοικητικό.
 Πρόσθεσε ότι υπάρχουν δυνάμεις εντός και εκτός των νοσοκομείων που ελπίζουν στη διαιώνιση της σημερινής απαράδεκτης κατάστασης και γι' αυτό «οι διοικήσεις
των κρατικών νοσοκομείων οφείλουν λοιπόν να είναι ιμάντες και πολλαπλασιαστές του σαφούς μηνύματος για τη βελτίωση της διοίκησης, χωρίς καθυστερήσεις και διαστρεβλώσεις».
 Ο κ. Παπαδόπουλος τόνισε ότι η πολιτική ηγεσία του υπουργείου και οι κεντρικές
υπηρεσίες του θα εξαντλήσουν τις δυνάμεις τους να βοηθήσουν τα Δ.Σ. των νοσοκομείων για την εφαρμογή των εγκυκλίων και οδηγιών που έχουν αποσταλεί από
 Υπογράμμισε όμως ότι οι πρόεδροι και τα Δ.Σ. οφείλουν να εξαντλήσουν τις δυνατότητές τους για την επίλυση προβλημάτων πριν απευθυνθούν στο υπουργείο Υγείας. Οπως είπε χαρακτηριστικά, είναι αυτονόητο ότι το υπουργείο δεν μπορεί και δεν πρέπει να συνεχίζει να αποτελεί υπερπροεδρείο κάθε Δ.Σ. νοσοκομείου του ΕΣΥ.
 Επίσης, ο κ. Παπαδόπουλος τόνισε χθες ότι η έλλειψη σοβαρού προγραμματισμού και σχεδιασμού στην ανάπτυξη μονάδων στα νοσοκομεία της χώρας εκθέτει το σύστημα υγείας απέναντι στους πολίτες που επιθυμούν οι δαπάνες υγείας να έχουν
 Το τελευταίο διάστημα, πρόσθεσε, έχουν εντοπιστεί πολλές περιπτώσεις που επιβεβαιώνουν τη δυσάρεστη αυτή πραγματικότητα. Για παράδειγμα, ανέφερε, μεταξύ άλλων, ότι υπάρχουν μονάδες χειρουργείων στις οποίες έχουν τελειώσει οι
οικοδομικές εργασίες και ο εξοπλισμός και δεν λειτουργούν, γιατί δεν προβλέφθηκε η ασφαλής προσπέλαση εγκαίρως. Επίσης, έχει ολοκληρωθεί προμήθεια πανάκριβου ιατρικού εξοπλισμού που παραμένει στα κιβώτια, γιατί δεν έχει διαμορφωθεί ο χώρος που θα τοποθετηθούν τα μηχανήματα.
 Σύμφωνα με την εγκύκλιο που έχει αποσταλεί, εφεξής η χρηματοδότηση των έργων θα γίνεται μετά από πλήρη μελέτη για το πώς θα λειτουργήσουν. Επίσης: 
 - Μέχρι τη σύνταξη των υγειονομικών χαρτών κατά περιφέρεια, η υποβολή προτάσεων για λειτουργία νέων μονάδων ή τμημάτων θα γίνεται με μεγάλη προσοχή,
προγραμματισμό και πλήρη αιτιολογία και μετά από εγκρίσεις του υπουργείου. 
 - Θα αποφεύγονται οι αποσπασματικές και μεμονωμένες ενέργειες που αφορούν την ανακατανομή των ιατρικών θέσεων, προκειμένου να καλυφθούν περιστασιακές ανάγκες. 
 - Τα αιτήματα για τροποποιήσεις και συμπληρώσεις των οργανισμών νοσοκομείων θα
ελαχιστοποιηθούν εν όψει της διαμόρφωσης της σύνταξης του υγειονομικού χάρτη της περιφέρειας.
 - Η αποδοχή των δωρεάν μηχανημάτων από εταιρείες απαγορεύεται, χωρίς την τελική έγκριση από το υπουργείο Υγείας. 
 Επίσης, μεταξύ άλλων ο κ. Παπαδόπουλος ανακοίνωσε ότι με απόφαση των Δ.Σ. δημιουργείται σε κάθε νοσοκομείο ομάδα παρέμβασης (task force), που αποτελείται από εμπειρογνώμονες στο χώρο της υγείας, διοικητικά στελέχη αναγνωρισμένης εμπειρίας και άλλους επιστήμονες, για την παρακολούθηση και εφαρμογή της μεταρρύθμισης στο νοσοκομείο.
