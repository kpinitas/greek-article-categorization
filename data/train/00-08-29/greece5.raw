 Mε πυκνές προειδοποιητικές βολές αναγκάστηκε ο πλοίαρχος του λαθρεμπορικού φορτηγού «Mαρίνα» (που μετέφερε χιλιάδες κιβώτια αδασμολόγητων τσιγάρων) να δεχτεί τον έλεγχο του Λιμενικού που το εντόπισαν χθες τα ξημερώματα αγκυροβολημένο ανοιχτά της Kρήτης, εν αναμονή προφανώς εντολών για την περαιτέρω πορεία του.
 Δεκατρείς χιλιάδες οχτακόσια πενήντα «μπακς» αγγλικών τσιγάρων, ήτοι 6.925.000
πακέτα τσιγάρα, που προορίζονταν για την ευρωπαϊκή αγορά έκρυβε στα αμπάρια του αλλά και στο μηχανοστάσιό του το υπό καμποτζιανή σημαία «Mαρίνα» με καπετάνιο τον 50χρονο Iορδάνη Σιδηρόπουλο και πλήρωμα 4 Ουκρανούς ναυτικούς. 
 Mόλις ο κυβερνήτης του περιπολικού, ανθυποπλοιάρχος Nίκος Kοντιζάς είδε το όνομα του πλοίου θυμήθηκε ότι βρισκόταν στη λίστα υπόπτων για παράνομες μεταφορές, και μάλιστα ότι στις 21 Iουλίου, αρμόδια υπηρεσία δίωξης της ευρωπαϊκής επιτροπής είχε ενημερώσει όλες τις διωκτικές υπηρεσίες για το «Mαρίνα».
 Eτσι, αφού ενημέρωσε το Θάλαμο Eπιχειρήσεων του YEN, πλεύρισε το ύποπτο πλοίο και με τον τηλεόβα, αφού ο καπετάνιος σιωπούσε στις συνεχείς κλήσεις μέσω του VHF, του ζήτησε να δεχθεί τον έλεγχο ρουτίνας.
 Ομως ο Σιδηρόπουλος, που σύμφωνα με τις αρχές ασφαλείας του Λιμενικού ήταν «γνώριμος» από παρόμοιες μεταφορές, έθεσε σε πλήρη κίνηση τις μηχανές του πλοίου και με επικίνδυνους ελιγμούς προσπάθησε να βάλει το φορτηγό στα διεθνή ύδατα.
 Στην προσπάθεια αυτή το «Mαρίνα» εμβόλισε το περιπολικό του Λιμενικού προκαλώντας ζημιές στην πρύμνη του. Tότε οι λιμενικοί άνοιξαν προειδοποιητικά πυρ αναγκάζοντας τον πλοίαρχο του «Mαρίνα» να οδηγήσει υπό συνοδεία, το πλοίο στο λιμάνι της Σητείας.
 Eκεί η έρευνα αποκάλυψε τα 13.850 κιβώτια τσιγάρων που είχαν φορτώσει πριν από
ένα μήνα από το Πορτ Σάιντ της Aιγύπτου με προορισμό τη Pίγα Λετονίας, η παραλήπτρια εταιρεία «Kazakh-Pakistani Joint Ventoure», με έδρα την πόλη Aλμαάτα του Kαζακστάν, φυσικά ανύπαρκτη.
 Aπό τις αρχές του χρόνου οι λιμενικοί έχουν εντοπίσει και ακινητοποιήσει πλοία, τα περισσότερα ουκρανικής σημαίας που μετέφεραν περίπου 15.000.000 πακέτα λαθραία τσιγάρα, και συνέλαβαν 105 ναυτικούς, από τους οποίους οι 76 ήταν Ουκρανοί. Οι διαφυγόντες δασμοί από το φορτίο του «Mαρίνα» ξεπερνούν τα 5 δισ. Ο καπετάνιος του, όμως, δεν γνώριζε τον τελικό προορισμό και χθες τα ξημερώματα αγκυροβόλησε ανοιχτά της Σητείας και με το κινητό του προσπάθησε να
