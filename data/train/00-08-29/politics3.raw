 Ενα επεισόδιο στο σίριαλ της προμήθειας τηλεκαρτών από τον ΟΤΕ με φόντο το σκηνικό ενός ύποπτου για στήσιμο διαγωνισμού αναμένεται να παιχθεί σήμερα καθώς το διοικητικό συμβούλιο του Οργανισμού ετοιμάζεται να δώσει τα 50 δισεκατομμύρια δραχμές στη ΝΑΜΑΚΟ του Σ. Κόκκαλη και τις εταιρείες Gemplus και
 Το ιστορικό της όλης υπόθεσης ξεκινά από τον περασμένο Ιούνιο και στα βασικά του σημεία έχει ως εξής: 
 *Ο ΟΤΕ έχει προμηθευθεί ώς τώρα περίπου 250 εκατομμύρια τηλεκάρτες με κόστος 123 δραχμών ανά τεμάχιο (τις περισσότερες από τις εταιρείες ΝΑΜΑΚΟ, Gemplus, Ζίμενς και κάποιες από την εταιρεία «Περιβάλλον»). Το κόστος είχε προκύψει από
διαγωνισμό του 1995 και ακολούθησαν αλλεπάλληλες αναθέσεις με τον όρο ότι οι εταιρείες θα επέστρεφαν χρήματα εάν έδιναν χαμηλότερη τιμή σε άλλο διαγωνισμό.
 *Ο διαγωνισμός έγινε και οι προσφορές άνοιξαν τον περασμένο Φεβρουάριο. Τότε διαπιστώθηκε ότι φθηνότεροι ήταν η «Περιβάλλον» με 97, 5 δραχμές ανά τεμάχιο και η πρωτοεμφανιζόμενη «Σάνυο» με 96 δραχμές.
 *Στην τεχνική αξιολόγηση που ακολούθησε όμως οι τρεις προαναφερθείσες εταιρείες, που έχουν αναπτύξει και δυνατότητες συνεννόησης, έλαβαν την υψηλότερη βαθμολογία με συνέπεια από τελευταίες να βρεθούν πρώτες στην τελική βαθμολογία.
 *Προκλήθηκε αναταραχή, ενώ τέθηκαν ερωτήματα στη νομική υπηρεσία του ΟΤΕ και ζητήθηκε έλεγχος από την Υπηρεσία Εσωτερικού Ελέγχου. Το πρόβλημα για τους παραδοσιακούς προμηθευτές του ΟΤΕ ήταν ότι θα έπρεπε είτε να μείνουν απ' έξω είτε να δώσουν πολύ χαμηλότερες τιμές και να επιστρέψουν ποσά αρκετών δισεκατομμυρίων.
 *Με έναν ελιγμό το Δ.Σ. του ΟΤΕ αποφάσισε τελικά στις 27 Ιουνίου να αναθέσει στις δύο φθηνότερες («Σάνυο», «Περιβάλλον») να κατασκευάσουν 15 εκατομμύρια τηλεκάρτες στην τιμή των 96 δραχμών και εντός τριών μηνών.
 *Στο ασφυκτικό χρονικό περιθώριο φαίνεται όμως ότι παίχθηκε το «παιχνίδι»: η «Σάνυο», στην προσπάθεια να ανταποκριθεί, ζήτησε να αγοράσει «τσιπ» για τις τηλεκάρτες από τη Ζίμενς (κυριαρχεί στην παγκόσμια αγορά). Η Ζίμενς (συνυποψήφια στο διαγωνισμό) της απάντησε ότι χρειάζεται δύο μήνες για να αρχίσει την παραγωγή και αύξησε το κόστος, με συνέπεια η «Σάνυο» να δηλώσει αδυναμία.
 *Στη σημερινή τους εισήγηση οι υπηρεσίες του ΟΤΕ αναφέρουν (εξαντλώντας τα περιθώρια αυστηρότητας) ότι και η «Περιβάλλον» καθυστέρησε στην παράδοση επειδή στις πρώτες 42 ημέρες είχε παραδώσει 4, 3 εκατ. κάρτες (εκ των οποίων 1, 7 από προηγούμενες συμβάσεις) 
 *Οι ίδιες υπηρεσίες ζητούν τώρα να καταλήξει το Δ.Σ. σε «συμφωνία-πλαίσιο» για
αγορά 200 εκατομυρίων τηλεκαρτών από τις ΝΑΜΑΚΟ, Gemplus, Ζιμενς με 107 δραχμές ανά τεμάχιο και να συνεχισθεί η διαπραγμάτευση για τα υπόλοιπα 300 εκατομμύρια τεμάχια. Η «Περιβάλλον» «φιλοδωρείται» και της ανατίθενται 40 εκατομμύρια τηλεκάρτες έναντι όμως 96 δραχμών! 
 Αγνωστο παραμένει επίσης εάν οι τρεις εταιρείες θα υποχρεωθούν να επιστρέψουν τα χρήματα από τη διαφορά των 16 δραχμών στο κόστος ανά τηλεκάρτα -ποσόν που πλησιάζει τα 4 δισεκατομμύρια δραχμές.
