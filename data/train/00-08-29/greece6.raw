 Χρήμα τώρα, επίλυση σε πέντε χρόνια υποσχέθηκε για το πρόβλημα της σχολικής στέγης στη Θεσσαλονίκη ο υφυπουργός Παιδείας Φίλιππος Πετσάλνικος. Δήλωσε ακόμη ότι η σχολική χρονιά θα ξεκινήσει χωρίς κενά σε εκπαιδευτικό προσωπικό αλλά και σε βιβλία, και ανακοίνωσε ότι οι βάσεις των σχολών θα ανακοινωθούν ώς
 Χθες είχε συνάντηση για το θέμα με το νομάρχη Θεσσαλονίκης Κώστα Παπαδόπουλο και έλαβε πίστωση χρόνου, μια και οι νομαρχιακοί σύμβουλοι είχαν αποφασίσει ομόφωνα τη συμμετοχή τους σε κινητοποιήσεις, αν δεν υπήρχαν ενέργειες για την επίλυση του προβλήματος από την πλευρά της κυβέρνησης. Ως τη μέρα λήψης της απόφασης δεν είχε φτάσει ακόμη στη Θεσσαλονίκη το 1, 5 δισ. που προοριζόταν για
 Η πορεία διαμαρτυρίας του νομαρχιακού συμβουλίου Θεσσαλονίκης αναβάλλεται πλέον επ' αόριστον. Λίγες μέρες πριν ήρθαν τα χρήματα. Αλλά ο Φ. Πετσάλνικος υποσχέθηκε και ενίσχυση της χρηματοδότησης με ακόμη 1, 5 δισ. από κοινοτικούς πόρους για την κατασκευή σχολικών αιθουσών, ακόμη 100 εκατομμύρια προς τη Νομαρχιακή Αυτοδιοίκηση και άλλα 380 προς τους δήμους για τη συντήρηση σχολικών κτιρίων. Ανακοίνωσε ακόμη την εκπόνηση ειδικού φιλόδοξου πενταετούς προγράμματος για τη συνολική επίλυση του προβλήματος στο πλαίσιο του εθνικού προγράμματος για τη σχολική στέγη. 
 Για το σκοπό αυτό, το Σεπτέμβριο θα έρθει στη Θεσσαλονίκη ειδικό κλιμάκιο τεχνοκρατών του Οργανισμού Σχολικών Κτιρίων, ώστε να διαπιστωθούν οι ανάγκες και να καταρτιστεί το πρόγραμμα, λαμβάνοντας υπ' όψιν τόσο την εξασφάλιση των υποδομών όσο και τον προγραμματισμό του υπουργείου Παιδείας για το ολοήμερο Δημοτικό Σχολείο και το ολοήμερο Nηπιαγωγείο. Εξέφρασε ακόμη τη βεβαιότητά του, ότι οι οικονομικοί υπουργοί κατανόησαν την αναγκαιότητα του προγράμματος για την επίλυση του προβλήματος της σχολικής στέγης.
 Στη Θεσσαλονίκη, είπε ο υφυπουργός Παιδείας, βρίσκονται υπό κατασκευή 340 αίθουσες, ενώ ώς τις 31/12/2000 θα παραδοθούν πέντε νέα σχολικά συγκροτήματα (130 αίθουσες), ενώ για την Περιφέρεια Κεντρικής Μακεδονίας δόθηκαν συνολικά 31 δισ.
 Ο νομάρχης Θεσσαλονίκης δήλωσε κατ' αρχάς ικανοποιημένος από τα όσα κόμισε ο Φ. Πετσάλνικος, αλλά άφησε ανοιχτό το ενδεχόμενο των κινητοποιήσεων σε περίπτωση που δεν επιλυθεί το πρόβλημα: «Αυτοσκοπός δεν είναι οι κινητοποιήσεις, αλλά η επίλυση του προβλήματος. Αν δεν υπάρξει λύση, τότε θα υπάρξουν κινητοποιήσεις», δήλωσε. «Εφ'όσον υπάρχει συμφωνία, δεν υπάρχει λόγος
 Ο υφυπουργός Παιδείας εντόπισε το πρόβλημα της σχολικής στέγης κυρίως στα αστικά κέντρα (Αττική, Θεσσαλονίκη, Ηράκλειο, Πάτρα, Χανιά κ.λπ.) εξαιτίας της
αδυναμίας εξεύρεσης οικοπέδων και προβλημάτων συνεργασίας με την Τοπική Αυτοδιοίκηση. Το πενταετές που πρότεινε το υπουργείο Παιδείας στον πρωθυπουργό
προβλέπει τη δημιουργία 11.000 αιθουσών, από τις οποίες οι 7.500 είναι σχολικές τάξεις και οι υπόλοιπες εργαστήρια σε ΤΕΕ και Eνιαία Λύκεια. Ο επιθυμητός ρυθμός κατασκευής είναι 2.200 αίθουσες ετησίως, ενώ το κόστος ανέρχεται σε 30 εκατ. ανά αίθουσα.
 Τα κενά σε εκπαιδευτικό προσωπικό καλύφθηκαν νωρίς, δήλωσε ο Φ. Πετσάλνικος, με την από νωρίς ανακοίνωση των διορισμών, των μεταθέσεων και των αποσπάσεων, ενώ θα συμπληρωθούν και με αναπληρωτές.
 Ειδικότερα στη Θεσσαλονίκη φέτος διορίστηκαν, όπως είπε, και 1.113 εκπαιδευτικοί τεχνικών ειδικοτήτων και κυρίως του τομέα της πληροφορικής. Σύμφωνα με τον υφυπουργό Παιδείας, το υπουργείο δεν θέλει να επαναληφθεί και φέτος το περσινό φαινόμενο της μεγάλης καθυστέρησης στην αποστολή βιβλίων. Γι'
αυτό εστάλησαν ήδη 501 βιβλία Τεχνικής Επαγγελματικής Εκπαίδευσης, ενώ μέσα στο Σεπτέμβριο θα έχουν αποσταλεί όλα τα βιβλία σε όλες τις μονάδες.
 Οι αλλαγές στην εκπαίδευση θα ανακοινωθούν ώς τις 10 Σεπτεμβρίου, είπε ο Φ. Πετσάλνικος και χαρακτήρισε τη μεταρρύθμιση Αρσένη μεγάλη προσπάθεια προς τον εκσυγχρονισμό της εκπαίδευσης. Οι βελτιώσεις μας, είπε, είναι το αποτέλεσμα των συμπερασμάτων από την εφαρμογή της εκπαιδευτικής μεταρρύθμισης και κρίθηκαν αναγκαίες από την πρώτη στιγμή.
 Χαρακτήρισε άδικη τη διατήρηση βαθμολογίας από κάποιους υποψηφίους, αλλά ανακοίνωσε ότι εξετάζεται η δυνατότητα να δίνεται και μια δεύτερη ευκαιρία στους μαθητές.
