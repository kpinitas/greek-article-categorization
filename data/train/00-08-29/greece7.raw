 «Αυτό που μας προπαγάνδιζαν χρόνια ολόκληρα, αποδεικνύεται ότι είναι λάθος, γιατί έχει διαπιστωθεί, ότι οι δύο λαοί μπορούν ζήσουν αδελφωμένα και ειρηνικά».
 Με τα παραπάνω λόγια ξεκίνησε τη συζήτηση ο Φικρέτ Μπουλάτ, υπεύθυνος της τουρκικής αποστολής που αποτελείται από 56 παιδιά από τις σεισμόπληκτες περιοχές της Τουρκίας, τα οποία φιλοξενούνται για 15 μέρες στις κατασκηνώσεις του Δήμου Σαπών στα Πετρωτά. 
 Το πρόγραμμα υλοποιείται με πρωτοβουλία της ΕΡΑ Κομοτηνής και με τη βοήθεια που έχουν προσφέρει οι Δήμοι Κομοτηνής και Σαπών.
 Ο δήμαρχος Κομοτηνής, Γιώργος Παπαδριέλλης, αναφερόμενος στη φιλοξενία των παιδιών, τόνισε μεταξύ άλλων ότι, «η πολιτική θέση της προσπάθειας είναι ότι προσπαθούμε ν' αυξήσουμε τις επιρροές της ειρήνης και φιλίας ανάμεσα στους δύο
 Ο δήμαρχος Σαπών, Ντίνος Χαριτόπουλος, αναλύοντας τον στόχο της προσπάθειας, υποστήριξε ότι είναι «η γνωριμία των παιδιών με όλη την περιοχή και η δημιουργική απασχόληση των παιδιών».
 Πράγματι, τα παιδιά μαθαίνουν παραδοσιακούς χορούς από δασκάλους των δήμων, υπάρχουν προγράμματα που σχετίζονται με την τέχνη, το θέατρο, παίζουν βόλεϊ και το σημαντικότερο διοργανώνονται συναντήσεις με νέους της περιοχής για να υπάρξει ανάπτυξη σχέσεων μεταξύ των νέων, των δύο λαών.
 Το σημαντικότερο, όμως, όλων είναι ότι τα παιδιά ξεναγούνται στη Θράκη, μαθαίνουν την Iστορία της περιοχής και συνομιλούν με όλους τους κατοίκους.
 Συνομιλώντας με τη Φεϊζά Γοζιτζιόγλου, από την περιοχή Γκιόλτζουα, μάς είπε ότι «είχε άγνοια για την Ελλάδα». Τώρα, αφού τονίζει ότι μεταξύ των δύο λαών δεν υπάρχουν διαφορές, επισημαίνει ότι όλοι τούς καλοδέχονται.
 Αυτό ακριβώς τόνισε και ο Φικρέτ Μπουλάτ, ο οποίος είπε ότι ο κόσμος δεν ενδιαφέρεται για τα παιδιά από οίκτο, αλλά από πραγματική αγάπη και ενδιαφέρον.
 Σε άλλο σημείο ο Τούρκος υπεύθυνος της αποστολής σημείωσε ότι τα παιδιά αισθάνονται μεγάλη χαρά, επειδή στον χώρο παραμονής και φιλοξενίας τους όλοι τούς συμπεριφέρονται με αγάπη και σεβασμό. Ενώ δεν παρέλειψε να τονίσει ότι τους δίνουν την πρέπουσα σημασία, όχι επειδή είναι σεισμόπληκτα, αλλά επειδή είναι άνθρωποι.
 Πάντως, το ενδιαφέρον για την Ελλάδα και τους ανθρώπους της είναι έντονο στα παιδιά και το συναντάς σε όλη τη διάρκεια της συζήτησης που κάνεις.
 Συνεχώς αναζητούν τρόπους για να εκφράσουν τα πραγματικά φιλικά συναισθήματά τους και ανταλλάσσουν απόψεις πάνω σε διάφορα θέματα.
 Βέβαια, σε κάποια στιγμή τη συζήτησης το πρόσωπο των παιδιών σκοτεινιάζει, καθώς θυμούνται τη φρίκη του σεισμού.
 Ο Χακάν Καροκούς θυμάται ότι τα 45 δευτερόλεπτα του είχαν φανεί σαν αιώνας και
ότι μετά τους καταδρομείς είχε αρχίσει να φθάνει στην περιοχή Γκιόλτζουκ, όπου
Θυμάται και την ελληνική αρωγή. «Ηπια το νερό και έφαγα το φαγητό της Ελλάδας, που θεωρούσαμε εχθρό. Από την πρώτη ημέρα βρέθηκαν δίπλα μας. Σήμερα,
λόγω αυτής της φιλοξενείας βρίσκομαι στην Ελλάδα. Μας υποδέχθηκαν πολύ καλά. Αυτή η φιλοξενία μ' έχει κάνει να αλλάξω τις σκέψεις μου. Τουλάχιστον τους γνώρισα από κοντά και είδα ότι είναι πολύ καλοί άνθρωποι».
 Πράγματι, η επικοινωνία μεταξύ των δύο λαών είναι σημαντικό γεγονός. «Ας συνεχιστεί αυτή η σχέση», σημειώνει ο Φικρέτ Μπουλάτ και συνεχίζει «στο παρελθόν παρουσιάζονταν σαν εχθροί. Είναι όμως αδέλφια».
 Ετσι όταν βλέπει κανείς τα παιδιά αυτά να χορεύουν συρτάκι και να απαντούν στο
τουρκικό «γκιουναϊντίν», με το ελληνικό «καλημέρα», τότε είναι φυσικό να σκεφθεί ο καθένας ότι η «διπλωματία των πολιτών» κερδίζει έδαφος. Και επιπλέον
ότι όσο οι λαοί θα γνωρίζονται μεταξύ τους, τόσο θα στηρίζουν τη φιλία των δύο
λαών και θα εμπλουτίζουν τις κυβερνήσεις των χωρών από πράξεις που θα πυροδοτούν αυτή τη συνύπαρξη και καλή γειτονία. 
