 Ο Nίκος Χαραλάμπους είναι ο ηθοποιός-σκηνοθέτης από τις περιπτώσεις εκείνες που σπάνε τον κανόνα, που θέλει τον κακό ή μέτριο ηθοποιό να εισέρχεται και να
κατασταλάζει στο χώρο της σκηνοθεσίας με περισσότερη επιτυχία. Γιατί και με τις δύο ιδιότητες -τόσο τη σκηνοθετική όσο και αυτή του ηθοποιού- ενεγράφη στις συνειδήσεις κοινού και κριτικής στους καλούς. Ωστόσο, τα τελευταία χρόνια
δεν είναι λίγοι εκείνοι που θα ήθελαν να τον ξαναδούν στο σανίδι να ερμηνεύει ρόλους απαιτητικούς.
 Και να, λοιπόν, που φέτος επανέρχεται δριμύτερος, καθώς είναι ο μόνος ηθοποιός
που κατεβαίνει στην Επίδαυρο μέσα στο ίδιο καλοκαίρι εις διπλούν, πρωταγωνιστώντας σε μία τραγωδία και συγχρόνως σε μία αρχαία κωμωδία. Κρατώντας, δηλαδή, τον απαιτητικό ρόλο του «Αίαντα» στην ομώνυμη τραγωδία του Σοφοκλή που ανεβάζει το «Αμφιθέατρο», σε σκηνοθεσία Σπύρου Ευαγγελάτου και θα παρουσιαστεί αρχικά στην Επίδαυρο στις 28 και 29 του μηνός (την ερχόμενη δηλαδή Παρασκευή και το Σάββατο), και συνάμα το ρόλο του Ευριπίδη στους «Αχαρνής» του Αριστοφάνη του ΘΟΚ, που παρουσιάστηκε ήδη, σε σκηνοθεσία Κωνσταντίνου Αρβανιτάκη.
 Εδώ και δέκα περίπου χρόνια ο Νίκος Χαραλάμπους είχε κόψει το τσιγάρο. Στη συνάντησή μας, όμως, ένα αφόρητο, λόγω καύσωνα, μεσημέρι, κάπνιζε το ένα τσιγάρο πάνω στ' άλλο. 
 «Λόγω των αλλαγών που συντελέστηκαν στη ζωή μου».
 «Εφυγα από την Καλαμάτα, ξαναγύρισα στην Κύπρο, ξανάρθα εδώ. Ενας φίλος γιατρός με συμβούλεψε πως σε μια καμπή της ζωής σου με ένταση είναι προτιμότερο να καπνίσεις δέκα τσιγάρα την ημέρα παρά να συμβεί τίποτε άλλο...».
 «Κοιτάξτε, το πράγμα ξεκίνησε όταν δέχτηκα να ξανακατεβώ το '96 στον τόπο του εγκλήματος, την Καλαμάτα».
 «Στη δεύτερη φάση ήρθα αντιμέτωπος με ένα μίζερο περιβάλλον».
 «Είναι η μιζέρια που επικρατεί στις περιοχές αυτές και οι αναχρονιστικές αντιλήψεις των τοπικών παραγόντων, που τα βούλιαξαν, τα μιζέριασαν τα ΔΗΠΕΘΕ. Γενικώς το πείραμα των ΔΗΠΕΘΕ απέτυχε παταγωδώς».
 -Τι πιστεύετε πως θα τα έβγαζε απ' αυτό το τέλμα; 
 «Η απαλλαγή από τη νοοτροπία του συσσιτίου. Δηλαδή, του να πάρουμε όλοι από λίγα. Πρέπει να πάρουν πολλά οι λίγοι».
 «Με τα κριτήρια τα αξιοκρατικά. Την ώρα που πηγαίνει ο κύριος Λευτέρης Βογιατζής σε ΔΗΠΕΘΕ δεν μπορείς να του φέρεσαι ίσα κι όμοια με ένα παιδάκι της
κλαδικής ενός κόμματος ή με ένα συγγενή κάποιου τοπικού παράγοντα».
 «Ναι.Το κεφάλαιο ΔΗΠΕΘΕ γενικώς. Κι αυτό το λέω με τη σιγουριά μιας μεγάλης εμπειρίας».
 «Το κεφάλαιο ΘΟΚ τείνει να κλείσει κι αυτό. Πιστώνω σ'εμένα το γεγονός ότι με τις δικές μου σκηνοθεσίες ο ΘΟΚ μπήκε στην Επίδαυρο, στην Ευρώπη και στα διεθνή φεστιβάλ».
 «Καθόλου. Με κάνει να ντρέπομαι γιατί, εξαιτίας αυτού του γεγονότος, μου φέρονται σαν persona non grata κάθε φορά που πηγαίνω στην Κύπρο».
 «Ναι, και ξέρετε δεν έχω κανένα πιστοποιητικό ότι είμαι φρενοβλαβής».
 «Το αποδίδω σε μια γενικότερη κατάπτωση και αντίληψη, που δεν αφορά μόνο την Κύπρο. Βλέπω τον ΘΟΚ να βουλιάζει στις ίδιες ακριβώς μιζέριες που χαρακτηρίζουν όλα μας τα θεατρικά πράγματα, εκτός από τα ιδιωτικά, προσωπικά οράματα. Για τα τελευταία στην Ελλάδα πρέπει να είμαστε περήφανοι, γιατί είναι
 -Το σημερινό Εθνικό Θέατρο τι θέση έχει μέσα σ' αυτό το πλαίσιο που μόλις περιγράψατε; 
 «Το Εθνικό Θεάτρο, όπως και πολλά άλλα Εθνικά, έχει φθαρεί».
 -Παρ' όλες τις ανανεωτικές κινήσεις των τελευταίων χρόνων; 
 «Ποιες κινήσεις; Δεν έχω δει καμιά ιδιαίτερη κίνηση. Κι από την άλλη πλευρά δεν με πείθει η αντίληψη του marketing στο θέατρο. Το ότι πάει κόσμος είναι πολύ σημαντικό.Το ότι κάποιες αναθέσεις σκηνοθετικές και άλλες, ιδιαίτερα σε νεότερους, έχουν την έκπληξη και τη σοβαρότητα την όποια πρέπει να έχουν είναι
θετικό. Αλλά το γενικότερο πνεύμα και η γενικότερη κουλτούρα που εκπέμπονται δεν μπορούν να σταθούν για ένα Εθνικό».
 -Εκφράζετε επιφυλάξεις για το πρόσωπο του διευθυντή του, του κυρίου Κούρκουλου; 
 «Δεν έχω καμία επιφύλαξη. Ισα ίσα τον τιμώ και πιστεύω ότι στην προσωπική πορεία του έκανε άλμα. Αλλά δεν μπορώ να καταλάβω σε τι μπορεί να ωφεληθεί ένα
Εθνικό Θέατρο μιας χώρας με το να παίζονται επί δύο χρόνια επιτυχείς επιθεωρήσεις».
 -Η δική σας σχέση με το Εθνικό και το ΚΘΒΕ αυτή τη στιγμή ποια είναι; 
 «Από το '94 και δώθε το μεν ΚΘΒΕ δεν με ξανακάλεσε, ενώ προηγουμένως συνέβαινε
το εντελώς αντίθετο. Από το '96, συμπτωματικά χωρίς να γνωριζόμαστε με τον κύριο Κούρκουλο, δεν με ξανακάλεσε και το Εθνικό Θέατρο. Ισως επειδή δεν έκανα
καλή παράσταση. Κι έτσι δεν έχω καμία σχέση με τα δύο Εθνικά. Αυτό ας μη θεωρηθεί πρόσκληση για να με θυμηθούν. Οχι, θέλω να με ξεχάσουν». 
 -Ποια η θέση και ποιος ο ρόλος του συνδικαλισμού στο θεατρικό χώρο, με αφορμή και τις τελευταίες διαγραφές του ΣΕΗ; 
 «Ανήκω στη γενιά που έζησε στο πυρακτωμένο, χωρίς ωράρια θέατρο του Κουν και επειδή το θεωρώ πολύτιμο αυτό που μου έχει προσφερθεί από εκείνη τη μη συνδικαλιστική περίοδο δεν είμαι υπέρ του συνδικαλισμού στο θέατρο. Δεν είναι δυνατόν να σταματάμε την πρόβα κοιτώντας το ρολόι. Μου έχει τύχει στο ΚΘΒΕ να μην μπορώ ποτέ να κάνω το φινάλε μιας τραγωδίας επειδή τέλειωνε το ωράριο του χορού όταν φτάναμε στο τελευταίο χορικό κι έφευγαν όλοι και με άφηναν μόνο μου
με τρεις ηθοποιούς. Ε, δεν μπορεί να γίνεται αυτό και να είσαι συνεπής σε ό,τι
 -Γιατί ως ηθοποιός παίζετε σπάνια τα τελευταία χρόνια σε παραστάσεις; Εχετε κάνει τη σαφή επιλογή σας ότι αυτό στο οποίο θέλετε να αφοσιωθείτε είναι η σκηνοθεσία; 
 «Η σκηνοθεσία και ειδικά η σχέση μου με το αρχαίο δράμα μού δημιούργησε τεράστιες ευθύνες. Δεν μπορούσα πλέον να διασπώμαι. Δεν προλάβαινα κιόλας, αφού ήμουν και καλλιτεχνικός διευθυντής. Ηταν λάθος μου, νομίζω, ότι δεν έβρισκα μια φορά το χρόνο ένα παράθυρο να συνεχίζω να παίζω».
 -Με ποια ιδιότητα πιστεύετε ότι το κοινό και η κριτική σάς αντιμετώπισαν με περισσότερο ενθουσιασμό; 
 «Δεν νομίζω να ενθουσίασα την κριτική ούτε στη μία ούτε στην άλλη περίπτωση. Δεν μπορώ, όμως, να ξεχάσω τις "Ικέτιδες" όπου σύσσωμη η κριτική ήταν επαινετική και η πρόταση μικρός σταθμός. Ούτε μπορώ να ξεχάσω ότι ως σκηνοθέτης έχω λάβει πολύ άσχημες κριτικές, έως και υβριστικές. Ανεξάρτητα από
αυτό ως ηθοποιός πήρα πολύ περισσότερες καλές κριτικές απ' ό,τι ως σκηνοθέτης.
Αυτό ίσως έπρεπε να με βάλει σε σκέψεις».
 -Θα μπορούσατε, αλήθεια, να περιοριστείτε στη μία μόνο ιδιότητα; 
 «Δεν είμαι λόγιος σκηνοθέτης, άρα σκηνοθετώ παίζοντας και παίζω σκηνοθετώντας.
 -Τι σας έκανε να δεχτείτε να παίξετε φέτος και σε αρχαία τραγωδία και σε αρχαία κωμωδία; 
 «Ακουσα ότι είναι σκανδαλώδης πρωτοτυπία που δεν έχει ξαναγίνει».
 «Ηταν καθαρή σύμπτωση. Από πέρσι ανήκω στο δυναμικό των ηθοποιών του ΘΟΚ ως πρώτος ηθοποιός. Μετά την πρόταση του Ευαγγελάτου, που ακολούθησε της ανακοίνωσης ότι συμμετέχω στους "Αχαρνής", έκανα αίτηση για να απαλλαγώ από την κωμωδία. Τελικά η αίτηση απορρίφθηκε, ενώ την ίδια στιγμή γίνανε δεκτές οι
αιτήσεις δύο εκλεκτών συναδέλφων, της κυρίας Γαϊτανοπούλου και της κυρίας Σαντοριναίου, οι οποίες συνεργάζονται με το Εθνικό και το ΚΘΒΕ αντιστοίχως».
 «Ισα ίσα που ήταν τιμητική. Το σκεπτικό της άρνησης του συμβουλίου ήταν "δεν μπορούμε να πάμε στην Επίδαυρο χωρίς να είσαι μαζί μας. Προσθέτεις στο κύρος της παράστασης". Ωστόσο φαίνεται ότι το ξανασκέφτηκε και κατέληξε στο να συνδυάσω και τις δύο παραστάσεις, αρκεί να μη συμπίπτουν οι ημερομηνίες. Ετσι κι έγινε. Μέτρησα τις δυνάμεις μου. Ο μικρός ρόλος στους "Αχαρνής" δεν με εμπόδισε να κάνω τον πολύ μεγάλο ρόλο του Αίαντα. Πήγαινα λοιπόν και ερχόμουν».
 «Μια ζωή είμαι σε ένα αεροπλάνο. Δεν υπήρξε καμία διαφορά για μένα».
 -Σας είναι εύκολο να μπαίνετε σχεδόν συγχρόνως σε δύο θεατρικές ατμόσφαιρες τελείως διαφορετικές; 
 «Τα παλιότερα χρόνια οι μεγάλοι ηθοποιοί παίζαν κάθε μέρα μια διαφορετική τραγωδία και μια διαφορετική κωμωδία. Δηλαδή, ο Βεάκης, η Κοτοπούλη έπαιζαν τη
μια νύχτα "Λιρ", την άλλη "Ονειρο θερινής νυκτός". Στην Ευρώπη, στο λεγόμενο θέατρο ρεπερτορίου ο ηθοποιός παίζει τη μια νύχτα "Αμλετ" και την άλλη φάρσα ή
Μαριβό. Δεν είναι το να "μπεις" ή να "βγεις" έξω από ένα ρόλο το ζητούμενο. Η στανισλαβσκική μέθοδος είναι κάτι που ίσχυε μια στιγμή και δεν πρέπει να ισχύει και σήμερα».
 -Τι θα λέγατε ότι, ιδιοσυγκρασιακά τουλάχιστον, σας ταιριάζει περισσότερο: η κωμωδία ή η αρχαία τραγωδία; 
 «Είμαι ένας πεσιμιστής καλλιτέχνης, άσχετα αν είμαι ένας αισιόδοξος άνθρωπος. Η τραγωδία με γοητεύει πολύ. Ομως το χιούμορ της κωμωδίας νομίζω ότι είναι ένα
στοιχείο το οποίο με χαρακτηρίζει στη γενικότερη αντίληψη και την αισθητική που έχω για την τέχνη. Κι αυτό νομίζω με βοηθά να ισορροπήσω τα δύο είδη. Ασφαλώς η αγάπη μου είναι η αρχαία τραγωδία. Αλλά το αρχαίο δράμα με γοητεύει σαν στόχος ζωής».
 «Ναι, γιατί πιστεύω ότι αυτός ο δρόμος δεν σταματά ποτέ, ασχέτως αν εσύ κουραστείς στο δρόμο, γονατίσεις ή υποταχθείς. Αλλά ο ίδιος ο δρόμος είναι συνεχώς μπροστά σου, αν έχεις αντοχές να βλέπεις και δεν τυφλώνεσαι από ωραιοπάθειες ή ναρκισσισμούς. Από την άλλη πλευρά, νομίζω πως η προσωπική σχέση μου με την αρχαία τραγωδία δεν θα τελειώσει παρά μόνο όταν τελειώσει και
η δικιά μου η σχέση με τη ζωή».
 «Δε φιλοδοξώ να παίξω ρόλους στην αρχαία τραγωδία. Αυτό το λέω εντελώς έντιμα.
Και ο Αίαντας μου ήρθε ως έκπληξη. Ούτε Οιδίποδα ούτε Αγαμέμνονα ούτε Κρέοντα φιλοδοξώ να παίξω. Μου αρέσει να παίζω ως ηθοποιός, αλλά δεν διεκδικώ ρόλους. Αντίθετα θέλω να έχω την τύχη, την ευτυχία να προλάβω να κάνω ως σκηνοθέτης όλες τις τραγωδίες που έχουν διασωθεί».
 -Με τον Σπύρο Ευαγγελάτο έχετε ξανασυνεργαστεί στο παρελθόν. Ως σκηνοθέτες και
οι δύο, πού βλέπετε να τα βρίσκετε και πού να διαφωνείτε στον «Αίαντα»; 
 «Ο Σπύρος είναι ένας ανοιχτός άνθρωπος, ένας πνευματικός ηγέτης, με την έννοια
ότι βλέπει σφαιρικά το θέατρο και όχι μονόπλευρα.
 Γενικότερα, όταν σκηνοθετούμαι από συνάδελφο, έχοντας μέσα μου πάρα πολύ μεγάλη την αίσθηση της ευθύνης που έχει ο σκηνοθέτης απέναντι σε αυτό που έχει
να κάνει, αφαιρώ κάθε προσωπικό μου όραμα ή προσωπική μου σκέψη».
 -Και με τον Αρβανιτάκη στους «Αχαρνής» το ίδιο συνέβη; 
 -Δεν υπήρξαν, δηλαδή, στιγμές που «κλότσησε» μέσα σας ο σκηνοθέτης και θέλησε να παρέμβει; 
 «Εμφανώς όχι. Στην περίπτωση τη δική μου, αυτό που μου ζητήθηκε αυτό και έκανα. Διαφωνώ με τους ηθοποιούς που δυσκολεύουν τους σκηνοθέτες τους. Ενώ αντίθετα δεν με ενοχλούν οι σκηνοθέτες που δυσκολεύουν τους ηθοποιούς».
 -Μεροληπτείτε αυθορμήτως υπέρ του σκηνοθέτη. Σας «βγαίνει» να μιλάτε από τη θέση του σκηνοθέτη σε βάρος του ηθοποιού Χαραλάμπους.
 «Οχι. Πιστεύω ότι ο ηθοποιός είναι ένα φλεγόμενο ον όταν ετοιμάζεται για ένα ρόλο. Οταν κάποιος βρίσκεται μέσα στη φλόγα έχει ανάγκη την ψυχραιμία του ανθρώπου που είναι μέσα σε μια υγράδα δροσερή και που είναι η θέση του σκηνοθέτη».
 -Ο Αίαντάς σας θα διαφέρει από τις συνήθεις παραστάσεις του; 
 «Ενας από τους λόγους που δέχτηκα την πρόταση του Ευαγγελάτου ήταν και ο τρόπος με τον οποίο συνέλαβε τον ήρωα. Τον έχει δει διαφορετικά από το στερότυπο του ήρωα με τις μεγάλες πλάτες. Και επειδή έκανα κι εγώ το λάθος, ανεβάζοντάς τον παλαιότερα, να δεχτώ ότι περισσότερο κυριαρχεί ένας Αίαντας Σβαρτσενέγκερ, ο Ευαγγελάτος μου απέδειξε, επειδή είμαι ένας intellectual ηθοποιός, με συγκεκριμένα επιχειρήματα, ότι δεν είναι έτσι. Οτι όλη η δράση, μέχρι την αυτοκτονία του, αποκαλύπτει έναν ήρωα με πάρα πολλές ευαισθησίες, που δικαιολογούν την απονενοημένη πράξη. Είναι μια πολύ ενδιαφέρουσα οπτική. Εχω την εντύπωση ότι δεν έχει ξαναγίνει μια τέτοια προσέγγιση του ήρωα. Προσωπικά με ενδιαφέρει πολύ να την υπηρετήσω».
 -Το ότι είστε ένας intellectual ηθοποιός ίσως σας έφερε πιο κοντά σε έναν κατ'
 «Εχω την εντύπωση ότι συνήθως οι intellectual σκηνοθέτες δεν ενδιαφέρονται για
intellectual ηθοποιούς. Συνήθως ο τύπος του λόγιου σκηνοθέτη γοητεύεται από τον ενστικτώδη ηθοποιό, που κουβαλά έναν πληθωρισμό ανεξέλεγκτο. Λειτουργεί και ο πυγμαλιωνισμός του σκηνοθέτη. Επειδή όμως σε κάθε κανόνα υπάρχουν και οι
εξαιρέσεις, ο Σπύρος έχοντας ήδη την Τασοπούλου δίπλα του μόνιμη συνεργάτιδα και ενίοτε πρωταγωνίστρια των έργων του, που είναι μια intellectual ηθοποιός, μπορεί να εκτιμήσει όχι μόνο το θυμικό αλλά και την πνευματική διάσταση του ηθοποιού την ώρα της πρόβας».
 -Σε ένα πιο προσωπικό επίπεδο πώς τον προσεγγίσατε, πώς δουλέψατε τον Αίαντα; 
 «Συνήθως οι ηθοποιοί λέμε μεγάλα λόγια, όπως "τον λάτρεψα το ρόλο μου, του έκανα μια αξονική τομογραφία..."».
 «Οχι, μου έκανε εκείνος. Αλλά ανεξάρτητα από αυτό, πολύ απλά του έδωσα από τον
εαυτό μου μια τεχνική την οποία αγαπώ πάντοτε στο θέατρο να υπάρχει και μακάρι
να μπορούσα να τη διεκδικώ από τους ηθοποιούς μου: μια τεχνική, δηλαδή, Ολιβιέ, που βασίζεται λιγότερο στο ταλέντο του ηθοποιού. Από τη στιγμή που ένας ηθοποιός αισθάνεται ότι πρέπει να αναπτύσσει τα εκφραστικά του μέσα και τις τεχνικές του πλευρές, όπως ο χορευτής, ο πιανίστας εκείνος που κάνει πολεμικές τέχνες, από κείνη τη στιγμή η βιοδυναμική του σώματος βρίσκεται σε συνεχή εγρήγορση. Κι αυτό το κάνω μια ζωή στον εαυτό μου και το επιδιώκω και στις σκηνοθεσίες μου. Πνευματικά έχω την εντύπωση ότι αυτά που λένε οι ήρωες αυτοί με τα σημερινά δεδομένα δεν είναι δύσκολο να τα συλλάβει κανείς, ακόμη και ένας νέος ηθοποιός. Αυτό που λείπει είναι η τεχνική και η αντοχή του σώματος, του διαφράγματος και της κίνησης του ηθοποιού για να μπορέσει να αντέξει ένα μεγάλο ρόλο».
 -Οσον αφορά το μικρό, παρ' όλα αυτά αιχμηρό, ρόλο του Ευριπίδη στους «Αχαρνής»; 
 «Μ' ενδιέφερε πάρα πολύ το λεγόμενο contra tempo του Ευριπίδη με την περιρρέουσα ατμόσφαιρα του Αριστοφάνη, δηλαδή με τον Δικαιόπολι με τον χορό του Δικαιόπολι, που αποκαλεί τον Ευριπίδη "Ευριπιδάκη, κουρέλι κουρελάκι". Ανεξάρτητα από τη μουσική του Σαββόπουλου, που είναι πάρα πολύ γνωστή και πάνω
σ' αυτή στηρίχτηκε η σκηνοθεσία του Αρβανιτάκη. Δεν προσπάθησα να δημιουργήσω μια αμφίφυλη προσωπικότητα, όπως συνηθίζεται δυστυχώς, κάνοντάς τον είτε γκέι είτε δίνοντάς του διαστάσεις υστερίας. Αντίθετα, ο Ευριπίδης μου είναι ένας απελευθερωμένος, ωραίος, χαρούμενος έως και χαριτωμένος παλιός άνδρας με στοιχεία που καθορίζουν την ταύτισή του με το αρχαϊκό».
 -Εχετε αισίως σκηνοθετήσει 150 παραστάσεις. Είναι ποσοτικό, αλήθεια, το ζήτημα; 
 «Οχι. Ωστόσο ξέρετε με ποιους πολεμούν επί 40 χρόνια κάποιοι σαν εμένα; Με τους Αισχύλους, τους Σοφοκλήδες, τους Σέξπιρ, τους Στρίντμπεργκ, τους Ιψεν, τους Τσέχοφ. Δεν πολεμούμε με σκετσάκια της τηλεόρασης. Δεν πολεμούμε με χαριτωμενιές τηλεοπτικών σίριαλ. Πολεμούμε με γίγαντες του πνεύματος και μοιραία και με τους μουσικούς τους μεγάλους, τους ζωγράφους, τους φιλόσοφους. Για μένα ήταν μια τεράστια εμπειρία αυτή η περιπέτεια η Οδύσσεια από τον ένα συγγραφέα στον άλλο».
 «Νομίζω όχι. Με την έννοια της έξης, της διαστροφής και της αίσθησης, ότι με αναζωογονεί και πνευματικά και βιολογικά. Εχω την εντύπωση ότι είναι το μοναδικό πράγμα στη ζωή μου στο οποίο έμεινα πιστός αφοριστικά, δογματικά. Απλώς, δεν μπορώ να ζήσω χωρίς το θέατρο. Το θέατρο όμως μπορεί να ζήσει χωρίς
