Καθαρά έσοδα 75, 5 δισ. δρχ. εισπράττει το Δημόσιο από την εκκαθάριση περίπου 1, 3 εκατ. φορολογικών δηλώσεων. Από σήμερα ξεκινάει η αποστολή εκκαθαριστικών σημειωμάτων σε άλλους 420.307 φορολογούμενους, οι οποίοι θα τα έχουν παραλάβει
 Σύμφωνα με στοιχεία της Γενικής Γραμματείας Πληροφορικών Συστημάτων του υπουργείου Οικονομικών, η πλειονότητα, ήτοι το 86, 2%, 1, 13 εκατ. φορολογουμένων σε σύνολο 1, 31 εκατ. είναι φορολογικά ενήμεροι, δηλαδή δεν έχουν κανένα χρέος στο Δημόσιο. Οποτε το εκκαθαριστικό τους θα μπορεί να χρησιμοποιηθεί και ως αποδεικτικό φορολογικής ενημερότητας κατά τις συναλλαγές
 Από το σύνολο των 1, 3 εκατ. εκκαθαρισθεισών δηλώσεων, προκύπτει ότι το μέσο ετήσιο εισόδημα των φορολογουμένων φθάνει τα 3.215.897 δρχ. Αναλυτικά: 
 * Οι 351.339 δηλώσεις είναι χρεωστικές και το σύνολο του επιπλέον φόρου που θα
πληρώσουν οι φορολογούμενοι ανέρχεται σε 135, 6 δισ. δρχ. και το συνολικό δηλωθέν εισόδημα σε 1, 7 τρισ. δρχ. Δηλαδή, έχουν μέσο ετήσιο εισόδημα 4.875.392 δρχ.
 * Οι 574.095 δηλώσεις είναι πιστωτικές και θα επιστραφεί στους φορολογούμενους
συνολικός φόρος 60, 1 δισ. δρχ. Με συνολικό δηλωθέν εισόδημα 2 τρισ. δρχ. προκύπτει μέσο ετήσιο εισόδημα 3.571.504 δρχ.
 * Οι 389.000 δηλώσεις είναι μηδενικές, με συνολικό ετήσιο εισόδημα 463, 8 δισ. δρχ. Το μέσο ετήσιο εισόδημά τους φθάνει τα 1.192.252 δρχ.
 Από την τέταρτη παρτίδα των 420.307 εκκαθαριστικών σημειωμάτων, που αρχίζει να
οφειλή πληρώνεται σε τρεις ισόποσες διμηνιαίες δόσεις, εκ των οποίων η πρώτη μέχρι την τελευταία εργάσιμη ημέρα του Αυγούστου (Πέμπτη 31 του μηνός). Οσοι πληρώσουν εφάπαξ το σύνολο της οφειλής τους και μέχρι τις 31 Αυγούστου, τότε απολαμβάνουν έκπτωσης 2, 5% επί του συνολικού φόρου.
 Αν, όμως, η οφειλή είναι μέχρι τις 30.000 δρχ., τότε θα πληρωθεί μέχρι την τελευταία εργάσιμη ημέρα του Σεπτεμβρίου (29 του μηνός).
 * Οι 190.673 δηλώσεις (87, 3% ήτοι 166.546 φορολογούμενοι είναι φορολογικά ενήμεροι) είναι πιστωτικές και οι φορολογούμενοι θα εισπράξουν συνολικό φόρο 18, 7 δισ. δρχ. Σημειώστε ότι αν η επιστροφή φόρου είναι άνω των 500.000 δρχ., το Δημόσιο ελέγχει εξονυχιστικά αν έχετε τυχόν χρέος και σας παρακρατεί το σχετικό ποσό. Στην περίπτωση αυτή, το επιστρεφόμενο ποσό εισπράττεται με κάποια καθυστέρηση, περίπου ενός μήνα από φέτος.
 * Οι 119.145 δηλώσεις είναι μηδενικές και το 85, 1% ήτοι 101.344 των φορολογουμένων αυτών είναι φορολογικά ενήμεροι, δηλαδή δεν έχουν κανένα χρέος στο Δημόσιο.
