 Μπροστά σε νέα δεδομένα, ικανά να επιφέρουν ραγδαίες μεταβολές στην καθημαγμένη επενδυτική ψυχολογία και κυρίως στον τρόπο που διεξάγεται το χρηματιστηριακό «παιχνίδι», βρίσκεται πλέον η Σοφοκλέους.
 αφύπνιση των κυβερνητικών ανακλαστικών απέναντι στην ανάγκη πλήρωσης των θεσμικών αλλά και λειτουργικών κενών, που έχασκαν επί μήνες στην κεφαλαιαγορά,
ναρκοθετώντας οιαδήποτε προσπάθεια ανάκαμψης του ελληνικού χρηματιστηρίου, μπορεί, κατά γενική ομολογία των παραγόντων της αγοράς, να ανοίξει το δρόμο για την αλλαγή του καχεκτικού σκηνικού που έχει διαμορφωθεί.
 Θεσμοί που εφαρμόζονται σε όλες τις ώριμες διεθνείς κεφαλαιαγορές -δρόμο στον οποίο βαδίζει και η ελληνική- όπως ο δανεισμός τίτλων από τις χρηματιστηριακές
makers), η ενεργοποίηση των ασφαλιστικών ταμείων, αλλά και ρυθμίσεις-τομές όπως η εισαγωγή των χρηματιστηριακών εταιρειών και των επιχειρήσεων της ποντοπόρου ναυτιλίας, κατέστη σαφές ότι πρέπει να προωθηθούν άμεσα ώστε να αντιμετωπιστούν τα προβλήματα ρευστότητας και ελλιπούς εμπιστοσύνης που ταλανίζουν τη Σοφοκλέους. Και βέβαια δεν είναι μόνο αυτά. Τα μέτρα θωράκισης απέναντι στην κακώς εννοούμενη κερδοσκοπία, η διεύρυνση του ορίου ημερήσιας διακύμανσης στις τιμές των μετοχών, η επέκταση του ωραρίου των συναλλαγών, η πρόσδεση της Σοφοκλέους στα άρματα των μεγάλων χρηματιστηριακών σχηματισμών της Ευρώπης, αλλάζουν ριζικά το πρόσωπο της ελληνικής αγοράς και προοιωνίζονται για το επόμενο πεντάμηνο θετικές επιδράσεις και στις τιμές των μετοχών.
 Θα συμβάλουν σαφώς, δε, και στη συνέχεια του προγράμματος αποκρατικοποιήσεων των ΔΕΚΟ, για την επιτυχία του οποίου απαιτείται οπωσδήποτε η βελτίωση των συνθηκών στο Χρηματιστήριο, καθώς ο αριθμός των υπό μετοχοποίηση κρατικών επιχειρήσεων είναι σημαντικός και η ευόδωση των κυβερνητικών σχεδίων απαιτεί ενισχυμένη ρευστότητα.
 Ενδείξεις, άλλωστε, ότι η Σοφοκλέους εισέρχεται σταδιακά σε νέα ατραπό, εμφανίστηκαν ήδη από την προηγούμενη εβδομάδα κατά την οποία παρατηρήθηκαν -ύστερα από πολύ καιρό- επιλεκτικές τοποθετήσεις κεφαλαίων σε blue chips από ξένα χαρτοφυλάκια, αλλά και εισροές ύψους περίπου 400 εκατ. ευρώ μέσω της αγοράς συναλλάγματος, τα οποία σύμφωνα με εκτιμήσεις τραπεζικών παραγόντων αναμένεται να οδεύσουν σταδιακά προς μετοχικές αξίες. Η διατήρηση του γενικού δείκτη πάνω από τα επίπεδα των 4.000 μονάδων με εβδομαδιαία κέρδη 1, 19%, αλλά και η αύξηση του τζίρου σε 86 δισ. δρχ. κατά μέσο όρο είναι επίσης δυο στοιχεία που κάνουν τους παρατηρητές των χρηματιστηριακών εξελίξεων, περισσότερο αισιόδοξους, εδραιώνοντας την άποψη ότι η αγορά διανύει φάση συσσώρευσης, με την περιοχή των 4.000 μονάδων να αποτελεί «κατώφλι», αφού η προσφορά τίτλων μειώνεται στο ελάχιστο, αναγκάζοντας τους αγοραστές να τοποθετούνται υψηλότερα. Θετικά ήταν τα μηνύματα και από την αγορά των αμοιβαίων κεφαλαίων, όπου παρατηρήθηκαν εισροές ύψους 700 εκατ. δρχ. στα μετοχικά αμοιβαία, ενώ στα διαχείρισης διαθεσίμων εισέρρευσαν περί τα 48 δισ. δραχμές.
 Για την εβδομάδα που ξεκινά από σήμερα, πάντως, έστω κι αν πληθώρα θετικών ειδήσεων άμεσα συνδεδεμένων με το χρηματιστήριο έχουν ήδη διατρέξει την αγορά από τις προηγούμενες ημέρες, οι αναλυτές της αγοράς δεν αναμένουν κάποια αξιόλογη μεταβολή στο χρηματιστηριακό παιχνίδι. Αυτό που προέχει στη φάση αυτή, όπως τονίζουν, είναι η σταθεροποίηση της αγοράς, και προς αυτή την κατεύθυνση αναμένεται να κινηθούν τα ισχυρά επενδυτικά κέντρα, που όπως φάνηκε
από την τακτική τους κατά την προηγούμενη εβδομάδα επιχειρούν να αποτρέψουν μια διολίσθηση προς επίπεδα χαμηλότερα των 3.850 μονάδων, «χτίζοντας» παράλληλα θέσεις σε ποιοτικές μετοχές. Εάν ωστόσο ο τζίρος παραμείνει περιορισμένος και στη διάρκεια των επομένων ημερών, τότε δεν είναι καθόλου απίθανη μια ελαφρά πτωτική κίνησης της αγοράς προς τις 3.950 μονάδες, η οποία ωστόσο μπορεί αν δώσει ευκαιρίες αγορών, δεδομένου ότι στα επίπεδα αυτά εντοπίζονται τα σημεία στήριξης και σημειώνεται αντίδραση.
 Οπως εκτιμά, εξάλλου, το τμήμα ανάλυσης της Ωμέγα ΑΧΕ «σε βραχυχρόνιο ορίζοντα
αναμένεται ανεπαίσθητη υποχώρηση του γενικού δείκτη με μειωμένους όγκους συναλλαγών και τάσεις συσσώρευσης μετοχών από ισχυρά χαρτοφυλάκια. Κατά συνέπεια, προτείνεται η λήψη αγοραστικών θέσεων στα τρέχοντα επίπεδα τιμών, με
προοπτική την καταγραφή σημαντικών υπεραξιών κατά τη διάρκεια των επόμενων εβδομάδων».
