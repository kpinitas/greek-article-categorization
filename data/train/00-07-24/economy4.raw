Πόσες εβδομάδες απαιτούνται για να αποκτήσει κανείς άδεια λειτουργίας και να κατασκευάσει ένα βενζινάδικο στις ευρωπαϊκές χώρες και στις ΗΠΑ; Την απάντηση δίνει η νέα μελέτη συγκριτικής αξιολόγησης που ολοκλήρωσε πρόσφατα η Ευρωπαϊκή
Ενωση Bιομηχανικών και Εργοδοτικών Οργανώσεων και είναι 54 εβδομάδες για την Ε.Ε. και 26 εβδομάδες για τις ΗΠΑ.
 Την περίπτωση της αδειοδότησης μιας μικρής επιχείρησης χρησιμοποιεί η συγκριτική αξιολόγηση της UNICE (Benchmarking) για να δείξει ότι οι δυσκολίες,
που θέτουν στην άσκηση επιχειρηματικής δραστηριότητας οι κρατικές αρχές στην Ευρώπη, συνεχίζουν να έχουν μεγάλο μέρος της ευθύνης για τη μειωμένη ανταγωνιστικότητα της Ευρώπης έναντι των ΗΠΑ, που είναι ο κύριος οικονομικός της ανταγωνιστής.
 Η μελέτη, όμως, διαπιστώνει και ένα επιπλέον στοιχείο, που εν πολλοίς αποτελεί θεμέλιο για την ανάπτυξη επιχειρηματικότητας. Αυτό είναι η αποδοχή των νέων τεχνολογιών από το ευρύ κοινό. Στις ΗΠΑ, το 69% αντιμετωπίζει θετικά τις νέες τεχνολογίες και μόνο 38% αρνητικά, ενώ στην Ευρώπη των «15», τα ποσοστά είναι 70% και 57% αντίστοιχα. Δηλαδή, πολύ περισσότεροι Ευρωπαίοι απ' ό,τι Αμερικανοί φοβούνται τις νέες τεχνολογίες. 
 Οπως αναφέρει χαρακτηριστικά η μελέτη, που αφορά το 1999, στον ευρύτερο τομέα των υπηρεσιών στην Ευρώπη, τα μεγαλύτερα προβλήματα προκύπτουν από την ύπαρξη κανονισμών και διατάξεων που αφορούν τις αδειοδοτήσεις για την ανάπτυξη νέων δραστηριοτήτων. Για παράδειγμα αναφέρει η μελέτη, στην Ε.Ε. των «15» απαιτείται μικρότερος χρόνος απ' ό,τι στις ΗΠΑ για την κατασκευή ενός νέου σταθμού υγρών καυσίμων (11 εβδομάδες, αντί 12), τριπλάσιος όμως για την έκδοση
 Τέλος, αναφορικά με την αποδοχή των νέων τεχνολογιών, ενώ η αποδοχή τους καλύπτει το ίδιο ποσοστό στις ΗΠΑ και στην Ευρώπη των «15» (69% και 70% αντίστοιχα), πολύ περισσότεροι Ευρωπαίοι φοβούνται τα αρνητικά τους που τα επικεντρώνουν σε θέματα υγείας, προστασίας του περιβάλλοντος κ.λπ. 
 Σε ό,τι αφορά τις ευρωπαϊκές χώρες, το ποσοστό της θετικής αποδοχής κυμαίνεται
μεταξύ 65% και 78%. Οσο και αν φαίνεται περίεργο, την περισσότερο θετική στάση
από όλες τις χώρες την έχουν οι Ελληνες και τη λιγότερο θετική οι Βέλγοι με 65%. Ωστόσο, οι Ελληνες διατηρούν και την πρωτιά της αρνητικής στάσης στις νέες τεχνολογίες. Εκφράζουν, δηλαδή, τους γνωστούς φόβους με ποσοστό 77%, έναντι 53% των Βέλγων, που δίνουν και το μικρότερο ποσοστό στην κατηγορία αυτή.
 Σε ό,τι όμως αφορά τη χρήση της βιοτεχνολογίας για διάφορους σκοπούς, οι Ευρωπαίοι στο σύνολό τους είναι ιδιαίτερα επιφυλακτικοί. Για παράδειγμα, είναι
απόλυτα αρνητικοί στη χρήση της βιοτεχνολογίας για την παραγωγή τροφίμων και μοσχευμάτων, ενώ οι Aμερικανοί είναι αρνητικοί μόνο για το τελευταίο. Σε όλες τις άλλες χρήσεις της βιοτεχνολογίας, οι Αμερικανοί είναι περισσότερο θετικοί απ' ό,τι οι Ευρωπαίοι (παραγωγή φαρμάκων, σπόροι) με εξαίρεση τη διαγνωστική, όπου οι Ευρωπαίοι υπερτερούν των Αμερικανών.
