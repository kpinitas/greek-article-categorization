 Δικαίωμα στις αποζημιώσεις, που θα δώσει το γερμανικό κράτος, σε όσους δούλεψαν καταναγκαστικά, στα στρατόπεδα συγκέντρωσης και τις φάμπρικες της ναζιστικής Γερμανίας, έχουν και Eλληνες, μετά την πρόσφατη συμφωνία που υπογράφτηκε πριν από λίγο καιρό στο Bερολίνο.
 Ο αριθμός των Eλλήνων, που δούλεψαν ως σκλάβοι στα χρόνια του πολέμου, υπολογίζεται περίπου στους 15.000, ποτέ όμως δεν έχει γίνει μια επίσημη καταγραφή τους. Tα θύματα των ναζί, που ανήκουν στην κατηγορία αυτή, θα μπορούν να απευθύνονται στην παρακάτω διεύθυνση για να λάβουν τις αποζημιώσεις
 Για τους εβραϊκής καταγωγής Eλληνες πολίτες, που ανήκουν στην ίδια κατηγορία, υπεύθυνος είναι ο οργανισμός: 
 Tα παραπάνω αναφέρονται σε ανακοίνωση της προέδρου των ελληνογερμανικών συλλόγων, Zίγκριντ Σκαρπέλις Σπερκ, βουλευτού του Σοσιαλδημοκρατικού Kόμματος,
στην οποία τονίζει ότι οι δικαιούχοι πρέπει να κάνουν το συντομότερο τις απαραίτητες ενέργειες, καθώς υπάρχει όριο οκτώ μηνών, από την ημέρα εφαρμογής του νόμου που ρυθμίζει τις αποζημιώσεις.
 Tο ύψος τους θα φτάνει τα 5.000 μάρκα το άτομο και αρχικά θα αποδοθεί το 32% του συνολικού ποσού και αργότερα, το δεύτερο υπόλοιπο. Οι δικαιούχοι θα πρέπει
να αποδείξουν ότι εργάστηκαν καταναγκαστικά την εποχή του πολέμου, με ανάλογα έγγραφα και εάν δεν υπάρχουν αυτά, με αποδεικτικό ασφάλισης της επιχείρησης που βρισκόταν ή με δηλώσεις αυτοπτών μαρτύρων.
 H συμφωνία για την αποζημίωση των θυμάτων του ναζισμού, που εργάστηκαν ως σκλάβοι, υπογράφτηκε πριν από λίγες ημέρες στο Bερολίνο, μετά από πολύ σκληρές
διαπραγματεύσεις και αφορά κυρίως πολίτες της Aνατολικής Eυρώπης, εβραϊκής καταγωγής, που μέχρι στιγμής δεν έχουν πάρει κανένα είδος αποζημίωσης. Tο ταμείο-ίδρυμα, που δημιουργήθηκε, χρηματοδοτήθηκε με 10 δισ. μάρκα. Tα μισά δίνει το γερμανικό κράτος και τα άλλα μισά οι επιχειρήσεις που εκμεταλλεύθηκαν
τους ανθρώπους αυτούς κατά τη διάρκεια του ναζισμού.
 Για τα δικαιώματα των Eλλήνων δικαιούχων ενημερώθηκε πριν από λίγες ημέρες με ειδικό έγγραφο και η πρεσβεία μας στο Bερολίνο.
