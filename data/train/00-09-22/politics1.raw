Σάλο προκάλεσε η αποκάλυψη του Θ. Πάγκαλου ότι δύο στελέχη του ΠΑΣΟΚ τού τηλεφώνησαν το καλοκαίρι από κότερα επιχειρηματιών και τον κάλεσαν να πάει κι αυτός.
 Και επειδή απέφυγε, όπως το συνηθίζει, να πει ονόματα, η υπόθεση πήρε διαστάσεις, ενεπλάκησαν τα ονόματα του βουλευτή Θ. Τσουκάτου και του γραμματέα
του κόμματος Κ. Σκανδαλίδη και επιχειρηματιών με πρώτο αυτό τού κ. Κόκκαλη. Οι
 Το «επεισόδιο» αυτό ήρθε να προστεθεί σε όσα καταγγέλλονται εσχάτως για διαπλοκή πολιτικών και επιχειρηματιών και τη στιγμή που η κυβέρνηση καταβάλλει
προσπάθεια να πείσει ότι επιχειρεί να αποτρέψει τη διαπλοκή με πρόσθετες -ακόμη και συνταγματικές- ρυθμίσεις. Τώρα το θέμα προσέλαβε και εσωκομματική διάσταση (ήρθε ξανά στην επιφάνεια η παλαιόθεν υποβόσκουσα σύγκρουση Σκανδαλίδη - Τσουκάτου), γεγονός που προκαλεί πρόσθετο «πονοκέφαλο» στον Κ. Σημίτη.
 Το θέμα ανέκυψε προχθές το βράδυ την ώρα που συνεδρίαζε το Εκτελεστικό Γραφείο
του ΠΑΣΟΚ. Ο κ. Πάγκαλος φέρεται να είπε ότι το καλοκαίρι δυο σύντροφοί του του τηλεφώνησαν από κότερα επιχειρηματιών. Μάλιστα, έγινε πιο συγκεκριμένος λέγοντας ότι όταν ήταν στην Τζια για διακοπές, του τηλεφώνησε «αγαπητός σύντροφος και συνεργάτης του πρωθυπουργού» και τον κάλεσε να πάει κι εκείνος στο κότερο του επιχειρηματία.
 Η αναφορά αυτή διέρρευσε και η εφημερίδα «Τα Νέα» έγραψε ότι ο υπουργός εννοούσε τον κ. Θ. Τσουκάτο και τον κ. Κόκκαλη. Ο κ. Τσουκάτος χθες το πρωί συναντήθηκε με τον κ. Πάγκαλο και -όπως έλεγε αργότερα- τον διαβεβαίωσε ότι δεν είπε τίποτα που να τον αφορά.
 Ο κ. Πάγκαλος έστειλε στην εφημερίδα επιστολή με την οποία υποστηρίζει ότι όσα
είπε μεταφέρθηκαν παραποιημένα. Kαι προσθέτει ότι ούτε ονόματα ανέφερε, αλλά και τα περιστατικά που περιέγραψε δεν οδηγούσαν στο συμπέρασμα που βγήκε. Ουσιαστικά, δηλαδή, ο κ. Πάγκαλος διέψευσε ότι αναφερόταν στους κ.κ. Τσουκάτο και Κόκκαλη. Τη διάψευση αυτή επιβεβαίωσε το μεσημέρι ο κυβερνητικός εκπρόσωπος Δ. Pέππας, ο οποίος είχε επικοινωνήσει με τον υπουργό Πολιτισμού.
 Yστερα από αυτήν την εξέλιξη το ερώτημα που κυριάρχησε ήταν «ποιον ή ποιους εννοούσε ο Πάγκαλος». Το περιβάλλον του κ. Τσουκάτου φωτογράφιζε ως δράστη της
διαρροής στην εφημερίδα τον κ. Σκανδαλίδη. Το βράδυ ο δημοσιογράφος Ν. Κακαουνάκης είπε (από τον τηλεοπτικό σταθμό «Αλφα») ότι ο κ. Πάγκαλος με όσα είπε δεν εννοούσε τον κ. Tσουκάτο, αλλά άφησε σαφώς να εννοηθεί ότι εννοούσε τον κ. Σκανδαλίδη. Μάλιστα, για να ενισχύσει τον ισχυρισμό του έκανε μια αποκάλυψη. Είπε, δηλαδή, ότι οι κ.κ. Πάγκαλος, Τσουκάτος και Κόκκαλης έχουν φάει μαζί σε ταβέρνα, άρα όσα είπε ο κ. Πάγκαλος δεν αφορούσαν τον κ. Κόκκαλη και τον κ. Τσουκάτο.
 Ο Κ. Σκανδαλίδης αντέδρασε με οργή και χαρακτήρισε «κατάπτυστους» όσους «ενσπείρουν συκοφαντίες, διαδίδουν ψεύδη και προσπαθούν να με σπιλώσουν με αυτόν τον τρόπο».
 Η αναφορά του στον κ. Tσουκάτο είναι προφανής. Αναφέρει ακόμη στη δήλωσή του ο
γραμματέας του ΠΑΣΟΚ: «Στην Τζια δεν έχω πάει ποτέ στη ζωή μου και δεν έχω προσεγγίσει το λιμάνι της ούτε από απόσταση. Σε κότερο επιχειρηματία δεν έχω ανέβει ποτέ στη ζωή μου. Με τον κ. Πάγκαλο όλο το καλοκαίρι όχι μόνο δεν του ζήτησα να συναντηθούμε, αλλά ούτε στο τηλέφωνο μίλησα μαζί του». Kαι προσθέτει: «Οσο γι' αυτούς που δημιούργησαν το θέμα, τους προκαλώ ανοιχτά να πάρουν θέση και να πουν την αλήθεια με ονόματα και επώνυμα».
 Σύμφωνα με μία πληροφορία, την ώρα που ο κ. Πάγκαλος ανέφερε ότι του τηλεφώνησε ο «αγαπητός σύντροφος» και του είπε «είμαστε στο λιμάνι (της Τζιας),
έλα και συ», ο κ. Σημίτης έκανε ένα σχόλιο χαμογελώντας: «Αν το λιμάνι ήταν στο βουνό...» είπε και όσοι το άκουσαν το ερμήνευσαν ποικιλοτρόπως.
 Το βράδυ ο γραμματέας της νεολαίας του ΠΑΣΟΚ δήλωσε ότι «προκαλούν αλγεινή εντύπωση οι αντιπαραθέσεις στελεχών του ΠΑΣΟΚ και τα υπονοούμενα για σχέσεις πολιτικών με μεγάλα οικονομικά συμφέροντα». Ο Μιλτ. Εβερτ με δήλωσή και κάλεσε
τον πρωθυπουργό «να λάβει μτρα εναντίον όλων όσοι προκαλούν με τη συμπεριφορά τους και τις πράξεις τους το κοινό αίσθημα» διαφορετικά «δημιουργείται εύλογα η εντύπωση ότι συμβάλλει κι εκείνος στη διαπλοκή».
