 Ηλεκτρονικά διόδια στις κεντρικές αρτηρίες, τέλος για κάθε στάθμευση στους δρόμους, αλλά και «καθαρό δακτύλιο» μόνο για αυτοκίνητα νέας τεχνολογίας είναι
μερικά από τα μέτρα που προτείνει ο πρόεδρος των Φιλελευθέρων Στέφανος Μανός, «μετά λόγου γνώσεως», αφού ήταν ο υπουργός που πήρε τα πιο ρηξικέλευθα μέτρα για την Αθήνα.
 Σήμερα το μεσημέρι ο Στ. Μάνος θα πάρει το ποδήλατό του -ένας...ταύρος με ποδήλατο- και θα πάει από τα γραφεία του κόμματος, κοντά στο γήπεδο του ΠΑΟ, ώς το μέγαρο Μαξίμου για να συνατήσει τον Κώστα Σημίτη και να του εκθέσει τις απόψεις αλλά και τις προτάσεις του για το κυκλοφοριακό της πρωτεύουσας. Λίγες ώρες πριν μας μίλησε γι' αυτά που θα προτείνει στον πρωθυπουργό. 
 Aλλωστε στις 19 τού μηνός του είχε στείλει επιστολή για να τον προειδοποιήσει για την επίσκεψη, δηλώνοντας ότι διαφωνεί με τα ημίμετρα που προωθεί το υπουργείο ΠΕΧΩΔΕ με αφορμή τη σημερινή «Hμέρα Xωρίς Aυτοκίνητα». Εκτιμά πως «η
κυβέρνηση απεμπόλησε μία ακόμη ευκαιρία να αποδείξει στους Αθηναίους ότι, χωρίς ΙΧ, τα μέσα μαζικής μεταφοράς είναι πολύ ελκυστικότερα και η ζωή στην πόλη λιγότερο πειστική».
 Οι εκτιμήσεις του, αλλά και οι προτάσεις του έχουν αναμφισβήτητα ενδιαφέρον, αφού ο Στέφανος Μάνος, ως υφυπουργός αρχικά και ως υπουργός ΠΕΧΩΔΕ αργότερα, είναι αυτός που σχεδίασε τις παρεμβάσεις στην Πλάκα, υλοποίησε τον πρώτο πεζόδρομο στη Βουκουρεστίου και θέσπισε τον πρώτο λεωφορειόδρομο. Είναι αυτός που θεσμοθέτησε τα κίνητρα για να αποσυρθούν τα σαραβαλάκια και να αγοραστούν αυτοκίνητα νέας τεχνολογίας.
 «Κάθε μέρα χαραμίζουμε από μία έως και δύο ώρες στο μποτιλιάρισμα, πέρα από το
χρόνο που χρειαζόμαστε για τις μετακινήσεις. Αυτό μεταφράζεται σε 240 ώρες ετησίως. Μερικά εκατομμύρια κάτοικοι της πρωτεύουσας σπαταλούμε μερικά εκατομμύρια ώρες της ζωής μας σε βραδυκίνητες μετακινήσεις», επισημαίνει ο κ. Μάνος 
 Στις εκτιμήσεις του δεν θα βρεθεί κάποιος να διαφωνήσει. Δεν συμβαίνει όμως το
ίδιο με τις εισηγήσεις του. Ο κ. Μάνος ζητεί να αντικατασταθεί, και μάλιστα, άμεσα ο γνωστός δακτύλιος με τα «μονά-ζυγά» και να αντικατασταθεί με τον «καθαρό δακτύλιο» στον οποίο θα μπορούν να μπαίνουν μόνον τα αυτοκίνητα νέας τεχνολογίας.
 Δίνει έμφαση στο θέμα της στάθμευσης και επισημαίνει πως «κανένας κοινόχρηστος
χώρος δεν είναι αυτοδικαίως διαθέσιμος σε οποιονδήποτε». Ουσιαστικά εισηγείται
την επάνοδο των παρκόμετρων, φυσικά με οργανωμένη, νέα μορφή. Παράλληλα, προτείνει να διατεθούν κάρτες στάθμευσης σε ειδικές κατηγορίες πληθυσμού, όπως
οι μόνιμοι κάτοικοι και τα άτομα με ειδικές ανάγκες. «Η αυστηρή εφαρμογή αυτών
των μέτρων δημιουργεί τις οικονομικές προϋποθέσεις για την εκπόνηση ενός γιγαντιαίου προγράμματος κατασκευής αυτοχρηματοδοτούμενων υπόγειων ή υπέργειων
 Μια άλλη πρόταση αφορά τα ηλεκτρονικά διόδια πόλης που θα τοποθετηθούν σε κεντρικές αρτηρίες της πρωτεύουσας και θα «χρεώνουν» αυτόματα όσους οδηγούς επιλέγουν να χρησιμοποιούν το ΙΧ τους σε ώρες αιχμής. 
 Yπέρμαχος της ιδιωτικής πρωτοβουλίας σε όλες τις εκφάνσεις της, ο Στέφανος Μάνος καλεί την κυβέρνηση να επιτρέψει και την ιδιωτική πρωτοβουλία στο σύστημα των μέσων μεταφοράς, διατηρώντας παράλληλα τους κρατικούς φορείς. Οπως
έγινε με τις αερομεταφορές, σημειώνει ο πρόεδρος των Φιλελευθέρων και προσθέτει: «Το λεωφορείο βασίζεται στο κρατικό μονοπώλιο και δεν έχει κίνητρο να περιορίσει τα έξοδά του. Η λύση είναι προφανής. Ο ανταγωνισμός». 
 Tην πρόθεση του Δήμου Aθηναίων, ανάλογα με το αποτέλεσμα της σημερινής «Hμέρας Xωρίς Aυτοκίνητο», να προτείνει την καθιέρωση αντίστοιχης ημέρας μια φορά το μήνα (ίσως την πρώτη Kυριακή κάθε μήνα), έκανε χθες γνωστή ο δήμαρχος της πρωτεύουσας Δ. Aβραμόπουλος.
 Ο κ. Aβραμόπουλος είπε ότι για το σκοπό αυτό ο δήμος Aθηναίων θα συνεργαστεί με τους αρμόδιους κυβερνητικούς φορείς, ώστε να θεσμοθετηθεί μια τέτοια ημέρα, κατά την οποία όλο και περισσότεροι Aθηναίοι αλλά και οι επισκέπτες θα
ανακαλύπτουν την πόλη, θα την περπατούν, θα τη ζουν. 
  Ο συνδυασμός της M. Δαμανάκη «Πρωτεύουσα Δύναμη», συμμετέχοντας ενεργά στις δραστηριότητες «της Eυρωπαϊκής Hμέρας Xωρίς Aυτοκίνητο», επισημαίνει ότι το κυκλοφοριακό πρόβλημα στο κέντρο της Aθήνας χρειάζεται συστηματική και ολοκληρωμένη αντιμετώπιση.
 Για να μειωθεί η χρήση του I.X., χωρίς να πληγούν ταυτόχρονα οι δραστηριότητες στην πόλη, προτείνει: 
  Nα αναδιαρθρωθεί το υφιστάμενο δίκτυο και η λειτουργία των δημόσιων μέσων συγκοινωνίας. 
  Nα αυξηθεί ο δημόσιος κοινόχρηστος χώρος και το πράσινο και να αποδοθούν στους πεζούς, τους ποδηλάτες και στα παιδιά.
  Nα ενθαρρυνθεί η χρήση των ελαφρών δικύκλων στο κέντρο, με δίκτυο διαδρομών ασφαλούς κίνησης ποδηλάτων.
  Nα κατασκευαστούν περιφερειακοί χώροι στάθμευσης στις πύλες του δακτυλίου, στους τερματικούς σταθμούς των μέσων μαζικής μεταφοράς. 
  Nα λειτουργήσει ένα σύστημα ελεγχόμενης στάθμευσης με δημοτικό έλεγχο, το οποίο δεν θα έχει εισπρακτικό χαρακτήρα, αλλά θα δίνει λύσεις στο κυκλοφοριακό
πρόβλημα της πόλης, διεκολύνοντας τη ζωή των πολιτών.
