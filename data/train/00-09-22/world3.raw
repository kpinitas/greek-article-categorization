 Στο απόγειό του έχει φθάσει ο ψυχολογικός πόλεμος μεταξύ αντιπολίτευσης και κυβέρνησης στη Γιουγκοσλαβία, καθώς η πρώτη κατηγορεί τις αρχές ότι ετοίμασαν μεγάλη επιχείρηση καλπονοθείας, ενώ το καθεστώς κατηγορεί τη Δύση ότι με τη βοήθεια των αντιπάλων του ετοιμάζει οργανωμένες ταραχές με στόχο την αποσταθεροποίηση της χώρας.
 Ο εκ των ηγετών της ενωμένης αντιπολίτευσης Ζόραν Τζίντζιτς είπε ότι σύμφωνα με τις πληροφορίες του συνασπισμού έχει ετοιμαστεί μεγάλη επιχείρηση λαθροχειρίας και νοθείας, και υπάρχουν και αποδείξεις. Ο υποψήφιος του συνασπισμού για τις προεδρικές εκλογές Βόισλαβ Κοστούνιτσα είπε ότι η αντιπολίτευση θα κάνει το παν για να υπερασπιστεί τις ψήφους της, σε περίπτωση
νοθείας. «Θα δούμε τι θα μπορέσουμε να κάνουμε, αλλά είμαι σίγουρος ότι οι άνθρωποι είναι πιο γρήγοροι από εμάς», είπε. Ο Τζίντζιτς είπε ότι η παρακολούθηση της ψηφοφορίας θα είναι στην οργάνωσή της η δυσκολότερη των τελευταίων 10 ετών.
 Η αντιπολίτευση έχει ενεργοποιήσει δυναμικό τόσο που να καλύπτει το 98, 2% των εκλογικών τμημάτων στη Σερβία, είπε ο Τζίντζιτς, και σκοπεύει να εγκαταστήσει μεγάλες οθόνες στο Βελιγράδι για να παρακολουθήσει ο κόσμος τα αποτελέσματα. Περισσότεροι από 210 παρατηρητές απ' όλο τον κόσμο έφθασαν στη Γιουγκοσλαβία για τις εκλογές. Το Βελιγράδι δεν δέχτηκε παρατηρητές από την Οργάνωση για την
Ασφάλεια και τη Συνεργασία στην Ευρώπη. Πάντως, ο ειδικός σε νομικά θέματα, Σλόμπονταν Βούκσετιτς δήλωσε ότι η ψηφοφορία με τέσσερα ψηφοδέλτια (1 προεδρικές, 2 για τα σώματα της Βουλής και 1 για δημοτικές) και μία υπογραφή στις εκλογικές καταστάσεις ανοίγει το δρόμο για νοθείες.
 Στο κλίμα του προεκλογικού εντυπωσιασμού, ανακοινώθηκε χθες καταδικάστηκαν σε 20 χρόνια κάθειρξη ότι οι 14 δυτικοί ηγέτες που είχαν κατηγορηθεί από τις γιουγκοσλαβικές αρχές για εγκλήματα πολέμου κατά τους ΝΑΤΟϊκούς βομβαρδισμούς.
Ο αρχηγός των ενόπλων δυνάμεων, στρατηγός Νεμπόιζα Πάβκοβιτς, προειδοποίησε ότι ξένες δυνάμεις με σερβικές στολές θα επιχειρήσουν να δισεισδύσουν στη χώρα
το Σαββατοκύριακο των εκλογών και να προκαλέσουν ταραχές. Ξεκαθάρισε όμως ότι ο γιουγκοσλαβικός στρατός είναι έτοιμος και αν υπάρξει επέμβαση δεν θα υπάρξει
 Αμερικανικό ελικοπτεροφόρο αναμένεται στο λιμάνι του Σπλιτ στην Κροατία για ασκήσεις με κροατικές δυνάμεις που θα γίνουν τη Δευτέρα, μετά τις εκλογές. Αμερική και Κροατία επιμένουν ότι οι ασκήσεις είχαν προγραμματιστεί πολύ πριν από την προκήρυξη των εκλογών και είναι άσχετες.
 Πάντως, ο πρωθυπουργός της Αλβανίας Ιλίρ Μέτα κατηγόρησε τον πρόεδρο της Γιουγκοσλαβίας ότι επιχειρεί να προκαλέσει πολιτική βία στην Αλβανία, δέκα ημέρες πριν από τις τοπικές εκλογές, με στόχο να εκτρέψει τη δεινή κοινή γνώμη
από τη Σερβία. Ο πρόεδρος του Μαυροβουνίου, Μίλο Τζουκάνοβιτς, δήλωσε ότι η χώρα του θα υπερασπιστεί τον εαυτό της αν ο Γιουγκοσλάβος πρόεδρος προκαλέσει στρατιωτική σύγκρουση. Ο υπουργός Eξωτερικών του Μαυροβουνίου δήλωσε ότι είναι
πιθανό η χώρα του να κάνει δημοψήφισμα τα επόμενα δύο χρόνια για να κριθούν οι
 Ο πρωθυπουργός της Bουλγαρίας, Iβάν Kοστόφ, είπε ότι συμμερίζεται τις ανησυχίες του NATΟ για τις εκλογές στη Γιουγκοσλαβία.
