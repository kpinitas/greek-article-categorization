 Η συντριπτική πλειοψηφία των Τούρκων είναι υπέρ της ένταξης της χώρας τους στην Ευρωπαϊκή Eνωση, με ένα μικρό ποσοστό 9, 9% να αντιτίθεται, και ζητούν τη βελτίωση της κατάστασης των ανθρωπίνων δικαιωμάτων στη χώρα τους.
 Από όσους αντιτίθενται, οι περισσότεροι εκτιμούν ότι οι όροι που θα επιβληθούν
στην Τουρκία σε περίπτωση ένταξής της θα μπορούσαν να επηρεάσουν τη μουσουλμανική της ταυτότητας, να ενισχύσουν τις διασπαστικές τάσεις στο εσωτερικό ή να επιφέρουν οικονομική εξάρτηση από την Ευρώπη.
 Tο 69, 3% των ερωτηθέντων θεωρούν ότι η Τουρκία πρέπει να συμμορφωθεί με τον ευρωπαϊκό χάρτη σχετικά με το κράτος δικαίου και να βελτιώσει τη δημοκρατία της καθώς και το σεβασμό στα ανθρώπινα δικαιώματα. Το 70, 4% επιθυμούν τη λήψη μέτρων για τη διασφάλιση της ελευθερίας της έκφρασης.
 Tο 62% πιστεύουν ότι προκειμένου η Τουρκία να καταστεί τμήμα της ευρωπαϊκής οικογένειας, οι Τούρκοι υπήκοοι διαφορετικής εθνότητας, όπως οι Κούρδοι, θα πρέπει να είναι ίσοι απέναντι στον νόμο σε ό,τι αφορά την ταυτότητά τους και τα πολιτισμικά δικαιώματά τους.
