Το 'μαθε κι αυτό ο Τζιοβάνι! Μάλλον, όχι απλώς το έμαθε· το ένιωσε καλά στο πετσί του. Οτι στην Ελλάδα... «περνάμε με κόκκινο». Ο Βραζιλιάνος, μπορεί να έχει ήδη ένα χρόνο παραμονής στη χώρα μας, αλλά ασφαλώς θα θυμάται για πολύ καιρό την τελευταία σαββατιάτικη εμπειρία του. Λίγη ώρα πριν από την έναρξη του αγώνα Κυπέλλου του Ολυμπιακού με τον Εθνικό Αστέρα, ο Τζιοβάνι (ήταν εκτός αποστολής, καθώς είναι τιμωρημένος από την περσινή σεζόν) έφυγε από το σπίτι του, για το Ολυμπιακό Στάδιο.  Ο Βραζιλιάνος οδηγούσε ένα τζιπ (Μερσεντές) και ήταν σταματημένος στο φανάρι του ΟΑΚΑ, στη «Σπύρου Λούη». Μόλις άναψε πράσινο το φανάρι, ο Τζιοβάνι ξεκίνησε να φύγει, όμως από την άλλη πλευρά του δρόμου ερχόταν με μεγάλη ταχύτητα ένα άλλο αυτοκίνητο που παραβίασε τον κόκκινο σηματοδότη και συγκρούστηκε με σφοδρότητα μαζί του. Κανείς από τους δύο οδηγούς, δεν έπαθε τίποτα. Ομως το ψυχολογικό σοκ για το Βραζιλιάνο ήταν μεγάλο. Το αυτοκίνητό του έπαθε μεγάλες ζημιές, όμως αυτό ήταν το λιγότερο. Αμέσως, ειδοποιήθηκε ο γιατρός του Ολυμπιακού, Χρήστος Δάρρας. Ο Τζιοβάνι είχε μώλωπες, ενώ παραπονέθηκε και για πόνους στη σπλήνα. Για κάθε ενδεχόμενο, έκανε αξονική τομογραφία η οποία δεν έδειξε τίποτα. Αμέσως μετά, πήγε στο Ολυμπιακό Στάδιο και παρακολούθησε τον αγώνα των «ερυθρολεύκων» με τον Εθνικό Αστέρα. *Τροφική δηλητηρίαση έπαθε ο Αλβες. Θα λείψει από τις προπονήσεις δύο ημερών.  *Ο Δημήτρης Ελευθερόπουλος δεν πρόκειται να ακολουθήσει την αποστολή της Εθνικής ομάδας στην Ελβετία, επειδή ταλαιπωρείται ακόμη από τον τραυματισμό του.
(περίπου 2.000 φίλαθλοι) σχεδόν ευγνωμονούσε τον Λάμπρο Χούτο, γιατί η βραδιά του δεν πήγε χαμένη!  Την ίδια ώρα, ο Τάκης Λεμονής ακόμη σημείωνε στο χαρτί, τις επιδόσεις του νεαρού φορ κι ο Γιάννης Ματζουράκης έβαζε στο μυαλό του έναν ακόμη (ίσως τον πιο σοβαρό) πονοκέφαλο για την ενδεκάδα του νέου Ολυμπιακού. Το συμπέρασμα ήταν ένα. Με τέτοιες εμφανίσεις...άντε βγάλ' τον τον μικρό από την ομάδα! Ο ίδιος ο Χούτος αρνήθηκε να πει το παραμικρό στο τέλος του ματς. Αλλωστε «μιλούσε» ή, για την ακρίβεια, «φώναζε» γι' αυτόν η απόδοσή του. Κι όσοι είχαν μάτια, είδαν... ΟPΓIAΣE Ο Χούτος έβγαλε δύο γκολ. Το ένα καλύτερο από το άλλο. Το πρώτο (39 , το 2-0) με δεξί μονοκόμματο σουτ-μπανάνα από πολύ δύσκολη θέση. Το δεύτερο (86 ) με πλασέ κι αφού πρώτα έκανε κίνηση στον κενό χώρο. Συμμετείχε με πάσες στ' άλλα δύο γκολ της ομάδας του, στο 4-1 επί του Εθνικού Αστέρα. Εγινε στήριγμα στον Λουτσιάνο (30 ) όταν άνοιξαν το σκορ οι «ερυθρόλευκοι» και έβγαλε πάσα στον Οφορίκουε (72 ) για να επιτευχθεί το 3-1, λίγο μετά τη μείωση του σκορ (με τον Ντάρκο Τέσοβιτς στο 65 ) από τους Καισαριανιώτες. Ακόμη ο Χούτος είχε δύο φάσεις στα δοκάρια. Μια κεφαλιά (64 ) κι ένα σουτ (82 ) από πάσες του Πατσατζόγλου.  Ο Γιάννης Ματζουράκης δεν σκέφτηκε ούτε στιγμή ν' αποσύρει από το παιχνίδι το πρόσωπο της βραδιάς. Παρ' ότι ίσως είχε στο μυαλό του να χρησιμοποιήσει (στο δεύτερο ημίχρονο) δίδυμο επίθεσης τον Αλβες με τον Οφορίκουε. Η εμφάνιση του Χούτου τον ανάγκασε να παίξει για ένα μεγάλο διάστημα του αγώνα με...τρεις καθαρόαιμους κυνηγούς. Τον Χούτο, τον Αλβες και τον Οφορίκουε. Το δυσάρεστο για το «Ρουμάνο» ήταν πως ο Ουρουγουανός γι' άλλη μια φορά χάθηκε στο παιχνίδι. Ακόμη κι ο λησμονημένος Οφορίκουε έδειξε μια διάθεση, κυνήγησε τις φάσεις, έδειξε μια ζωντάνια πρωτοφανή για φιλικό παιχνίδι και για...Οφορίκουε. Ο Αλβες, τίποτα!  «Εγώ είμαι ευχαριστημένος...» είπε ξερά ο προπονητής των «ερυθρολεύκων», όταν του ζητήθηκε να σχολιάσει την απόδοση του Χούτου. Νωρίτερα στην αναφορά του για την εικόνα του Ολυμπιακού, έκανε λόγο για «ταχύτητα», «σκέψη» και «μια σειρά από καλά στοιχεία» στο παιχνίδι της ομάδας του. Ολα αυτά άρχιζαν και τέλειωναν στον Χούτο. Ο διεθνής κυνηγός ξεσάλωσε για 90 λεπτά. Εβγαινε δεξιά ή αριστερά από την περιοχή για να αλλάξει μπάλα. Κυνηγούσε σαν δαιμονισμένος ακόμη και τις χαμένες μπάλες ενώ ήταν μέσα σε όλες τις ψηλές ή χαμηλές μεταβιβάσεις μέσ' την περιοχή. Οι αντίπαλοί του εκτέθηκαν ανεπανόρθωτα καθώς δεν μπορούσαν να τον «παίξουν» ούτε από κοντά ούτε από απόσταση!  TA «ΔEYTEPA» Κι όλα αυτά με τη «δεύτερη» ομάδα του Ολυμπιακού καθώς για διάφορους λόγους (τραυματισμούς ή τιμωρίες) μια ολόκληρη ενδεκάδα είδε το παιχνίδι από τα θεωρεία του ΟΑΚΑ. Ο Τζιοβάνι, ο Μαυρογενίδης, ο Γιαννακόπουλος, ο Πουρσανίδης, ο Ελευθερόπουλος ήταν στην εξέδρα. Κι ο Ζέτερμπεργκ στον πάγκο! Ο Ματζουράκης δοκίμασε ένα ακόμη σχήμα, σε άμυνα, μεσαία γραμμή κι επίθεση. Πίσω, ο Πατσατζόγλου με τον Αμανατίδη δεν έκαναν πολλά λάθη. Η άμυνα «έφαγε» πάλι γκολ, όμως προήλθε από στημένη φάση και κακή εκτίμηση του Αγγ. Γεωργίου. Στη μέση, ο Λουτσιάνο και ο Νινιάδης απέδειξαν ότι πρέπει να υπολογίζονται περισσότερο, ενώ ο Ζε Ελίας είναι απαραίτητο να «μαζέψει» τα νεύρα του. Το ματς (σε γενικές γραμμές) ήταν μονόλογος για τον Ολυμπιακό. Ο Αστέρας άντεξε μισή ώρα ώσπου να δεχθεί το πρώτο γκολ. Μετά κατέρρευσε. Ο Σπύρος Λιβαθηνός έβαλε την ομάδα στο μισό γήπεδο, φοβούμενος μεγάλη νίλα. Ξεθάρρεψε μόνο όταν μείωσε (2-1) αλλά πλήρωσε το κόστος. Παρουσίασε πολλές αδυναμίες στη μεσαία γραμμή, καθώς οι παίκτες του «πουλούσαν» την μπάλα στο πρέσινγκ των αντιπάλων τους, με χαρακτηριστική ευκολία. «Είναι μια δύσκολη χρονιά και θα πρέπει να είμαστε απόλυτοι έτοιμοι στην έναρξη του Πρωταθλήματος» παραδέχθηκε ο παλιός άσος του Παναθηναϊκού. Χωρίς λάθη η διαιτησία του Μανώλη Γιανναδάκη. Κίτρινες κάρτες αντίκρισαν οι Ζε Ελίας, Ξάνθης. Κόπηκαν 1.688 εισιτήρια και εισπράχθηκαν 5.576.000 δραχμές. ΕΘΝΙΚΟΣ ΑΣΤΕΡΑΣ: Σιρονβάλ, Παπαδόπουλος (79  Φρόντζος), Λαγός, Καλιτζάκης, Παύλοβιτς (46  Τριανταφύλλου), Μποταΐτης, Ποδαράς (46  Τέσοβιτς), Μαρινάκης (46  Ξάνθης), Βαϊσάνεν (63  Θωμαΐδης), Μπεναλί, Μπασινάς (68  Παπαθανασίου). ΟΛΥΜΠΙΑΚΟΣ: Γεωργίου (87  Σηφάκης), Κόντης, Αμανατίδης (59  Καραταΐδης), Πατσατζόγλου, Γεωργάτος (52  Αντζας), Ζε Ελίας (59  Πασσαλής), Τζόρτζεβιτς (76  Ζέτερμπεργκ), Νινιάδης, Λουτσιάνο (60  Αλβες), Χούτος, Αλεξανδρής (52  Οφορίκουε).
