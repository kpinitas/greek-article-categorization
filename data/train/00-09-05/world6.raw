 Προηγείται το φιλοϊσλαμικό Κόμμα της Αρετής με ποσοστό 14%, με δεύτερο το ακροδεξιό Κόμμα Εθνικιστικής Κίνησης, ενώ ακολουθούν η Μητέρα Πατρίδα του Μεσούτ Γιλμάζ και η Δημοκρατική Αριστερά του Μπουλέντ Ετζεβίτ και τα υπόλοιπα κόμματα, σύμφωνα με δημοσκόπηση που δημοσίευσε χθες η αγγλόφωνη τουρκική εφημερίδα «Turkish Dail yNews».
 Σύμφωνα με έρευνα που πραγματοποίησε η εταρεία ANAR σε ολόκληρη την Τουρκία σε
δείγμα 1.460 ερωτηθέτων, το Κόμμα Αρετής ακολουθούν με ποσοστά 11, 6% το Κόμμα Εθνικιστικής Κίνησης, με 9, 8% η Μητέρα Πατρίδα, με 8, 9% η Δημοκρατική Αριστερά, με 7, 6% το Ρεπουμπλικανικό Λαϊκό Κόμμα του Αλτάν Οϊμέν, με 7% ο Ορθός Δρόμος της Τανσούτ Τσιλέρ και με 4% το φιλοκουρδικό Κόμμα Λαϊκής Δημοκρατίας. Με βάση τον εκλογικό νόμο και τα δεδομένα αυτά, εκατό από τους ισλαμιστές και τους ακροδεξιούς, οι υπόλοιποι μένουν εκτός Bουλής, αφού ισχύει
το όριο του 10%. Ωστόσο, το ποσοστό αναποφάσιστων που προκύπτει από την έρευνα, ξεπερνά το 35%.
 Αυτό που προκαλεί ενδιαφέρον είναι ιδιαίτερα το χαμηλό ποσοστό της Δημοκρατικής Αριστεράς, πράγμα που δείχνει και τη φθορά του πρωθυπουργού Μπουλέντ Ετζεβίτ. Ειδικά τους τελευταίους μήνες, ο Ετζεβίτ δέχθηκε επανειλημμένως πλήγματα, πότε με την προσπάθειά του να περάσει από τη Bουλή την αναθεώρηση του συντάγματος για την επανεκλογή του Σουλεϊμάν Ντεμιρέλ στην προεδρία της Δημοκρατίας, πότε με την ένταση που υπήρξε στις σχέσεις του με το
σημερινό πρόεδρο Αχμέτ Νετζντέτ Σεζέρ, με αφορμή το προεδρικό διάταγμα για το «ξήλωμα» ισλαμιστών δημόσιων υπαλλήλων. Στη δημοσκόπηση, μάλιστα, υπήρχε ερώτημα, από το οποίο προκύπτει ότι το 69, 9% των ερωτηθέντων τάσσεται υπέρ του
Σεζέρ στην απόφασή του να μην υπογράψει το διάταγμα.
 Αλλο ένα πρόβλημα του Ετζεβίτ είναι και ο στόχος για περιορισμό του πληθωρισμού. Ο στόχος έχει ήδη πάει περίπατο, αφού με τα στοιχεία του Αυγούστου που ανακοινώθηκαν χθες, ο πληθωρισμός είναι της τάξης του 48, 9%, ενώ
ο στόχος ήταν 25%. Στη δημοσκόπηση, οι ερωτηθέντες δηλώνουν με ποσοστό 80, 9% πως δεν πιστεύουν ότι η κυβέρνηση θα καταφέρει να πετύχει το στόχο του 25%. Επίσης, το 83, 3% των ερωτηθέντων δηλώνει ότι η κυβέρνηση δεν χρησιμοποιεί όπως
έπρεπε τα χρήματα που είχαν διατεθεί στους σεισμοπαθείς.
