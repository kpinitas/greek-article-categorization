Aλκοόλ, βίτσια, αρραβωνιαστικές, γριές κόμισσες και χιούμορ στο βιβλίο του Nικολό Aμανίτι
 Βία, σεξ, μαφιόζοι, «βαποράκια» και ζόμπι, σε ξέφρενες καταστάσεις με φόντο τη Ρώμη τού σήμερα. Τα διηγήματα του Νικολό Αμανίτι, υπό το γενικό τίτλο «Λάσπη»
 («Fango»), τα οποία κυκλοφόρησαν στη χώρα μας από τις εκδόσεις «Καστανιώτη» (σε μετάφραση Κωνσταντίνας Δεληκωστοπούλου) με μεγάλες δόσεις αρρωστημένου χιούμορ -ένα γεγονός που δεν αποποιείται ο συγγραφέας τους- παραπέμπουν αυτόκλητα σε ανάγνωσμα που διαθέτει όλες τις δόσεις εκείνων των συστατικών που
και να σοκάρουν καταφέρνουν αλλά και να πουλάνε. 
 Τα αισθητικής κόμικς περιεχόμενά του ξεκινούν με τη νουβέλα «Η τελευταία πρωτοχρονιά της ανθρωπότητας». Σ' αυτή είκοσι πρόσωπα περιγράφουν σε μια εμπνευσμένη κυκλική διήγηση τα γεγονότα λίγο πριν εκπνεύσει ο χρόνος. Αλκοόλ σε άφθονες δόσεις και φούντες, σεξουαλικά βίτσια και κερατωμένες αρραβωνιαστικές, γριές κόμισσες με τoυς ελκυστικούς ζιγκολό τους, χούλιγκαν και τρελαμένες φαν της γιόγκα, είναι μόνο μερικές απ' τις ανθρώπινες ψηφίδες μιας νουβέλας στην οποία τελικά, αφού έχουν συμβεί τα πιο απίστευτα γεγονότα, όλοι οι (αντί-) ήρωες καταλήγουν μακαρίτες. Το αρρωστημένο χιούμορ του Αμανίτι,
ο οποίος εγκατέλειψε τις «αργόσυρτες» αποτυχημένες σπουδές Βιολογίας για να αφοσιωθεί στη συγγραφή, κλείνει το μάτι στον αναγνώστη θριαμβολογώντας. Οπως συμβαίνει και στα υπόλοιπα, εξάλλου, πέντε διηγήματα, με τη σωρεία ακρωτηριασμών, φόνων, βιασμών, και πάσης φύσεως διαστροφών. 
 * Αλήθεια, κύριε Αμανίτι, αυτό που τελικά θέλατε να πετύχετε με το βιβλίο σας ήταν να σοκάρετε τον αναγνώστη; Γιατί αν πράγματι αυτός ήταν ο στόχος σας, τον
 «Θέλω να σοκάρω τον αναγνώστη. Ομως, συγχρόνως, θέλω να τον κάνω να γελάσει. Θέλω να συνδυάζεται το τραγικό με το κωμικό. Οπως και η έμπνευση προέρχεται από πολλά διαφορετικά πράγματα ταυτόχρονα: από την κωμωδία αλλά και από ιστορίες μυστηρίου με εγκλήματα. Ολα είναι ανακατωμένα και όλα προέρχονται από
 * Μόνο την ιταλική; Οι φόνοι, οι βιασμοί, τα σεξουλικά ανορθόδοξα που περιγράφετε, πιστεύετε πως μπορούν να συμβούν, πως έχουν συμβεί μόνο στην Ιταλία; 
 «Οχι, η αλήθεια είναι πως μπορούν να συμβούν οπουδήποτε. Ομως εγώ, στην προκειμένη περίπτωση, ήθελα να γράψω για τις εμπειρίες μου στην Ιταλία, για ανθρώπους που έχω δει και έχω ζήσει». 
 * Εχετε ζήσει, δηλαδή, τόσο ακραίες καταστάσεις και προβληματικές προσωπικότητες; 
 «Μόνο τους ανθρώπινους χαρακτήρες. Γιατί οι ακραίες καταστάσεις μπορούν να προέλθουν από φυσιολογικούς ανθρώπους ή από ανθρώπους οι οποίοι δείχνουν απολύτως φυσιολογικοί, αλλά δεν είναι. Πόσοι και πόσοι τέτοιοι δεν υπάρχουν! Επειτα πόσοι φυσιολογικοί άνθρωποι δεν περπατάνε αμέριμνοι πηγαίνοντας σπίτι τους και ξαφνικά δέχονται επίθεση που τους κοστίζει τη ζωή τους; ». 
 * Επομένως, αυτό που κάνετε είναι να καταγράφετε, έστω με τρόπο γκροτέσκ και υπερβολικό, τη ζωή; 
 «Ναι, ενώ συγχρόνως μου αρέσει να κάνω και μια ψυχολογικού τύπου σκιαγράφηση των χαρακτήρων». 
 * Η δομή και το περιεχόμενο του βιβλίο υπαγορεύτηκαν ίσως και από την πρόθεσή σας να πουλήσει; 
 «Δεν με απασχόλησαν καθόλου οι πωλήσεις. Εγραψα ό,τι ακριβώς ήθελα να γράψω, χωρίς καμία περαιτέρω σκοπιμότητα. Εξάλλου, οι ερωτικές ιστορίες πουλάνε πολύ περισσότερο από τις ιστορίες βίας».
 * Παρ' όλα αυτά το βιβλίο πούλησε, έγινε στην Ιταλία μπεστ σέλερ κάνοντάς σας συγχρόνως πολύ γνωστό. 
 «Ημουν τυχερός. Ισως τελικά το βιβλίο να ήτανε καλό».
 * Αναφέρατε προηγουμένως ότι το βιβλίο σας ήταν καρπός ποικίλων εμπνεύσεων. Αν
 «Μου είναι πραγματικά αδύνατο να απαριθμήσω τα στοιχεία που φτιάξαν το βιβλίο μου. Είναι πολλοί χαρακτήρες, πολλά διαβάσματα, ταινίες, κόμικς...».
 * Δεν είναι λίγοι όσοι μίλησαν για ομοιότητες με τις ταινίες του Ταραντίνο...
 «Συμπτωματικά όταν κυκλοφόρησε το βιβλίο, βγήκε και το "Pulp Fiction" και όλοι
μιλούσαν για μεγάλες ομοιότητες. Ομως δεν είναι έτσι. Η "Λάσπη" προήλθε από την εμπειρία μου, από την προσωπική μου μνήμη, από τα πράγματα που αγαπώ. Αγαπώ τις ταινίες ζόμπι, έγραψα μια ιστορία ζόμπι. Ομως πάνω απ' όλα, πολύ σημαντικό ρόλο παίζει η προσωπική εμπειρία, σε κάθε επίπεδο». 
 «Είναι πολύ σημαντική, όμως αν με ρωτούσατε τι είναι αυτό που παίζει πολύ μεγάλο ρόλο στη συγγραφή, θα έλεγα πως είναι η καλή δομή που θα χαλιναγωγήσει τη φαντασία. Η μέθοδος γραψίματος, η διάρθρωση μιας αρχής, μιας μέσης κι ενός τέλους». 
 * Παρ' όλους τους ξέφρενους ρυθμούς του βιβλίου και τις παράδοξες εκτός ελέγχου καταστάσεις στις οποίες αναφέρεται, από το βάθος αναδύεται μια αίσθηση
 «Απόλυτα. Ηδη από την εποχή της εφηβείας δέχεσαι απίστευτες πιέσεις, και σεξουαλικές πιέσεις. Αυτές συνεχίζονται πάντοτε. Επειτα η μοναξιά έχει το στοιχείο της μελαγχολίας. Δεν είναι εύκολο να είσαι μόνος σου, όμως είναι πολύ
σημαντικό να μένεις με τον εαυτό σου. Ακόμη και χαρούμενους ανθρώπους που βλέπεις διαπιστώνεις στο τέλος πως κρύβουν πολύ μελαγχολικές πτυχές». 
 * Ιδιαίτερα η νουβέλα για την πρωτοχρονιά δίνει την εντύπωση μιας αβάσταχτης μελαγχολίας για το νέο χρόνο που έρχεται. 
 «Εκφράζοντας το φόβο για το μέλλον. Λίγο πριν από την πρωτοχρονιά σκέφτεσαι "τι θέλω να μου φέρει ο νέος χρόνος, τι θέλω να αλλάξει, θέλω έναν όμορφο σύντροφο" και απελπίζεσαι». 
 * Οπως ο πρώτος ήρωας, ο Κριστιάνο Καρούτσι, ο οποίος δεν θέλει να βγει απ' το
δωμάτιό του, ούτε για να πάει με φίλους σε πάρτι. 
 «Ακριβώς. Του μοιάζω πολύ του Κριστιάνο. Φοβάμαι κι εγώ τα μεγάλα πάρτι με τον
πολύ κόσμο, στα οποία πρέπει όλοι να είναι χαρούμενοι. Προτιμώ να μένω μόνος μου». 
 * Ο τρόπος που διαλέξατε να γράψετε το βιβλίο, πέρα από το ίδιο το θέμα, υπαγορεύτηκε από τις συνθήκες έλλειψης χρόνου του σύγχρονου αναγνώστη; Είχατε στο μυαλό σας, δηλαδή, ότι πρέπει να δώσετε στον αναγνώστη κάτι που να διαβάζεται και γρήγορα και εύκολα; 
 «Ναι, ήθελα να είμαι άμεσος. Να επικοινωνήσω με τον αναγνώστη άμεσα και γρήγορα. Συγχρόνως έγραψα ένα βιβλίο που θα ήθελα κι εγώ να διαβάσω». 
 * Εχετε σκεφτεί να γράψετε ένα βιβλίο με φυσιολογικότερες καταστάσεις και χαρακτήρες; 
 «Το φυσιολογικό είναι και βαρετό. Δεν θα ήθελα ποτέ να γράψω για τη μητέρα ή τον πατέρα μου». 
 * Υπάρχει κάτι που θέλετε με τα βιβλία σας να δώσετε; 
 «Θέλω να δώσω την άλλη οπτική των κανονικών ιστοριών της ζωής μας. Οπως σε όλη
μας τη ζωή έχουμε φίλους που ποτέ δεν ξέραμε ότι στην πραγματικότητα ήταν και δρούσαν ως εχθροί. Αυτή είναι μια άλλη οπτική». 
