Τέλος της εποχής του πετρελαίου προέβλεψε ο πρώην υπουργός Πετρελαίου της Σαουδικής Αραβίας Αχμεντ Ζακί Γιαμανί όμως η τιμή του μπρεντ σημείωσε χθες νέο
 Ασκώντας έντονη κριτική στην παρούσα πολιτική των βραχυπρόθεσμων κερδών που ακολουθεί ο ΟΠΕΚ και την αδυναμία του να ελέγξει την πρόσφατη άνοδο των τιμών,
ο Γιαμανί προέβλεψε ότι μέσα σε μια εικοσαετία η ανάπτυξη της τεχνολογίας θα προκαλέσει σημαντική μείωση της παγκόσμιας ζήτησης πετρελαίου.
 Η τεχνολογία, είπε σε συνέντευξή του στο πρακτορείο Reuters, αποτελεί το μεγάλο εχθρό του ΟΠΕΚ, καθώς θα οδηγήσει σε μείωση της κατανάλωσης του αργού πετρελαίου ενώ θα αυξήσει την παραγωγή σε χώρες εκτός του καρτέλ. Τα παρόντα υψηλά επίπεδα των τιμών θα επιταχύνουν την τεχνολογική πρόοδο και τα θύματα αυτής της εξέλιξης θα είναι χώρες όπως η Σουδική Αραβία, η οποία διαθέτει τεράστια αποθέματα -εκτιμάται ότι επαρκούν τουλάχιστον για 100 χρόνια- οι οποίες θα δουν τις τιμές να υποχωρούν σε επίπεδα χαμηλότερα από τα μονοψήφια νούμερα -ανά βαρέλι- του 1998.
 Οι χώρες αυτές δεν θα μπορούν να κάνουν τίποτα και θα δουν το πετρέλαιο να παραμένει στη γη τους για πάντα.
 Ο 70χρονος Γιαμανί διαπίστωσε ότι ακόμη και αν ο ΟΠΕΚ προβεί την επόμενη Κυριακή σε σημαντική αύξηση της παραγωγής του, είναι πλέον πολύ αργά να προλάβει να αναπληρώσει αποθέματα αργού πετρελαίου στις δεξαμενές των διυλιστηρίων της Δύσης, όπου τα αποθέματα πετρελαίου θέρμανσης δεν επαρκούν εν
 Ετσι προέβλεψε ότι οι τιμές θα κινηθούν πιθανότατα σε ακόμη ψηλότερα επίπεδα στους επόμενους μήνες φέτος και το 2001. Ομως αργότερα και για μια μακροχρόνια
περίοδο, θα υποχωρήσουν και αυτό θα είναι τρομερό για τις χώρες του ΟΠΕΚ.
 Οι παρατηρήσεις του Γιαμανί, (έως 24 συναπτεί έτη ισχυρού άνδρα των πετρελαιοπαραγωγικών χωρών) όπως και οι χθεσινές δηλώσεις του προέδρου του ΟΠEK Αλί Ροντρίγκεζ ότι το καρτέλ θα προχωρήσει στη λήψη μέτρων για τη σταθεροποίηση της αγοράς, δεν επέδρασαν σημαντικά στις τιμές του πετρελαίου, οι οποίες για μια ακόμη ημέρα χθες κινήθηκα ανοδικά. Η τιμή του μπρεντ στην αγορά του Λονδίνου αργά το απόγευμα σημείωνε άνοδο περίπου ενός δολαρίου σε σχέση με τα επίπεδα της περασμένης Παρασκευής, στα 32, 85. H τιμή του Mπρεντ μετρά εδώ και τρεις εβδομάδες πάνω από τα 30 δολάρια ανά βαρέλι.
 Ολα πάντως δείχνουν ότι ο ΟΠΕΚ θα προχωρήσει σε αύξηση της παραγωγής του την επόμενη Κυριακή, καθώς το καλάθι των τιμών του ήταν στο τέλος της περασμένης εβδομάδας στα 31, 71 δολάρια, πολύ υψηλότερα από το ανώτατο όριο των 28 δολαρίων που προβλέπει ο μηχανισμός ελέγχου τιμών-παραγωγής, που έχει υιοθετήσει από την περασμένη άνοιξη.
