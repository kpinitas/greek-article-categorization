Η μετοχή του ΟΤΕ και τα ολίγα εκλεκτά blue chips της αγοράς ανέλαβαν να διασώσουν χθες την... τιμή και το γενικό δείκτη της Σοφοκλέους.
 Πλην όμως, όταν ήχησε τα καμπανάκι λήξης των συναλλαγών, οι επενδυτές έτριβαν τα μάτια τους αντικρίζοντας την εικονική πραγματικότητα: Ο μεν δείκτης κατέγραφε κέρδη 1, 48%, στις 3.655 μονάδες, η δε συντριπτική πλειονότητα των μετοχών παρουσίαζε την εικόνα θαλασσοδαρμένου τοπίου.
 Ποιος, άραγε, μπορεί να ισχυρισθεί υπό το μέγεθος των χθεσινών απωλειών ότι ο «αντικειμενικός σκοπός» επετεύχθη, όταν ουδείς γνωρίζει ποιος είναι, πλέον, ο αντικειμενικός στόχος αυτών που καθοδηγούν τα βήματα της αγοράς το τελευταίο διάστημα; Ολοι δείχνουν να επιθυμούν την ανάκαμψη και όταν αυτή αρχίζει να διαφαίνεται, δέχεται τις πιο έντονες αμφισβητήσεις και συνοδεύεται από ακόμη πιο δυσμενείς προβλέψεις! 
 Μόνο 85 τίτλοι, πάντως κινήθηκαν χθες ανοδικά, ενώ 263 μετοχές δέχθηκαν πιέσεις και βρέθηκαν σε αρκετά χαμηλότερα επίπεδα από το κλείσιμο της Παρασκευής, μέσα σ' ένα κλίμα γενικότερης επιφυλακτικότητας, αλλά και καχυποψίας από πλευράς χρηματιστών και επενδυτών, ως προς τις δυνατότητες της αγοράς να διακρατήσει τα κέρδη και να κινηθεί ομαλά κατά τις αμέσως προσεχείς συνεδριάσεις.
 Το στοιχείο της επιλεκτικότητας σ' ένα εξαιρετικά περιορισμένο αριθμό μετοχών το οποίο καταγράφηκε εντόνως χθες και, παράλληλα, η διατήρηση της αξίας συναλλαγών σε σχετικά περιορισμένα επίπεδα αυξάνουν την περιρρέουσα ανησυχία για μια πιθανή νέα «τούμπα» των τιμών.
 Αρκετοί, μάλιστα, εκπρόσωποι χρηματιστηριακών εταιρειών σημείωναν χθες ότι η είσοδος του γενικού δείκτη στα όρια των 3.650-3.700 μονάδων, με τα ποιοτικά χαρακτηριστικά της χθεσινής συνεδρίασης αυξάνουν, σύμφωνα τουλάχιστον με τις τεχνικές αναλύσεις, τον κίνδυνο μιας νέας διόρθωσης, για την οποία πολλοί μιλούν και ακόμη περισσότεροι, ως φαίνεται, την αναμένουν.
 Εξάλλου, η επανεμφάνιση αγοραστικών εντολών από το εξωτερικό -φαινόμενο αρκετά
έντονο κατά το τέλος της προηγούμενης εβδομάδας- αντί να διαλύει τους φόβους μιας νέας πτώσης και να βελτιώνει το αρνητικό κλίμα στην ελληνική αγορά, δείχνει να λειτουργεί ανασταλτικά στην παρούσα αβέβαιη φάση της αγοράς.
 Δεν είναι λίγοι αυτοί που υποστηρίζουν ότι οι αγοραστικές εντολές από κέντρα του εξωτερικού προέρχονται κατά κύριο λόγο από τα λεγόμενα κερδοσκοπικά funds,
τα οποία άρχισαν να επανακάμπτουν δριμύτερα όταν μετατέθηκε από τη Morgan Stanle yγια τον Μάιο του 2001 η αναβάθμιση της Σοφοκλέους στις ώριμες αγορές.
 Κατά συνέπεια, υποστηρίζουν οι συγκεκριμένοι κύκλοι, τα κεφάλαια αυτά που «χτυπούν και φεύγουν» θα προσπαθήσουν να επιτύχουν το μέγιστο δυνατό κέρδος μέσα από μικρές, αλλά συνεχείς, παλινδρομήσεις της Σοφοκλέους.
 Ως χαρακτηριστικό παράδειγμα μάλιστα της τακτικής των ξένων κερδοσκόπων φέρουν
από την οποία παίζεται ένα «γαϊτανάκι» με κούρσες ανόδου και πτώσεις στη συνέχεια, υποβοηθούντος και του γεγονότος ότι η συγκεκριμένη μετοχή, όπως άλλωστε και ο τίτλος της Εθνικής Τράπεζας διαπραγματεύονται και στο Xρηματιστήριο της Νέας Υόρκης.
 Τα παιχνίδια, όμως, με τις συγκεκριμένες, όπως και κάποιες άλλες μετοχές, ιδιαίτερης βαρύτητας στη διαμόρφωση του γενικού δείκτη της Σοφοκλέους, μπορούν
να αποβούν βραχυπρόθεσμα καταστροφικές για την επιδιωκόμενη σταθεροποίηση της ελληνικής χρηματιστηριακής αγοράς.
 Ουδείς, βέβαια, μπορεί να αποκλείσει το ενδεχόμενο η άνοδος των blue chips που
προκάλεσε χθες εντονότερους προβληματισμούς, δεδομένης και της συμπεριφοράς των εκατοντάδων άλλων μετοχών, να οφείλεται απλώς στην αναδιάρθρωση χαρτοφυλακίων, στην οποία προβαίνουν Eλληνες θεσμικοί επενδυτές, καθώς επίσης και σε κάποιες μη ανιχνεύσιμες ακόμη κινήσεις μακροχρόνιων ξένων επενδυτών, εν
 Αλλωστε, μέσα από τη μακρότατη διορθωτική πορεία κατά το τελευταίο έτος, η Σοφοκλέους έχει αποκτήσει ελκυστικά χαρακτηριστικά για ξένους επενδυτές, καθώς: ο δείκτης τιμών προς κέρδη (Ρ/Ε) του ελληνικού Xρηματιστηρίου έχει διαμορφωθεί στο 17, όταν στο Xρηματιστήριο του Λονδίνου είναι 28, στη Φραγκφούρτη άνω του 60, στο Παρίσι περίπου 40 και στη Μαδρίτη κοντά στο 28.
 Το ίδιο «φθηνές» για τα ξένα χαρτοφυλάκια έχουν καταστεί πλέον και οι ελληνικές τραπεζικές μετοχές, αφού το Ρ/Ε στο σύνολο του κλάδου φθάνει μόλις το 8, 8, ενώ οι αντίστοχες βρετανικές κινούνται στο 16, οι γαλλικές στο 21, οι ισπανικές στο 26, οι ιταλικές τραπεζικές μετοχές στο 34 κ.ο.κ.
