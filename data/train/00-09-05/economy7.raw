 Υπάρχει έντονο ενδιαφέρον εκ μέρους πολλών τουρκικών κατασκευαστικών εταιρειών
να εμπλακούν στην υλοποίηση του κατασκευαστικού προγράμματος που έχει διαμορφώσει η Ελλάδα, εν όψει των Ολυμπιακών Αγώνων του 2004.
 Tο αποκάλυψε χθες το μέλος του Ελληνοτουρκικού Επιχειρηματικού Συμβουλίου και εκπρόσωπος του ομίλου εταιρειών «KΟC», Μεχμέτ Αλί Νεϊζί, στη διάρκεια συνέντευξης Τύπου που δόθηκε με την ευκαιρία της πρώτης επίσημης κρατικής συμμετοχής της χώρας του στη διοργάνωση της φετινής 65ης ΔΕΘ. Στη συνέντευξη Τύπου συμμετείχαν ακόμη ο εμπορικός ακόλουθος της πρεσβείας της Τουρκίας στην Αθήνα Ερντογάν Χιούρμπας και ο εκπρόσωπος της εταιρείας Senexpo (της εταιρείας
που ανέλαβε την προετοιμασία της συμμετοχής της Τουρκίας), Εντερ Αρσλάν.
 Στο μεταξύ, στο περιθώριο της συνέντευξης, ο κ. Νεϊζί είπε ότι υπάρχει μεγάλο ενδιαφέρον εκ μέρους του ομίλου «KΟC» για επενδύσεις σε διάφορους τομείς στην Ελλάδα. Στα σχέδια περιλαμβάνεται η δημιουργία αλυσίδας σούπερ μάρκετ, αρχής γενομένης από τη Θεσσαλονίκη.
 Για τις ελληνοτουρκικές σχέσεις, οι εκπρόσωποι της Τουρκίας εξέφρασαν ελπίδα και αισιοδοξία ότι θα συνεχιστούν οι προσπάθειες προσέγγισης που ξεκίνησαν πέρυσι, και ότι από εδώ και πέρα θα είναι εντυπωσιακοί οι ρυθμοί ανάπτυξης των
 «Η λέξη "προσέγγιση" είναι το "κλειδί" στη διαδικασία που ξεκίνησε πέρσι», είπε ο κ. Χιούρμπας, ενώ ο κ. Νεϊζί τόνισε ότι «η επίδειξη καλής θέλησης και ετοιμότητας και από τις δύο πλευρές, αποτελούν τους βασικούς παράγοντες για την ενδυνάμωση των σχέσεων μεταξύ των δύο χωρών».
 Οι Τούρκοι εκπρόσωποι θέλοντας να επισημάνουν τη μεταστροφή που σημειώνεται στις σχέσεις των δύο χωρών, και ειδικότερα στο χώρο των επιχειρήσεων και του εμπορίου επικαλέστηκαν το αυξανόμενο ενδιαφέρον που εκδηλώνουν τον τελευταίο καιρό οι Ελληνες επιχειρηματίες για την ανάπτυξη δραστηριοτήτων στην Τουρκία. Ο κ. Χιούρμπας γνωστοποίησε ότι από τις αρχές του έτους και μέχρι τα τέλη Ιουνίου 2000 οι τουρκικές αρχές έδωσαν άδεια σε ένδεκα ελληνικές επιχειρήσεις να επενδύσουν στην Τουρκία ή να επεκτείνουν την ήδη υπάρχουσα εταιρεία τους στους τομείς εμπορίου, τουρισμού, ναυτιλίας, επεξεργασίας αγροτικών προϊόντων και κατασκευής υφασμάτων, καθώς και χημικών προϊόντων.
 Γενικότερα στοιχεία για τις διμερείς εμπορικές σχέσεις έδωσε ο κ.Χιούρμπας. Οπως είπε, ο όγκος των εμπορικών συναλλαγών μεταξύ Ελλάδας - Τουρκίας, την περίοδο 1990-1994, ήταν περίπου 250-300 εκ. δολάρια, το 1995 αυξήθηκε σημαντικά, φτάνοντας τα 450 εκ. δολάρια, ενώ το 1997, ξεπέρασε κάθε όριο αγγίζοντας τα 725 εκ. δολάρια. Ωστόσο, κατά τη διάρκεια των δύο επόμενων χρόνων, ο όγκος των εμπορικών συναλλαγών μειώθηκε ελαφρά, φθάνοντας τα 715 εκ.
δολάρια το 1998 και τα 700 εκ δολάρια το 1999. Αυτό, όπως είπε, οφείλεται κυρίως στην πτώση των ελληνικών εξαγωγών βαμβακιού προς την Τουρκία, η οποία προκλήθηκε λόγο της επίδρασης που είχε η ασιατική κρίση του 1997 στην τουρκική
 Κατά το πρώτο εξάμηνο του 2000 ο όγκος των εμπορικών συναλλαγών έφτασε τα 491, 6 εκ. δολάρια, παρουσιάζοντας αύξηση της τάξης του 38, 9%, σε σχέση με το αντίστοιχο περσινό διάστημα, οι δε εκτιμήσεις για το σύνολο του 2000, είναι ότι ο όγκος των εμπορικών συναλλαγών θα φτάσει το 1 δισ. δολάρια.
 Με την ευκαιρία αναφέρθηκε ότι, ο πρόεδρος του Ελληνοτουρκικού Επιχειρηματικού
Συμβουλίου Σαρίκ Τάρα έχει θέσει στόχο στον εμπορικό κόσμο της Τουρκίας, οι διμερείς εμπορικές σχέσεις να φτάσουν τα επόμενα χρόνια (δεν προσδιορίστηκε σε
 Βάσει στοιχείων της Στατιστικής Υπηρεσίας της Ελλάδας, οι ελληνικές εξαγωγές προς την Τουρκία, ήταν 351, 9 εκ. δολ., το 1998, ενώ έφτασαν τα 334, 4 εκ δολ. το 1999. Αντίστοιχα, οι ελληνικές εισαγωγές από την Τουρκία ήταν 362.6 εκ. δολ. το 1998 και 364, 4 εκ. δολ. το 1999. Από τα στοιχεία προκύπτει ότι οι ελληνικές εισαγωγές από την Τουρκία αυξήθηκαν κατά 0, 5%, κατά τη διάρκεια των δύο αυτών ετών και οι εξαγωγές προς την Τουρκία, μειώθηκαν κατά 5%.
 Το πρώτο εξάμηνο του 2000, οι τουρκικές εξαγωγές προς την Ελλάδα ήταν 247, 6 εκ. δολάρια ενώ οι εισαγωγές από την Ελλάδα ήταν 244 εκ. δολάρια. Από τα στοιχεία αυτά προκύπτει ότι οι τουρκικές εξαγωγές προς την Ελλάδα αυξήθηκαν κατά 27% και οι εισαγωγές από την Ελλάδα κατά 53, 5%.
