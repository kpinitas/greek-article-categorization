Η χρηματιστηριακή αδράνεια του Αυγούστου είχε ως αποτέλεσμα τη σημαντική μείωση, μόλις 9, 1 δισ. δρχ., των φορολογικών εσόδων από το ναό της Σοφοκλέους.
 Εξέλιξη, που αναμένεται να οδηγήσει σε υστέρηση γύρω στα 150 δισ. δρχ. στο οκτάμηνο του έτους, ενώ προβλέπεται ότι στο τέλος του έτους θα αντληθούν περίπου 200 δισ. δρχ., λιγότερα και από τα μισά του προϋπολογισθέντος στόχου των 450 δισ. δρχ.
 Οι χαμηλοί ημερήσιοι χρηματιστηριακοί τζίροι του περασμένου Αυγούστου έχουν ανησυχήσει το οικονομικό επιτελείο της κυβέρνησης, το οποίο «μάζεψε» τα λιγότερα φορολογικά έσοδα του έτους από τη Σοφοκλέους. Τα 9, 1 δισ. δρχ. είναι μειωμένα κατά 46, 8% σε σχέση με τον αντίστοιχο περσινό μήνα, που είχαν ανέλθει
 Τα περίπου 160 δισ. δρχ. εσόδων στη διάρκεια του οκτομήνου φαίνεται να αναστρέφουν τις ιδιαίτερα φιλόδοξες προβλέψεις του οικονομικού επιτελείου της κυβέρνησης, που προσδοκούσε έσοδα 450 δισ. δρχ. κατά το τρέχον έτος. Ετσι, τώρα, τέσσερις μήνες πριν από τη λήξη του έτους, οι ίδιοι παράγοντες επισημαίνουν ότι αν συνεχιστεί η σημερινή πορεία στο Χρηματιστήριο, τα φορολογικά έσοδα θα κυμανθούν κοντά στα 200 δισ. δρχ., διαμορφώνοντας την υστέρηση (έναντι του στόχου που έχει εγγραφεί στον προϋπολογισμό) στα 250 δισ.
 Σύμφωνα με προσωρινά στοιχεία, τα έσοδα από τον φόρο 6 τοις χιλίοις επί των χρηματιστηριακών συναλλαγών παρουσιάζουν αρνητική πορεία, με κορύφωση τον περασμένο Αύγουστο, που σημειώνεται για πρώτη φορα από την αρχή του χρόνου τόση σημαντική μείωση 46, 8%, αφού από τα 17, 1 δισ. δρχ. του Αυγούστου του 1999
τον φετινό μήνα έπεσαν στα 9, 1 δισ. δρχ. Ανησυχητικό είναι ότι η μείωση των εσόδων συνεχίστηκε για δεύτερο μήνα, αφού και τον Ιούλιο είχε σημειωθεί πτώση 11% (11, 1 δισ. δρχ. έναντι 12, 5 δισ. του αντίστοιχου περσινού μήνα).
 Βέβαια, η εικόνα δεν θυμίζει σε τίποτα τα φορολογικά έσοδα των πρώτων μηνών του έτους. Από τα 27, 4 δισ. δρχ. του Ιανουαρίου, 31 δισ. του Φεβρουαρίου και 24, 6 δισ. του Μαρτίου πέσαμε στα 16 δισ. τον Απρίλιο, 24 δισ. τον Μάιο, 15 δισ. τον Ιούνιο και μόλις 11, 1 δισ. τον Ιούλιο και 9, 1 δισ. δρχ. τον Αυγουστο (βλ. σχετικό πίνακα).
 Αν και τα έσοδα αναμένεται να φτάσουν τα 160 δισ. δρχ. στη διάρκεια του οκταμήνου και να είναι αυξημένα κατά 90% σε σύγκριση με το αντίστοιχο περσινό επτάμηνο, που είχαν ανέλθει σε 84 δισ. δρχ., η υστέρηση είναι σημαντική έναντι
του προβλεπόμενου στόχου. Κι ενώ από τον περασμένο Ιούλιο είχαν προβλέψει ότι θα έχουν μαζέψει φορολογικά έσοδα περίπου 200 δισ. δρχ. από το Χρηματιστήριο, ένα μήνα μετά -στα τέλη Αυγούστου έχουν φθάσει μόνο στα 160 δισ. δρχ. Πάντως, οι αρμόδιοι παράγοντες του υπουργείου Οικονομικών τονίζουν ότι αν η τωρινή πορεία της Σοφοκλέους συνεχιστεί και στους επόμενους μήνες, τότε ο στόχος του προϋπολογισμού δεν θα φτάσει ούτε το 50% του κονδυλίου αυτού.
 Σημειώνεται ότι βάσει των προσωρινών στοιχείων από αυξήσεις πέραν του 300% του
πρώτου διμήνου (362% τον Ιανουάριο, 308% στο πρώτο δίμηνο του έτους), περιοριστήκαμε σε 237% στο πρώτο τρίμηνο του χρόνου, 211% στο πρώτο τετράμηνο,
