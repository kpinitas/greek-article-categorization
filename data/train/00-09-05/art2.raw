Ο γιος τού Tσάρλι Tσάπλιν, Mάικλ Tσάπλιν, βρέθηκε στη χώρα μας για τη «Συνάντηση Kαζαντζάκη-Zορμπά» και μας μίλησε για τον πατέρα του, το μύθο του «Σαρλό» αλλά και τις οικογενειακές στιγμές και αναμνήσεις της οικογένειας Tσάπλιν
 «Και οι δύο ξεκίνησαν από χαμηλά, ζώντας τη ζωή τους σε όλη της την ένταση. Και οι δύο ήταν αυτοδίδακτοι-διδάχτηκαν από τις εμπειρίες τους». Ο Μάικλ Τσάπλιν βρίσκει κάποια κοινά μεταξύ του Αλέξη Ζορμπά και του Τσάρλι Τσάπλιν. Τον Ζορμπά τον λατρεύει. Τον πατέρα του προσπαθεί να μάθει τώρα να τον αγαπά.
Ο Ζορμπάς και ο Καζαντζάκης είναι ο λόγος που ο Τσάπλιν βρίσκεται αυτές τις ημέρες για δεύτερη φορά στην Ελλάδα, αλλά για πρώτη στην Κρήτη. Οχι μόνο για διακοπές. Μετείχε στην τελευταία από τις εκδηλώσεις που με τίτλο «Συνάντηση Καζαντζάκη-Ζορμπά» πραγματοποιήθηκαν σε διάφορες περιοχές της Ελλάδας (Κοζάνη,
Μάνη και Κρήτη), με πρωτοβουλία της Διεθνούς Εταιρείας Φίλων Νίκου Καζαντζάκη.
 Η εταιρεία εδρεύει στη Γενεύη, ο Μάικλ Τσάπλιν ζει με την επί 32 χρόνια σύζυγό
του Πατρίτσια και τα 5 του παιδιά μόνιμα πλέον στην Ελβετία, στον πύργο του πατέρα του, στο Βεβέι κοντά στη Λωζάννη και έτσι, ως λάτρης του Καζαντζάκη, ήρθε σε επαφή με τους «Φίλους του Καζαντζάκη» πριν από 8 χρόνια. Εκτοτε, παραβρέθηκε σε αρκετές ανάλογες εκδηλώσεις-αφιερώματα στις Βρυξέλλες, το Λουξεμβούργο κ.ά.
 Η σχέση του Μάικλ Τσάπλιν με τα γράμματα δεν είναι φυσικά όψιμη. Ο γιος του Σαρλό υπήρξε και εγγονός του Ευγένιου Ο' Νιλ (έστω κι αν δεν είδε ποτέ στη ζωή
του τον παππού του-είναι άλλωστε γνωστό ότι ο Ο' Νιλ εξοργισμένος από το γάμο της 18άχρονης τότε κόρης του Ούνα με τον 54άχρονο Τσάπλιν, έκοψε κάθε επαφή μαζί τους) και επιπλέον είναι και ο ίδιος θεατρικός συγγραφέας, ή τουλάχιστον προσπαθεί τον τελευταίο καιρό, όπως λέει να γίνει. 
 Πριν από τη σχέση του με τη δραματουργία, ο Τσάπλιν είχε υπάρξει επί μία 14ετία αγρότης. Ηταν την εποχή που προσπαθούσε να απομακρυνθεί όσο το δυνατόν περισσότερο από τον πατέρα του και από οτιδήποτε εκπροσωπούσε εκείνος. Για εμάς βλέπετε ο Τσάρλι Τσάπλιν είναι ένα θρυλικό πρόσωπο του σινεμά, συνυφασμένο και με την εικόνα του αλητάκου που φροντίζει όλο τρυφερότητα τα χαμίνια. Για τον Μάικλ Τσάπλιν όμως αυτή η τρυφερότητα και το ενδιαφέρον ήταν,
 - Ποια είναι η σχέση σας με το έργο του Καζαντζάκη; Πότε τον ανακαλύψατε; 
 «Τον ανακάλυψα πριν από 8 χρόνια, όταν διάβασα τον "Αλέξη Ζορμπά". Ηταν μία αποκάλυψη για μένα».
 «Διότι ο Ζορμπάς είναι τελικά ένα μεγάλο ποίημα, μία πρόσκληση να ζήσει κανείς, αλλά να ζήσει με την καρδιά και το σώμα».
 - Είναι ενδιαφέρον το ότι λέτε εσείς, ο εγγονός τού Ο' Νιλ και γιος του Τσάπλιν, ότι ο Ζορμπάς ήταν αποκάλυψη για εσάς.
 «Διαβάζει κανείς διάφορα βιβλία σε διαφορετικές περιόδους της ζωής του και φυσικά άλλα τον επηρεάζουν βαθιά και άλλα καθόλου. Εγώ, είχα ακούσει στο παρελθόν το όνομα του Καζαντζάκη, είχα δει προ 20ετίας την ταινία του Κακογιάννη, αλλά το έργο του Καζαντζάκη το ανακάλυψα σχετικά πρόσφατα, διαβάζοντας τα βιβλία του. Πρώτα τον Ζορμπά, μετά το «Αναφορά στον Γκρέκο», πιο μετά το «Ο Χριστός Ξανασταυρώνεται». Διαβάζω πολύ αργά, αλλά απόλαυσα κάθε
ένα από αυτά. Είναι τόσο ωραίος συγγραφέας ο Καζαντζάκης ώστε πιστεύω πώς κάθε
 - Φυσικά. Εννοώ όμως ότι ήσασταν γόνος διάσημης οικογενείας, συνεπώς η διασημότητα ήταν αναγκαίο κακό στη ζωή σας. Πώς ήταν τα παιδικά σας χρόνια; 
«Τον παππού μου δεν τον γνώρισα ποτέ. Ο πατέρας μου ήταν μεγαλοφυής, αλλά εμείς ήμασταν τα παιδιά του. Δεν είχαμε απόλυτη επίγνωση της διασημότητάς του.
Η ζωή μας κυλούσε φυσιολογικά. Πηγαίναμε στο σχολείο, γυρίζαμε...».
 - Η σχέση σας με τον πατέρα σας πώς ήταν; 
«Δύσκολη. Τώρα που μεγάλωσα μπορώ να τον δω διαφορετικά και να πω ότι ήταν ένας καλός πατέρας που αγαπούσε και φρόντιζε τα παιδιά του. Ηταν όμως επίσης και ένας μεγάλος καλλιτέχνης με πολύ έντονο ταμπεραμέντο. Πράγμα εξαιρετικά δύσκολο κάποιες φορές». 
 - Σας ρωτώ διότι αν και ο Τσάπλιν θεωρείται τεράστιος καλλιτέχνης, είχε και τη
 - Πώς ήταν λοιπόν η καθημερινή συμβίωση μαζί του; 
 «Ηταν πάρα πολύ αφοσιωμένος στο έργο του και όταν δούλευε δεν ήθελε να τον ενοχλούμε. Δεν έπρεπε συνεπώς να κάνουμε φασαρία εκείνες τις ώρες. Αλλά, νομίζω ότι απολάμβανε τις οικογενειακές του στιγμές, όπως το δείπνο στο οποίο ήμασταν πάντοτε όλοι μαζί».
«Ναι για λίγα δευτερόλεπτα στα "Φώτα της Ράμπας" και ύστερα κράτησα ένα μεγαλύτερο ρόλο στο "Ενας Βασιλιάς στη Νέα Υόρκη"...».
 - Ζήσατε λοιπόν τη μαγική ατμόσφαιρα των γυρισμάτων αυτών των ταινιών. Πώς ήταν να συνεργάζεστε πλέον μ' αυτόν; 
 «Ηταν μεγάλη χαρά μου να συνεργάζομαι μαζί του και για ένα επιπλέον λόγο: αισθανόμουν πως για πρώτη φορά είχα πραγματική και ουσιαστική επαφή μαζί του, πως για πρώτη φορά έδειχνε τόσο ενδιαφέρον για μένα. Ούτως ή άλλως, όταν γυρνούσε μία ταινία ήθελε να εξουσιάζει τα πάντα, να ελέγχει και την παραμικρή
λεπτομέρεια. Ηθελε λοιπόν να έχει στενή συνεργασία με όλους τους ηθοποιούς, να
συζητούν για το ρόλο, να παίζει τον κάθε ρόλο πρώτα ο ίδιος, καλώντας τον ηθοποιό να τον μιμηθεί».
 «Ο πατέρας μου είχε συνολικά 10 παιδιά. Τα 8 με τη μητέρα μου».
 * Κι εσείς έχετε 5 παιδιά. Είστε κι εσείς υπέρ της πολυμελούς οικογενείας...
 «Ναι. Εχω τρία κορίτσια και 2 αγόρια. Η Κάρμεν και η Ντολόρες είναι ηθοποιοί -η Κάρμεν μάλιστα ήταν ο λόγος που πρωτοήρθα πέρυσι στην Ελλάδα, στη Σύμη, όπου γυριζόταν η ταινία "Pourquoi pas moi?"ενός Βέλγου σκηνοθέτη. Η Κατρίν τραγουδίστρια. Ο Ζορζ ασχολείται με αγώνες μοτοσικλέτας.Και ο Τρεσί είναι δάσκαλος πολεμικών τεχνών».
 - Τα πνευματικά δικαιώματα του έργου του πατέρα σας είναι μοιρασμένα σε όλους σας; 
 «Ναι. Δημιουργήσαμε μια εταιρεία διαχείρισης των πνευματικών του δικαιωμάτων, όπου καθένας από εμάς έχει ίσα δικαιώματα. Λίγο περισσότερο ασχολείται με την εταιρεία μία από τις αδελφές μου. Αλλά το τι πρέπει να κάνουμε και τι όχι, προσπάθούμε να το αποφασίσουμε πάντα όλοι μαζί».
 - «Προσπαθούμε», είπατε. Δεν είναι δηλαδή πάντοτε εύκολη η απόφαση; 
 «Οσο εύκολα μπορεί να ληφθεί μία απόφαση μεταξύ 8 ατόμων. Πάντως μέχρι τώρα έχουμε κατορθώσει να καταλήγουμε σε συμφωνία».
 - Εσείς προσωπικά ποιο πιστεύετε ότι είναι το πολυτιμότερο «πράγμα» που σας κληροδότησε ο πατέρας σας; 
 «Οταν περνάς ένα μεγάλο μέρος της ζωής σου προσπαθώντας να ανακαλύψεις ποιος είσαι εσύ και παράλληλα προσπαθώντας να απομακρυνθείς όσο μπορείς περισσότερο από τον πατέρα σου, θέλεις χρόνο για να αρχίσεις να εκτιμάς αυτό που ήταν. Εγώ
άρχισα να τον εκτιμώ τώρα που έχω φτάσει σε κάποια ηλικία και βλέπω τα πράγματα από απόσταση. Ηταν ένας εξαιρετικός άνθρωπος. Κι όταν τον σκέφτομαι τώρα -γιατί νεότερος το μόνο που σκεφτόμουν ήταν πώς να δημιουργήσω αυτή την απόσταση μεταξύ μας-πιστεύω ότι ήταν κι ένας ευφυής καλλιτέχνης, όπως κι ο Καζαντζάκης, όπως και πολλοί άλλοι καλλιτέχνες».
 - Υπήρξαν λοιπόν περίοδοι στη ζωή σας που ευχόσασταν να ήσασταν παιδί μιας λιγότερο διάσημης οικογένειας; 
 «Ασφαλώς. Υπήρξαν κάποια τέτοια διαστήματα, αλλά τώρα κοιτώντας προς τα πίσω λέω πως δεν πρέπει να παραπονιέμαι...».
 - Αλλωστε τα παιδιά όλων των οικογενειών περνούν μία φάση που απορρίπτουν τους
γονείς τους και χρειάζεται μια χρονική απόσταση για να τους δουν στις πραγματικές τους διαστάσεις...
 «Ναι σε άλλους η διαδικασία αυτή γίνεται σύντομα. Εμένα μου πήρε πολύ χρόνο. Αργησα πάρα πολύ να μεγαλώσω».
 - Τα παιδιά διασήμων γονέων λέγεται ότι αντιμετωπίζουν προβλήματα έως ότου να χαράξουν τη δική τους πορεία. Ισχύει αυτό για εσάς; 
 «Είναι αλήθεια ότι ένα παιδί διασήμου γονέα έχει ακόμα μεγαλύτερες δυσκολίες, αναζητώντας τη δική του ταυτότητα. Αλλά πρέπει να ζήσεις τη ζωή σου και όπως και να 'χει κάποτε θα τη βρεις την ταυτότητά σου...».
 - Αλλά συχνά κάποιοι χρησιμοποιούν το γονιό σου ως μέτρο σύγκρισης των δικών σου συμπεριφορών ή κατακτήσεων..
«Ακριβώς αυτό συμβαίνει. Πρέπει, όμως, να μάθεις να ζεις για σένα και όχι για
τους άλλους. Είναι μια διαδικασία επώδυνη, δύσκολη αλλά και από μια άλλη πλευρά είναι κι ένα είδος προνομίου. Αλλωστε, έρχεται η στιγμή που αποζημιώνεσαι...».
 «Νεότερος είχα δουλέψει ως βοηθός παραγωγού στον κινηματογράφο. Και μετά παντρεύτηκα και έγινα αγρότης, παραμένοντας μακριά από το σινεμά. Τον τελευταίο καιρό άρχισα να γράφω ένα θεατρικό έργο -προσπαθώ να δω πώς η ζωή συνδέεται με την αιωνιότητα, πώς ζεις πράγματα που εκατομμύρια άνθρωποι τα 'χουν ζήσει πριν από εσένα».
 - Πώς αποφασίσατε να εγκαταλείψετε τα πάντα και να γίνετε αγρότης; 
 «Παντρεύτηκα και κάναμε τα τρία πρώτα μας παιδιά, τις κόρες μας και όλο αυτό το διάστημα ζούσαμε σε ένα μικρό διαμέρισμα. Ηταν γελοίο. Ξαφνικά σκέφτηκα ότι
πρέπει να φύγουμε μακριά. Κι αυτό κάναμε. Πήγαμε στη νοτιοδυτική Γαλλία κι αγοράσαμε μια φάρμα, με ζώα. Ηταν υπέροχη εμπειρία».
