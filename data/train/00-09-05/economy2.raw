«Φρένο» και στη διαδικασία μείωσης του δημοσίου χρέους, έχει βάλει η πτωτική πορεία του Χρηματιστηρίου Αθηνών, η οποία άρχισε πριν από 12 μήνες περίπου και
 Η πορεία αυτή έχει επηρεάσει αρνητικά την προσπάθεια αποκλιμάκωσης του δημοσίου χρέους, με δύο τρόπους. Πρώτον δημιουργεί καθυστερήσεις στο πρόγραμμα
προώθησης των αποκρατικοποιήσεων και δεύτερον η εμπλοκή της ΔΕΚΑ (Δημόσιας Επιχείρησης Κινητών Αξιών) έχει στερήσει έσοδα τα οποία προβλέπονταν να διοχετευτούν για την εξαγορά μέρους του δημοσίου χρέους.
 Είναι χαρακτηριστικό ότι στο εβδομαδιαίο Δελτίο Οικονομικών Εξελίξεων που εκδίδει η Alpha Bank, επισημαίνεται ότι η αρνητική κατάσταση που επικρατεί στη
χρηματιστηριακή αγορά έχει αναπόφευκτα αρνητικές επιπτώσεις στην πορεία της οικονομίας. Για παράδειγμα, αναφέρονται τα εμπόδια που δημιουργούνται στην υλοποίηση του προγράμματος ιδιωτικοποιήσεων και επιπλέον αποθαρρύνει την αναγκαία αναδιάρθρωση του ιδιωτικού τομέα μέσω της επιταχύνσεως των συγχωνεύσεων και εξαγορών επιχειρήσεων, οι οποίες φαίνεται ότι έχουν μειωθεί τους τελευταίους μήνες.
 Στο σκέλος μείωσης του δημοσίου χρέους το «πλήγμα» έχει δημιουργηθεί από την επιβράδυνση των ιδιωτικοποιήσεων, που έχουν ως αποτέλεσμα να «διαφεύγουν» έσοδα από τη ΔΕΚΑ, τα οποία θα χρησίμευαν για τη συνέχιση της διαδικασίας εξαγοράς δημοσίου χρέους.
 Ο στόχος που είχε τεθεί στον προϋπολογισμό του 2000 ήταν το δημόσιο χρέος να μειωθεί κατά 1 τρισ. δρχ. Η ΔΕΚΑ κατά το παρελθόν είχε προχωρήσει σε τέτοιες αγορές ομολόγων μειώνοντας ισόποσα το συσσωρευμένο χρέος της γενικής κυβέρνησης, ενώ η κυβέρνηση για φέτος έχει προϋπολογίσει ότι θα εξαγόραζε χρέος ύψους 740 τρισ. δρχ. 
 Τα δύο προηγούμενα χρόνια η ΔΕΚΑ είχε εξαγοράσει χρέος συνολικής αξίας 1.205 τρισ. δρχ. (598 δισ. δρχ. το 1998 και 607 δισ. δρχ. το 1999). Επιπλέον, τις χρονιές αυτές η ΔΕΚΑ είχε αναλάβει καταπτώσεις εγγυήσεων ύψους 898 δισ. δρχ. το 1998 και 17, 6 δισ. δρχ. το 1999.
 Για φέτος το ηπουργείο Οικονομικών είχε θέσει ως στόχο τη μείωση του συνολικού
χρέους κατά 1 τρισ. δρχ. με εξαγορά δημόσιου χρέους ύψους 740 δρχ. από τη ΔΕΚΑ. Ομως η κατάσταση του ΧAA και τα οικονομικά δεδομένα της ΔΕΚΑ δημιουργούν
 Βέβαια πρόσφατα η ΔΕΚΑ ενίσχυσε τη ρευστότητά της κατά 285 δισ. δρχ. με τη σύναψη του γνωστού ομολογιακού δανείου το οποίο θα είναι μετατρέψιμο σε μετοχές των ΕΛΠΕ και του ΟΤΕ. Ομως η ΔΕΚΑ σε όλη τη διάρκεια του έτους έχει ενισχύσει σημαντικά, άγνωστο κατά πόσο, τη θέση της στα ΕΛΠΕ.
 Επίσης η εταιρεία του Δημοσίου είχε συγκεντρώσει και ένα σημαντικό πακέτο μετοχών της Εθνικής Τράπεζας. Σημειώνεται ότι το χαρτοφυλάκιο της ΔΕΚΑ δεν έχει δοθεί μέχρι στιγμής στη δημοσιότητα παρ' όλο το θόρυβο και τη δικαστική εμπλοκή που έχει δημιουργηθεί γύρω από το θέμα αυτό.
 Από την άλλη πλευρά, η κυβέρνηση εκτιμά ότι μέχρι το τέλος του έτους θα αντισταθμίσει τις όποιες απώλειες έχουν σημειωθεί μέχρι σήμερα μέσω των μετοχοποιήσεων της ΑΤΕ, του ΟΠΑ και των τιτλοποιήσεων. Από τις διαδικασίες αυτές προσδοκά να συγκεντρώσει περίπου 700 δισ. δρχ.
 Συγκεκριμένα, από τη μετοχοποίηση και εισαγωγή της Αγροτικής Τράπεζας και του ΟΠΑΠ στο ΧΑΑ εκτιμάται ότι θα εισπραχθούν 200 δισ. δρχ. Επίσης, εντός του μηνός αναμένεται να έχει ολοκληρωθεί ο σχεδιασμός της τιτλοποίησης των αναμενόμενων μελλοντικών εσόδων από τα Εθνικά Λαχεία και από τα δάνεια που έχει χορηγήσει το Ταμείο Παρακαταθηκών και Δανείων από τις ελληνικές και ξένες
τράπεζες που μεσολαβούν, προκειμένου να προχωρήσει εντός του Νομεβρίου η πώληση των σχετικών ομολογιακών τίτλων, από τους οποίους το Ελληνικό Δημόσιο θα εισπράξει έσοδα 500 δισ. δρχ.
