 Σε αποκλεισμό των διυλιστηρίων της Γαλλίας προχωρούν όλο και περισσότεροι κλάδοι επαγγελμάτων, διαμαρτυρόμενοι για τη συνεχή αύξηση των τιμών των καυσίμων. Από τις πρώτες ώρες της κινητοποίησης στα πρατήρια βενζίνης άρχισαν να σχηματίζονται ουρές αυτοκινήτων, καθώς οι οδηγοί ανησυχούν για την πιθανότητα έλλειψης καυσίμων, που είναι πια ορατή. Εκπρόσωπος της εταιρείας ΤοtalFinaElf πληροφόρησε χθες ότι σε αρκετά πρατήρια της χώρας παρατηρείται έλλειψη στα αποθέματα. 
 Μέχρι χθες το απόγευμα, σε 1.740 ανέρχονταν τα οχήματα που έπαιρναν μέρος στον
αποκλεισμό άνω των 50 διυλιστηρίων σε διάφορα σημεία της Γαλλίας. Εκτός από τους οδηγούς φορτηγών αυτοκινήτων, στην κινητοποίηση συμμετέχουν αγρότες, οδηγοί ταξί και ασθενοφόρων, καθώς και η εθνική ομοσπονδία μεταφορών ταξιδιωτών (πούλμαν), που εξυπηρετούν και σχολεία. Τα μπλόκα στα πρατήρια άρχισαν να στήνονται από τα μεσάνυχτα της Κυριακής και πολλαπλασιάστηκαν τις επόμενες ώρες. Ο υπουργός Mεταφορών Ζαν-Κλοντ Γκεϊσό συναντήθηκε με την ηγεσία
των τριών ενώσεων που οργάνωσαν τις κινητοποιήσεις πριν αυτές ξεκινήσουν, αλλά
οι συνομιλίες τους δεν κατέληξαν πουθενά. Μία από τις ενώσεις, η εθνική ομοσπονδία φορτηγών, αμέσως μετά ανακοίνωσε ότι είναι αποφασισμένη όσο ποτέ άλλοτε να κατεβεί στο δρόμο. Χθες το βράδυ έγινε νέα συνάντηση συνδικαλιστών με την πολιτική ηγεσία «προκειμένου να εξεταστούν συγκεκριμένα μέτρα», οι πλευρές όμως αναχώρησαν χωρίς να κάνουν δηλώσεις. 
 Σε πολλά πρατήρια βενζίνης ουρές σχηματίστηκαν από τις πρώτες ώρες της κινητοποίησης και ο εκπρόσωπος της TotalFinaElf που τροφοδοτεί 3.500 βενζινάδικα σε όλη τη Γαλλία, είπε ότι «υπάρχει έλλειψη αποθεμάτων σε ορισμένα
προϊόντα και σε μερικές περιοχές», πρόσθεσε δε ότι ακόμη και στο Παρίσι υπάρχει ο κίνδυνος να παρατηρηθεί έλλειψη. 
 Οι οδηγοί φορτηγών «χτύπησαν» χθες και αεροδρόμια. Απέκλεισαν εκείνο της Νις, ενώ ετοιμάζονταν να «στερήσουν τα αεροσκάφη από κηροζίνη» και στο αεροδρόμιο της Μιλούζ. 
 Οι αυτοκινητιστές υποστηρίζουν ότι η τιμή του ντίζελ αυξήθηκε κατά 40% τους τελευταίους μήνες. Η Γαλλία έχει σήμερα τις υψηλότερες τιμές στα καύσιμα μετά τη Βρετανία. Σε αντίθεση με τους αλιείς, τους ταξιτζήδες και τους αγρότες, οι οδηγοί φορτηγών έχουν πολύ μικρή ελάφρυνση φόρου για τα καύσιμα. Για τα καύσιμα -λένε- ξοδεύουν το 7% των εσόδων τους, ενώ θα έπρεπε να πληρώνουν μόνο
