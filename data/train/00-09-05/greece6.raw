 Ρώσος επαγγελματίας εκτελεστής σκότωσε τελικά τον Καβαλιώτη επιχειρηματία Κωνσταντίνο Τσιαχτσίρο.
 Σύμφωνα με την Aστυνομία, ο Ρώσος μαφιόζος Τεμούρι Κιουρτζίδης, 33 ετών, που καταζητείται, είναι ο πληρωμένος δολοφόνος του 37χρονου επιχειρηματία Κωνσταντίνου Τσιαχτσίρα. Ως ηθικός αυτουργός φέρεται ο Καβαλιώτης πολιτικός μηχανικός Αδάμ Μαγκαφίνης, 42 ετών, ο οποίος οδήγηθηκε χθες στον εισαγγελέα. Αιτία της δολοφονίας, εκτιμά η Aστυνομία ότι είναι οι οικονομικές διαφορές που
είχαν μεταξύ τους οι Μαγκαφίδης και Τσιαχτσίρας όταν ήταν συνέταιροι. 
 Ο Ρώσος εκτελεστής, το πρωί του Σαββάτου πλησίασε σε απόσταση περίπου δύο μέτρων τον επιχειρηματία και χρησιμοποιώντας αυτόματο υποπολυβόλο τύπου «Scorpion», στο οποίο είχε τοποθετήσει σιγαστήρα, πυροβόλησε 7 φορές κατά του Κων. Τσιαχτσίρα, με αποτέλεσμα 3 σφαίρες να τον βρουν στην αριστερή ωμοπλάτη, στο ένα χέρι και στην κροταφική χώρα. Το τρίτο χτύπημα ήταν αυτό που του επέφερε τον ακαριαίο θάνατο, σύμφωνα με γνωμάτευση του ιατροδικαστή Σερρών Μηνά Γεωργιάδη. Στη συνέχεια ο δράστης, χρησιμοποιώντας αυτοκίνητο, διέφυγε, αλλά λίγο αργότερα επειδή ενεπλάκη σε τροχαίο ατύχημα εγκατέλειψε το αυτοκίνητο και εξαφανίστηκε πεζή. 
 Το συγκεκριμένο αυτοκίνητο αναζητείτο από την Αστυνομία Καβάλας ως ύποπτο και όταν εντοπίστηκε, μεταφέρθηκε σε κτίριο της Αστυνομικής Διεύθυνσης Καβάλας. Από την έρευνα που διενεργήθηκε, βρέθηκε επιμελώς κρυμμένο το όπλο του εγκλήματος και μια γεμιστήρα με τέσσερα φυσίγγια. Μέσα στο αυτοκίνητο υπήρχαν επίσης κιάλια, κινητό τηλέφωνο, πλαστικά παπούτσια και διάφορα άλλα είδη.
 Το όπλο, όπως προέκυψε από εργαστηριακές έρευνες που έγιναν στη Διεύθυνση Εγκληματολογικών Υπηρεσιών της ΕΛ.ΑΣ. στην Αθήνα, είναι αυτό που χρησιμοποίησε
 Από τις έρευνες που διενήργησε η Υποδιεύθυνση Ασφάλειας Καβάλας προέκυψε ότι ως ηθικός αυτουργός στη δολοφονία φέρεται ο πολιτικός μηχανικός Αδάμ Μαγκαφίνης. Σε νομότυπη έρευνα στο σπίτι και το αυτοκίνητό του, αστυνομικοί βρήκαν μια θήκη πιστολιού παρόμοιου με αυτό που χρησιμοποίησε ο δολοφόνος και 930.000 δρχ., χρήματα που -όπως εκτιμά η Aστυνομία- προορίζονταν για την εξόφληση του άγνωστου συμφωνηθέντος ποσού προς το Ρώσο ψυχρό εκτελεστή.
 Ο Μαγκαφίδης, που ισχυρίζεται ότι δεν έχει καμία ανάμιξη στη δολοφονία, οδηγήθηκε χθες στον εισαγγελέα Καβάλας, ο οποίος του απήγγειλε κατηγορία για ηθική αυτουργία σε ανθρωποκτονία από πρόθεση και τον παρέπεμψε να απολογηθεί στην τακτική ανακρίτρια. Ο ίδιος ζήτησε και πήρε 24ωρη προθεσμία για να ετοιμάσει την απολογία του. 
 Eις βάρος του Τεμούρι Κιουρτζίδη εκδόθηκε χθες το πρωί ένταλμα σύλληψής του από τακτική ανακρίτρια της Καβάλας και καταζητείται σε ολόκληρη τη χώρα. 
