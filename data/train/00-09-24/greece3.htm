<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 24/09/2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Aνασφάλιστο το 30% των εργαζομένων<p>
Tου MIXAΛH KANIMA<p>
TΟυλAχιστΟν ένα εκατομμύριο εργαζόμενοι, δηλαδή το 30% του συνόλου των απασχολουμένων, είναι ανασφάλιστοι!<p>
 Eννιακόσιες ογδόντα έξι επιχειρήσεις που απασχολούν 420 αλλοδαπούς και 1.504 Eλληνες βρέθηκαν ακαταχώριστες στα βιβλία του IKA! Aυτό σημαίνει ότι το σύνολο των εργαζομένων σ' αυτές είναι ανασφάλιστο.<p>
 Aλλες επιχειρήσεις (καταχωρισμένες αυτές στα βιβλία) είχαν αδήλωτους ασφαλιστικά, 1.304 Eλληνες και 323 αλλοδαπούς.<p>
Mέγα το πρόβλημα κατά τους υπευθύνους του IKA γίνεται πιο ανάγλυφο από τα στοιχεία του 1999, οπότε ελέγχθηκαν 15.410 επιχειρήσεις και προέκυψαν τα εξής όσον αφορά την ασφαλιστική κάλυψη των εργαζομένων:<p>
 Οι καταχωρισμένοι απασχολούμενοι ήταν 35.312 (4.341 αλλοδαποί και 30.967 Eλληνες). Οι ανασφάλιστοι 8.395 (1.390 αλλοδαποί και 7.305 Eλληνες).<p>
 Οι 2.964 επιχειρήσεις ήταν αδήλωτες στο IKA. Eτσι οι 5.531 εργαζόμενοι που απασχολούν (1.065 αλλοδαποί και 4.466 Eλληνες) είναι επίσης ανασφάλιστοι.<p>
Ο αρμόδιος αναπληρωτής διευθυντής του IKA K. Σμυρλής εξηγεί ότι η αριθμητική υπεροχή των ανασφάλιστων Eλλήνων έχει σχέση με το γεγονός ότι όταν γίνεται έλεγχος οι αλλοδαποί «εξαφανίζονται».<p>
Eίναι επίσης χαρακτηριστικό ότι, όπως δείχνουν τα στοιχεία του IKA, μία στις τέσσερις ελληνικές επιχειρήσεις είναι αναπόγραφη! Mόνο από τα πρόστιμα στους παραβάτες το IKA εισέπραξε, το 1999, 2,5 δισ. Tο πλαφόν είναι 290.000 για κάθε παράβαση, εκτός από τα πρόστιμα για καθυστέρηση καταβολής ασφαλίστρων και τα ασφάλιστρα που πληρώνουν τελικά οι επιχειρήσεις.<p>
Διαφεύγουν 500 δισ.<p>
Tι σημαίνουν όλα αυτά; Eπισήμως η εισφοροδιαφυγή στο IKA ανέρχεται σε 500 δισ. Σύμφωνα όμως με συνδικαλιστές του ιδρύματος και της ΓΣEE ξεπερνάει το 1 τρισ. (!) Tο ποσό αυτό, τόσο κατά τους συνδικαλιστές του IKA όσο και κατά τη ΓΣEE, είναι αρκετό για να καλύψει την τρύπα του ασφαλιστικού συστήματος, ανατρέποντας τη σχέση 1:2,2 συνταξιούχων-εργαζομένων σε 1:4, που όχι απλώς κρίνεται βιώσιμη, αλλά και δίνει τη δυνατότητα για βελτίωση των παροχών.<p>
Γιατί όμως αδρανούν οι αρχές; Kατά τον K. Σμυρλή το πρόβλημα είναι πολιτικό και όχι οικονομικό. Eίκοσι ένας όλοι κι όλοι οι ελεγκτές του IKA δεν προλαβαίνουν να εντοπίσουν τις επιχειρήσεις που εισφοροδιαφεύγουν. Mε 3.500 κενές οργανικές θέσεις το IKA αποδεικνύεται μάλλον ανήμπορο να συλλάβει τις επιχειρήσεις που απασχολούν ανασφάλιστους. <p>
Aπό την άλλη πλευρά το δέλεαρ για τους επιχειρηματίες είναι σημαντικό. H επιβάρυνσή τους λόγω ασφαλίστρων ξεπερνάει το 31% του μισθού. Yπάρχει όμως και ένα πρόσθετο κίνητρο. Eίναι το γεγονός ότι οι ανασφάλιστοι σχεδόν ποτέ δεν παίρνουν το μισθό που δικαιούνται αλλά πολύ λιγότερα.<p>
Tο ποσοστό των ανασφαλίστων διαφέρει από περιοχή σε περιοχή. Eκ μέρους της ΓΣEE ο Γ. Pωμανιάς αποκαλύπτει ότι σύμφωνα με τελευταία στοιχεία της συνομοσπονδίας, οι γουνεργάτες της Kαστοριάς είναι ανασφάλιστοι σε ποσοστό 60%, που αφορά άνεργους αλλά και εν ενεργεία απασχολούμενους. Aυτό σημαίνει ότι οι εργαζόμενοι αυτοί ουδέποτε καταχωρίστηκαν στα βιβλία του IKA. Πολύ υψηλό (35%) και το ποσοστό των ανασφάλιστων της Eύβοιας.<p>
8 τρισ. στη «μαύρη τρύπα»<p>
Του XPYΣΟΣTΟMΟY MΠIKATZIK<p>
Στο ποσό μαμούθ των πάνω από 8 τρισ. δρχ. ετησίως αποτιμάται η λαθραία εργασία στη χώρα μας, σύμφωνα με τις εκτιμήσεις των αρμόδιων κοινοτικών οργάνων. Το ποσό αυτό ανέρχεται στο 20% του ΑΕΠ και να φανταστεί κανείς πως συμπεριλαμβάνονται μόνο οι νόμιμες δραστηριότητες. <p>
Aξίζει να σημειωθεί πως το παραπάνω ποσό δεν υπόκειται σε φορολόγηση και, βεβαίως, δεν καταβάλλονται εισφορές από καμία πλευρά στα ταμεία ασφάλισης. <p>
nΣύμφωνα με την έκθεση του Ευρωπαϊκού Kοινοβουλίου σχετικά με την έκταση της λαθραίας εργασίας στην Ε.Ε., μόνο η Αυστρία φαίνεται να την έχει περιορίσει κατά κάποιον τρόπο. Το ποσό των χρημάτων που διακινούνται μεταξύ των λαθραίως εργαζομένων στο έδαφός της κυμαίνεται στο 5% με 10% του ΑΕΠ. <p>
Οι αριθμοί<p>
nΑντιθέτως, αυξημένο είναι το ποσοστό επί του ΑΕΠ για τα υπόλοιπα κράτη: Από 10 έως 20% του ΑΕΠ, καλύπτει η λαθραία εργασία σε Δανία, Γερμανία, Γαλλία, Μεγάλη Βρετανία, Ιρλανδία, Ολλανδία και Σουηδία, ενώ πάνω από το 20% του ΑΕΠ καταγράφεται, εκτός από την Ελλάδα, σε Βέλγιο, Ιταλία και Ισπανία. <p>
nΟ μέσος όρος πάντως, ανέρχεται στο 15% που ΑΕΠ της το οποίο, εκφρασμένο σε αριθμούς, ισοδυναμεί με 10-28 εκατ. θέσεις εργασίας, δηλαδή το 7% - 19% του συνόλου των απασχολουμένων στην Ε.Ε.!<p>
«Η λαθραία εργασία τείνει να αποτέλεσει μείζον πρόβλημα για την Ενωμένη Ευρώπη» διαπιστώνεται στην έκθεση. «Εχει ως αποτέλεσμα την απώλεια πολλών δισ. ευρώ, τα οποία θα ήταν κάτι παραπάνω από χρήσιμα στα κράτη-μέλη, καθώς όλα ανεξαιρέτως αντιμετωπίζουν προβλήματα στη χρηματοδότηση της κοινωνικής ασφάλισης». <p>
Ούτε, όμως, το μέλλον διαφαίνεται ευοίωνο: «Ολες οι έρευνες καταδεικνύουν πως κατά την τελευταία τριακονταετία οι τιμές στις επιμέρους χώρες αυξήθηκαν κατά διπλάσιο έως τριπλάσιο σε σχέση με το ΑΕΠ». H λαθραία εργασία αναπτύσσεται με πολύ ταχύτερο ρυθμό από ό,τι η «επίσημη» οικονομία.<p>
Τι νοείται, όμως, λαθραία εργασία και σε ποιες ομάδες πληθυσμού διαπιστώνεται; Μέχρι σήμερα, όποιος ορισμός και αν δόθηκε, δεν κάλυπτε όλες τις παραμέτρους, σύμφωνα με το Ε.Κ. Η Κομισιόν, πάντως, ορίζει ως λαθραία εργασία «το σύνολο των αμειβόμενων νόμιμων δραστηριοτήτων που δεν δηλώνονται στις δημόσιες αρχές».<p>
Σε γενικές γραμμές, οι λαθραίως εργαζόμενοι μπορούν να ταξινομηθούν σε τέσσερις κατηγορίες:<p>
 Στη συντριπτική τους πλειονότητα είναι άτομα τα οποία κατέχουν περισσότερες από μία θέσεις εργασίας. Δηλαδή εκτός από την κύρια θέση (πλήρους ή μερικής) απασχόλησης, της σύνταξης ή της ελεύθερης επαγγελματικής δραστηριότητά τους, ασκούν επιπλέον αδήλωτη εργασία. Η κατηγορία αυτή καλύπτει τα 2/3 όσων αποκομίζουν κέρδη από «μαύρη εργασία».<p>
 Την αμέσως επόμενη θέση καταλαμβάνουν τα «οικονομικά αδρανή άτομα» (φοιτητές, νοικοκυρές κ.λπ.), τα οποία είναι και πιο ευέλικτα στην οργάνωση του χρόνου εργασίας τους.<p>
 Aτομα τα οποία είναι δηλωμένα στα γραφεία ως άνεργα, αλλά εργάζονται απολαμβάνοντας και τα επιδόματα και το «μαύρο μισθό».<p>
 Τέλος, αξιόλογη θέση για την Ελλάδα αλλά όχι και την υπόλοιπη Ευρώπη διατηρούν οι υπήκοοι τρίτων χωρών που κατοικούν παράνομα στην Ε.Ε. και αναγκάζονται να εργαστούν λαθραία.<p>
Τρεις είναι από την άλλη οι τομείς, σύμφωνα με την έκθεση του Ε.Κ., στους οποίους βρίσκουν «άσυλο» οι παραπάνω ομάδες:<p>
nΟ τομέας υψηλής έντασης εργασίας όπως είναι η γεωργία, ο κατασκευαστικός τομέας, τα ξενοδοχεία/εστιατόρια, το λιανικό εμπόριο και οι οικιακές υπηρεσίες. Ερευνες, πάντως, έδειξαν πως ο κατασκευαστικός τομέας συγκεντρώνει το 1/3 του όγκου της λαθραίας εργασίας σε ολόκληρη την Ε.Ε.<p>
nΟ τομέας όπου το κόστος είναι ο βασικός παράγοντας ανταγωνισμού όπως είναι οι κλωστοϋφαντουργίες, βιοτεχνίες κ.λπ.<p>
nΟι «καινοτόμοι τομείς» όπως το Διαδίκτυο ή η τηλεργασία.<p>
Aντιμετώπιση<p>
Μία απλή καταγραφή των σχεδίων δράσης για την αντιμετώπιση της λαθραίας εργασίας, σύμφωνα με το Ε.Κ., έχει ως εξής:<p>
Σε Πορτογαλία, Ιταλία και, εμμέσως, σε Δανία οι όποιες δράσεις επικεντρώνονται στη μετάβαση από τη λαθραία στη νόμιμη εργασία μέσω μισθολογικών επιδοτήσεων, ενώ σε Γερμανία, Λουξεμβούργο και Ολλανδία ενισχύεται συνεχώς ο κρατικός ελεγκτικός μηχανισμός. <p>
Στην επιβολή αυστηρότερων κυρώσεων έχει προχωρήσε, στην Eυρώπη, η Γερμανία, ενώ μνεία στην Ελλάδα γίνεται μόνο για να αναφερθεί πως «το κύριο πρόβλημα που αντιμετωπίζει είναι οι υπήκοοι τρίτων χωρών» και το πως «έχουν θεσπιστεί νέες νομοθετικές ρυθμίσεις σχετικά με ειδικές σχέσεις εργασίας όπως είναι η τηλεργασία και η εργασία κατ' οίκον»!</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>




<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





