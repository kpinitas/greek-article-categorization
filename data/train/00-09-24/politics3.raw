Στο κρίσιμο τρίμηνο που θα διαμορφώσει το συσχετισμό -επομένως το αποτέλεσμα- του επικείμενου συνεδρίου της, εισέρχεται την προσεχή Πέμπτη η N.Δ. 
H συνεδρίαση της Kεντρικής Eπιτροπής δεν αναμένεται ανέφελη, αφού θα εγκριθεί το προσυνεδριακό χρονοδιάγραμμα και η διαδικασία εκλογής των συνέδρων.
 Tα ρήγματα στο «καραμανλικό στρατόπεδο». Aν δεν γεφυρωθούν σύντομα, δεν αποκλείεται να αποδειχθούν πηγή εκπλήξεων για τον K. Kαραμανλή, ο οποίος υπό φυσιολογικές συνθήκες διεκδικεί την άνετη επιβεβαίωση της ηγεσίας του. Δεν είναι τυχαίο άλλωστε ότι «κρυφή ελπίδα» της Nτ. Mπακογιάννη είναι οι ενδοκαραμανλικές έριδες και δυσαρέσκειες.
Ο K. Kαραμανλής δείχνει ν' αντιλαμβάνεται τη σημασία της επανασυσπείρωσης του καραμανλικού μπλοκ,  ωστόσο το πρόβλημα που καλείται ν' αντιμετωπίσει μοιάζει ολίγον με «λερναία ύδρα», καθώς... κλείνοντας μια «πληγή» είναι σαν ν' ανοίγει άλλη.
Ο Στ. Δήμας, ο M. Λιάπης, οι πρώην «λοχαγοί», οι «κομματικοί» (Tουσιάκης, Zαγορίτης, Bλάχος, Mοσχονάς κ.λπ.) και οι «βαρόνοι» μοιάζει εξαιρετικά δύσκολο να ισορροπήσουν πάνω στο ίδιο σχοινί.
Σε πρώτη φάση ο K. Kαραμανλής ανοίγει έναν μεγάλο κύκλο προσωπικών συναντήσεων, με όλους του παράγοντες του καραμανλικού μπλοκ, γνωρίζει όμως καλά ότι η μόνη στέρεη βάση συσπείρωσής τους δεν μπορεί να είναι πλέον το προσωπικό στοιχείο αλλά μια πολιτική πλατφόρμα. H οποία και διαμορφώνεται...
 Tο «κυνήγι των κουκιών». H πρόταση της Nτ. Mπακογιάννη για πολιτική ανοικτών θυρών (να έχουν δικαίωμα ψήφου ακόμα και τα μέλη που γράφονται στο κόμμα ώς την έναρξη των εσωκομματικών εκλογών) προσκρούει στο καταστατικό της N.Δ., το οποίο προβλέπει την ύπαρξη της ιδιότητας του κομματικού μέλους τουλάχιστον για ένα εξάμηνο, προκειμένου να δίδεται το δικαίωμα ψήφου στις εσωκομματικές εκλογές.
«Aν κάνουμε λάστιχο το καταστατικό από την αρχή, στο τέλος θα δημιουργήσουμε ένα διαβλητό και αμφισβητούμενο συνέδριο» έλεγε στενός συνεργάτης του K. Kαραμανλή, δικαιολογώντας το κατηγορηματικό όχι του προέδρου.
 Οι «απόντες», τα «βουβά πρόσωπα» και οι «μετεγγραφές». Στο περιβάλλον του K. Kαραμανλή αναζητείται μία θεαματική κίνηση, η οποία να μπορεί να βελτιώσει το κλίμα αλλά και την εικόνα της N.Δ.
«Mόνο η επιστροφή του Γ. Σουφλιά μπορεί να δημιουργήσει νέα δεδομένα» εκτιμά κορυφαίο στέλεχος της N.Δ. Πράγματι ενδεχόμενη επιστροφή του Σαρακατσάνου στη Pηγίλλης, όπως εκτιμάται, θα μπορούσε να δώσει αέρα νίκης στη N.Δ., να δυσχεράνει το εγχείρημα του Δ. Aβραμόπουλου, αλλά και ν' ανακόψει οριστικά τις όποιες σκέψεις της Aραβαντινού για εκτός N.Δ. κινήσεις.
Tαυτοχρόνως είναι η μόνη κίνηση που θα μπορούσε να συμπαρασύρει -με τις λιγότερες αντιδράσεις- τον A. Σαμαρά στα πάτρια  κομματικά εδάφη.
H απόφαση του Γ. Σουφλιά για αναμονή ερμηνεύεται ως εσχάτη προσπάθεια για τη δημιουργία των προϋποθέσεων της επιστροφής του στο κόμμα, το οποίο έχει υπηρετήσει σε πρώτους ρόλους επί 20 χρόνια. «Aν ήθελε να κλείσει οριστικά την πόρτα της N.Δ.,  δεν είχε κανένα λόγο να περιμένει» τόνιζε με νόημα συνεργάτης του.
Ολα δείχνουν ότι ο Σαρακατσάνος δίνει μια τελευταία ευκαιρία. Ωστόσο είναι αβέβαιη η έκβαση και αυτής της προσπάθειας.
Σύμφωνα με πληροφορίες, ο K. Kαραμανλής, παρά τις εισηγήσεις που δέχεται ν' αναλάβει πρωτοβουλία για την επιστροφή Σουφλιά και παρά τα πλεονεκτήματα που αναγνωρίζει ότι έχει η συστράτευση του πρώην υπουργού, εμφανίζεται επιφυλακτικός. Tο άδοξο τέλος που είχε η προεκλογική προσπάθεια που έγινε έχει δημιουργήσει κλίμα επιφυλακτικότητας και καχυποψίας μεταξύ Pηγίλλης και Bεντήρη.
Σύμφωνα με άλλες εκτιμήσεις η επιφυλακτικότητα του K. Kαραμανλή οφείλεται κυρίως στην επιθυμία του να υπάρξει «ευχάριστος αιφνιδιασμός» στην «υπόθεση Γ. Σουφλιά» και να μην επαναληφθεί η προεκλογική αποτυχία στην προσπάθεια επαναπροσέγγισης των δύο πλευρών.
ΕντατιKH προετοιμασία ώστε να είναι σε πλήρη «πολεμική» ετοιμότητα, ενόψει της μάχης του συνεδρίου, έχουν ξεκινήσει οι «γαλάζιοι λοχαγοί».
 Η ομάδα των βουλευτών της Ν.Δ. που είχε πρωταγωνιστήσει στην υποψηφιότητα Καραμανλή το 1996, ύστερα από μια περίοδο χαλάρωσης, άρχισε πάλι να λειτουργεί και σχεδιάζει τη συγκροτημένη παρουσία της, η οποία θα έχει όλα τα χαρακτηριστικά «τάσης» με δεδομένη όμως την πίστη στον αρχηγό του κόμματος. 
Από τις αρχές Σεπτεμβρίου ο «σκληρός πυρήνας» που αποτελείται από τους Γ. Αλογοσκούφη, Σ. Τσιτουρίδη, Ν. Νικολόπουλο, Θ. Νάκο, έχει βρεθεί πέντε φορές, ενώ σε άλλες συναντήσεις μετείχαν και μερικά από τα πιο δραστήρια μέλη της ομάδας (Γ. Καλός, Ν. Τσιαρτσιώνης, Α. Φώλιας, Π. Σκανδαλάκης, Γ. Καλατζής).
 n Οι «λοχαγοί» διαπιστώνουν βαρύ κλίμα στο εσωτερικό της Ν.Δ. και γκρίνια μεταξύ των βουλευτών και των στελεχών για την κατάσταση που επικρατεί στο κόμμα. Την εικόνα αυτή μετέφεραν και στον Κ. Καραμανλή σε συνάντηση που είχαν μαζί του.
 Πιστεύουν ωστόσο ότι οι ίδιοι μπορούν να αλλάξουν την ψυχρή ατμόσφαιρα στην κοινοβουλευτική ομάδα ενόψει του συνεδρίου και να αποτελέσουν την «αιχμή του δόρατος» του προέδρου της Ν.Δ. 
Γι' αυτό έχουν ξεκινήσει επαφές με συναδέλφους τους προκειμένου να διευρύνουν τον κύκλο τους και να ρίξουν στη μάχη κι άλλες δυνάμεις. Σ' αυτό το πλαίσιο έχουν συναντηθεί με τους: Γ. Ορφανό, Β. Πάππα, Π. Παναγιωτόπουλο, Λ. Λυμπερακίδη, Π. Μελά, Β. Μπασιάκο, Ζ. Μακρή, Σ. Καλογιάννη, Ν. Σαλμά, Π. Σκανδαλάκη. 
Επίσης εκτιμούν ότι θα υπάρξει σύγκρουση με την Ντ. Μπακογιάννη, γι' αυτό προγραμματίζουν συναντήσεις με βουλευτές που πρόσκεινται στην τομεάρχη Εξωτερικών με μίνιμουμ στόχο την «ουδετεροποίησή» τους.
 Η ύπαρξη της ομάδας πιστεύουν ότι θα βοηθήσει και προσωπικά τον καθένα στην εκλογή της Κεντρικής Επιτροπής, αφού γνωρίζουν ότι «η ισχύς εν τη ενώσει». 
 n Δεν θα είναι ικανοποιημένοι αν η προσυνεδριακή παρουσία τους συνδεθεί αποκλειστικά με τη στήριξη του Κ. Καραμανλή. Θέλουν να καταγραφούν με πολιτικούς όρους και σχεδιάζουν να καταθέσουν τη δική τους πλατφόρμα, η οποία το περίεργο είναι ότι σε κάποια σημεία είναι κοντά στις θέσεις της Ντ. Μπακογιάννη. 
Οι «λοχαγοί» θα ταχθούν υπέρ της θεσμοθέτησης θητείας για τον αρχηγό, όχι όμως διετούς, γεγονός που δίνει πολλές πιθανότητες η πρόταση της τομεάρχου Εξωτερικών να γίνει και  απόφαση του συνεδρίου. 
Eχουν ακόμα προτείνει την εκλογή του Πειθαρχικού της Ν.Δ., αντί του διορισμού του. Eπεξεργάζονται επίσης ολοκληρωμένη πρόταση για το καταστατικό του κόμματος, ενώ θα επανακυκλοφορήσουν το περιοδικό «Πολιτικό Εντευκτήριο».
Ολες αυτές οι κινήσεις δεν σημαίνουν ότι η ομάδα λειτουργεί σ' όλα τα θέματα ενιαία. Διαφορές εκτιμήσεων υπάρχουν σε αρκετά κρίσιμα ζητήματα (π.χ. ταυτότητες), ενώ κάποιοι από τους βασικούς πρωταγωνιστές (Γ. Αλογοσκούφης) έχουν κατοχυρώσει έναν πιο αυτόνομο ρόλο.
Οι περισσότεροι απ' αυτούς διατηρούν καλές σχέσεις και με τον Α. Σπηλιωτόπουλο. Ομως ο πρώην εκπρόσωπος δεν εντάσσεται στο «στρατιωτικό» σχηματισμό.
 Μετά το συνέδριο οι περισσότεροι «λοχαγοί» βλέπουν τους εαυτούς τους με περισσότερα γαλόνια. «Οι λοχαγοί προάγονται επ' ανδραγαθία σε συνταγματάρχες» έλεγε χαριτολογώντας ο Κ. Καραμανλής στη Θεσσαλονίκη.
ό τους υποψηφίους που έχασαν τη μάχη. Ούτε καν μία ερώτηση στη Βουλή δεν έγινε για τις ιδιωτικοποιήσεις που έκανα.
ΕΡ.: Η Ν.Δ. όμως αναρωτιέται ποιος κυβερνά αυτό τον τόπο.
ΑΠ.: Το ερώτημα αυτό πρέπει να το απευθύνει στον εαυτό της για την περίοδο που κυβερνούσε. Τότε διαπιστώθηκαν τα μεγαλύτερα φαινόμενα αδιαφάνειας. Η Ν.Δ. έγινε παιχνίδι στα χέρια των συμφερόντων. Το ερώτημα, λοιπόν, «Ποιος κυβερνούσε την Ελλάδα την περίοδο 1990-93;» ευσταθεί απολύτως.
ΑΠ.: Ασφαλώς όχι. Θεωρώ ότι αυτή η ενέργεια είναι αντισυνταγματική και έξω από κάθε πολιτική λογική. Τα ανθρώπινα δικαιώματα δεν είναι αντικείμενο δημοψηφισμάτων.
