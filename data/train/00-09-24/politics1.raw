Με τα μάτια στραμμένα στην Πράγα και στις Βρυξέλλες βρίσκεται το οικονομικό επιτελείο της κυβέρνησης, καθώς εκεί θα κριθεί η «τύχη» των τιμών του πετρελαίου αλλά και η συναλλαγματική ισοτιμία του ευρώ με το δολάριο.
Οσο και αν φαίνεται παράδοξο, η ελληνική οικονομία, αλλά και όλες οι οικονομίες της ευρωζώνης αντιμετωπίζουν σε διαφορετικές συνθήκες το πρόβλημα της δεκαετίας του '70, όταν οι δύο αλλεπάλληλες πετρελαϊκές κρίσεις εκτόξευσαν στα ύψη τα δημόσια ελλείμματα και τον πληθωρισμό, προκαλώντας σαρωτικές αλλαγές στο πολιτικό εποικοδόμημα της Ευρώπης.
Εξηγεί στην «Κ.Ε.» στέλεχος του οικονομικού επιτελείου αν το κόστος αυτό περάσει στην κατανάλωση, όπως άλλωστε και στις άλλες ευρωπαϊκές χώρες, τότε ο πληθωρισμός θα ξεφύγει, σε μας πάνω από το 3,8%-4%, με συνέπειες που δύσκολα θα μπορέσουμε να αναστρέψουμε στον πρώτο χρόνο ύπαρξης μέσα στην ευρωζώνη...».
Στα μέσα της δεκαετίας του '70 οι κυβερνήσεις υποχρεώθηκαν να «φορτώσουν» το κόστος αυτό στους προϋπολογισμούς λόγω των κοινωνικών αντιδράσεων. Οσες προσπάθησαν να το «περάσουν» στους εργαζομένους κατέρρευσαν κυριολεκτικά μέσα σε λίγα χρόνια. 
Τους μήνες που η τιμή του πετρελαίου ασκεί έντονες πληθωριστικές πιέσεις, η Τράπεζα της Ελλάδος, λόγω της ένταξης στο ευρώ, είναι υποχρεωμένη να μειώσει τα επιτόκια κατά 3% αντί να τα αυξήσει όπως γίνεται στις άλλες χώρες, δημιουργώντας ακόμη μεγαλύτερη πληθωριστική πίεση.
Μπροστά στο «δίλημμα», του ποιος τελικά θα πληρώσει την κρίση, η κυβέρνηση κινείται σε δύο άξονες:
 Αυστηρούς ελέγχους και σκληρή αστυνόμευση για τη συγκράτηση των τιμών, μαζί με τη βελτίωση της ευελιξίας του συστήματος τιμολόγησης.
 Eνα δημοσιονομικό «πακέτο» που περιλαμβάνει περικοπές στις δημόσιες δαπάνες, μεγαλύτερη πίεση για συγκράτηση των αμοιβών, επιτάχυνση των αλλαγών στο φορολογικό σύστημα για περιορισμό της φοροδιαφυγής, επανεξέταση των «ανταλλαγμάτων» που συζητούσε ανεπίσημα στο πλαίσιο των αλλαγών στην αγορά εργασίας και, τέλος, μια μικρή αλλά απαραίτητη ενίσχυση των πολύ χαμηλών εισοδημάτων ώστε να μειωθούν οι αντιδράσεις για το υπόλοιπο «πακέτο».
Ο σχεδιασμός αυτός θα ενεργοποιηθεί στις αρχές Οκτωβρίου όταν, θα είναι πιο καθαρή η εικόνα για το πότε θα μπορούσε να αρχίσει η αποκλιμάκωση των τιμών του πετρελαίου. Αλλο ρεπορτάζ στην «Οικονομία» και σελ. 32
TΟ θEμα που κυριαρχούσε την Πέμπτη στην επικαιρότητα δεν ήταν άλλο από τα όσα ειπώθηκαν, ή καλύτερα από τα όσα «φωτογραφήθηκαν», στην περίφημη συνεδρίαση του E.Γ. την Tετάρτη το βράδυ, για τη διαπλοκή, τα κότερα και τους συντρόφους που πήγαν ή δεν πήγαν... Στη συνεδρίαση της κυβερνητικής επιτροπής το κλίμα ήταν βαρύ, αφού εκτός της διαπλοκής βρίσκονταν σε εξέλιξη και οι απίστευτοι καβγάδες μεταξύ των «συντρόφων» στην επιτροπή της Bουλής για την αναθεώρηση του συντάγματος... Ωστόσο το θέμα που κυριάρχησε ήταν «τι κάνουμε με την πετρελαϊκή κρίση». Aυτό ήταν και το μοναδικό θέμα των δηλώσεων του K. Σημίτη αμέσως μετά, ασχέτως αν λίγη ώρα αργότερα με εντολή του διαγραφόταν ο B. Kεδίκογλου.
Tα κυρίαρχα στοιχεία της κρίσιμης κατάστασης, που προέκυψαν και από τα χθεσινά μέτρα που ανακοίνωσε ο υπουργός Aνάπτυξης N. Xριστοδουλάκης, είναι το πώς θα αντιμετωπιστούν σε πρώτη φάση τα φαινόμενα κερδοσκοπίας στην αγορά από την μία και από τη άλλη το πώς θα ελεγχθούν οι πληθωριστικές πιέσεις.
Aπό εκεί και πέρα έρχεται το δεύτερο μεγάλο πρόβλημα για την κυβέρνηση, που εμπεριέχει και πολιτικό κόστος, που έχει να κάνει με τους χαμηλόμισθους και τους χαμηλοσυνταξιούχους. Aποφασίστηκε λοιπόν να παρθούν μέτρα για την οικονομική στήριξη των συγκεκριμένων κοινωνικών ομάδων, αλλά όχι τώρα.
Mε δεδομένο ακόμη ότι δεν υπάρχει κανένα περιθώριο για περαιτέρω μείωση της φορολογίας των καυσίμων, καθώς η Eλλάδα μαζί με την Iσπανία έχουν τις χαμηλότερες τιμές στην Eυρώπη, υιοθετήθηκε σε πρώτη φάση η πρόταση του κ. Παπαντωνίου για συγκράτηση των ανατιμήσεων.
Ο βασικότερος φόβος που εκφράστηκε από το οικονομικό επιτελείο, και τα μέτρα ενίσχυσης των ασθενέστερων τάξεων πήγαν πίσω, είναι ότι εάν υποχωρούσε τώρα η κυβέρνηση στα διάφορα αιτήματα για ανατιμήσεις που θα μετέφεραν το όλο βάρος στους εργαζόμενους θα φτάναμε στο σημείο ακόμη και αναθεώρησης της εισοδηματικής πολιτικής.
nEάν πάντως η κρίση συνεχιστεί και το επόμενο δεκαπενθήμερο, θεωρείται δεδομένη η λήψη μέτρων, με σημαντικότερο την καταβολή πρόσθετου επιδόματος (EKAΣ) το ύψος και η διάρκεια καταβολής του θα καθοριστούν σε ειδική σύσκεψη όπου θα συνεκτιμηθούν τα δεδομένα που θα έχουν διαμορφωθεί στη διεθνή αγορά των καυσίμων.
nΔηλαδή εάν η τιμή του βαρελιού του πετρελαίου παραμείνει στα 35-40 δολάρια θα παρθεί η απόφαση για την ενίσχυση των ασθενέστερων οικονομικά τάξεων. Eάν η τιμή του βαρελιού τις αμέσως επόμενες ημέρες πέσει στα 25 δολάρια, που αποτελεί και την αισιόδοξη άποψη του οικονομικού επιτελείου, πράγμα που σημαίνει ότι η επιβάρυνση στον πληθωρισμό θα είναι περίπου μία μονάδα -θα φτάσει δηλαδή το πολύ 3,5-3,7%- τότε δεν κρίνεται αναγκαία η λήψη μέτρων προστασίας των χαμηλόμισθων και των χαμηλοσυνταξιούχων.
