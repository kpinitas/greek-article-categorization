<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 24/09/2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tων ΠAΣXAΛH KΟPΩNAIΟY, NTINAΣ KAPATZIΟY<p>
Φωτ.: Π. ΠETPΟΠΟYΛΟΣ, Λ. ΠAΠAΔΟΠΟYΛΟΣ<p>
Mία ημέρα «χωρίς αυτοκίνητο» και άλλες 364 ζωή-ποδήλατο! Χωρίς θέσεις πάρκινγκ, κυκλοφοριακή αγωγή, επαρκή δημόσια μέσα μεταφοράς, δρόμους και πεζοδρόμια, η ζωή στην πόλη ξαναβρίσκει τον... κανονικό της ρυθμό έπειτα από ένα ημερήσιο διάλειμμα για μια φιέστα.<p>
Kατά την προχθεσινή «ημέρα γιορτής» παρήλασε η αφρόκρεμα της πολιτικής υπό το φως των προβολέων: άλλοι με βαρυσήμαντου ύφους δηλώσεις περί «ποιότητας ζωής» επισημαίνοντας το αυτονόητο κι άλλοι επιδεικνύοντας τις δυνατότητές τους στις ορθοπενταλιές. Οι ίδιοι άνθρωποι που, πριν από λίγους μήνες στα εγκαίνια του μετρό, είπαν περίπου τα ίδια.<p>
Ο Στέφανος Μάνος πήγε με ποδήλατο στο μέγαρο Μαξίμου, ο Παναγιώτης Σγουρίδης έκανε επίδειξη στο ίδιο «άθλημα» στη Βουλή κι ο Κώστας Λαλιώτης τούς πρόλαβε όλους σπεύδοντας την Πέμπτη στη Λάρισα για να κάνει «ποδηλασία». Οσο για τους πολίτες, πήγαν στο δημαρχείο της Αθήνας ανταποκρινόμενοι στην πολυδιαφημισμένη διάθεση ποδηλάτων στο κοινό. Ο δανεισμός άρχισε -θα υπήρχαν και ηλεκτρικά όπως είχε ανακοινωθεί- με καθυστέρηση μιάμισης ώρας.<p>
Αλλά ήταν πολύ λίγα: μόλις 25 δίτροχα, ενώ η ζήτηση δυσανάλογα μεγάλη. Οσο για τα περίφημα ηλεκτρικά ποδήλατα, εμφανίστηκαν μόνον τρία: Το ένα σε δημοσιογράφο τηλεοπτικού καναλιού για «απ' ευθείας σύνδεση» και τα άλλα δύο δεν ξεφορτώθηκαν απ' το φορτηγό. Mεγάλο σουξέ είχαν τα δωρεάν διαφημιστικά μπλουζάκια.<p>
«Ξεπούλημα» σε δευτερόλεπτα! «Κατοχικό σύνδρομο», μονολόγησε ένας μεσόκοπος γκριζομάλλης. Στο τζάμπα λέμε, πάντα, ναι... Ανάλογη ήταν και η προσέλευση σε διαφημιστικά κιόσκια με δωρεάν αναψυκτικά.<p>
Κι ενώ η επίδειξη πέντε-έξι ταλαντούχων πιτσιρικάδων σε ποδηλατικά ακροβατικά συγκέτρωνε τα βλέμματα πολλών θεατών στην πλατεία Κοτζιά, απέναντι στο δημαρχείο στήθηκε ένα άλλο σόου με πολιτικές σπόντες. «Θέλουμε τραμ στην πόλη», φώναζαν οι μικροί μαθητές από κάποιο σχολείο που επισκέφθηκαν τον δήμαρχο. Ο Δ. Αβραμόπουλος, σε ρόλο μαέστρου, έδωσε το σύνθημα «ξανά». «Θέλουμε τραμ στην πόλη», φώναξαν ακόμη πιο δυνατά. «Ελπίζω να το άκουσε επιτέλους ο κ. Λαλιώτης», ήταν το... αυθόρμητο σχόλιο του δημάρχου. Αμέσως μετά, συνεργάτης του πλησίασε έναν δημοσιογράφο: «Τον έχω μέσα στο τρένο, με τον μηχανοδηγό. Οδηγούσε το τρένο σού λέω! Σου στέλνω την κασέτα στο κανάλι για το δελτίο...». Περί της μετακίνησης του δημάρχου ο λόγος.<p>
Το «απαγορευτικό» για τα αυτοκίνητα επεκτάθηκε το απόγευμα στην οδό Σταδίου, αλλά δεν άλλαξε επί της ουσίας την εικόνα της Αθήνας. Τα αυτοκίνητα ήταν εμφανώς μειωμένα σε αριθμό, πλην όμως σχεδόν πανταχού παρόντα. Προφανώς, λόγω της μεγάλης δημοσιότητας που πήρε ο εορτασμός, οι οδηγοί θεώρησαν το κέντρο της πρωτεύουσας απροσπέλαστο. Εξ ου και η περιφερειακή αποκέντρωση στα μποτιλιαρίσματα.<p>
Αρκετοί οδηγοί που ήθελαν πάση θυσία να περάσουν στην απαγορευμένη ζώνη, επιστράτευσαν περισπούδαστα επίθετα «στολίζοντας» τα όργανα της Δημοτικής Aστυνομίας. Μάλλον δεν διάβασαν τα φυλλάδια του ΥΠΕΧΩΔΕ για την «προτεραιότητα των πεζών και το αίτημα των πολιτών για ανθρώπινες πόλεις».<p>
Από την άλλη πλευρά, οι δεκάδες εκδηλώσεις έτυχαν ιδιαίτερης αποδοχής, κυρίως από μικρά παιδιά. Με συναυλίες, εκθέσεις ζωγραφικής, θεατρικά παιχνίδια και βόλτες με ποδήλατα επιχειρήθηκε η ευαισθητοποίηση της κοινής γνώμης. Οι ενθουσιώδεις ποδηλάτες τόνιζαν την αξία ενός τόσο παραγκωνισμένου μέσου στη χώρα μας.<p>
«Εστω κι έτσι, ας το διασκεδάσουμε», σχολίασαν τέσσερις νέοι από το «Σύλλογο Φίλων του Ποδηλάτου». Μεταξύ τους και ο Κων. Κουέλο, που απέσπασε χρυσό στους «Σπέσιαλ Ολύμπικς» της Ατλάντας. «Αν ήθελαν έστω και μία ημέρα πόλη χωρίς αυτοκίνητα, ας έκλειναν τουλάχιστον τη Σταδίου, την Πανεπιστήμιου και την Ακαδημίας ολόκληρη τη μέρα και όχι λίγες ώρες», μας είπε ο ίδιος, εκφράζοντας την επιθυμία του. Τελικά, μήπως το όνειρο για πόλεις «ανοιχτές, φιλικές και φιλόξενες», πραγματοποιείται μόνο στα ιλουστρασιόν φυλλάδια τέτοιων ημερών;<p>
Ουσιαστική και όχι απλώς συμβολική ήταν η συμμετοχή περίπου 60 πόλεων, εκτός της Αθήνας, στην προχθεσινή Ημέρα χωρίς Αυτοκίνητο. Η πρωτεύουσα έχει χάσει εδώ και χρόνια το... μονοπώλιο του κυκλοφοριακού χάους στους δρόμους. Ανάλογες ιστορίες καθημερινής τρέλας ζουν οι εποχούμενοι και μη σε όλα τα μεγάλα αστικά κέντρα της χώρας.<p>
Θεσσαλονίκη<p>
Του Σάκη Αποστολάκη <p>
Στη Θεσσαλονίκη κυκλοφορούν περίπου 330.000 Ι.Χ., 82.000 φορτηγά, 2.420 λεωφορεία και 65.000 μοτοσικλέτες. Αποτέλεσμα, η ατμοσφαιρική ρύπανση να είναι σημαντική και με αρκετές υπερβάσεις. Οπως υπογραμμίζει ο διευθυντής του Εργαστηρίου Ελέγχου Ρύπανσης Περιβάλλοντος του ΑΠΘ, καθηγητής Θ. Κουιμτζής, ο δακτύλιος δεν αρκεί. Xρειάζονται θεσμικά μέτρα.<p>
Ο πρόεδρος του ΤΕΕ Γ. Αικατερινάρης, επισημαίνει, από την πλευρά του, ότι μετρό, υποθαλάσσια αρτηρία, κόμβοι στην περιφερειακή οδό, πάρκινγκ κ.λπ. δεν είναι η μόνη λύση για την αποσυμφόρηση της πόλης και τη βελτίωση της ποιότητας ζωής: «Η Θεσσαλονίκη έχει ποσοστό πρασίνου μόλις 2%. Και είναι μια πόλη χτισμένη έτσι ώστε να ατενίζεις τον Ολυμπο. Δεν πρέπει να οικοπεδοποιηθούν χώροι όπως η ΔΕΘ και η ΧΑΝΘ, αλλά να διακοπεί η δόμηση στο κέντρο, να απομακρυνθούν οι δημόσιες και δημοτικές επιχειρήσεις, να δημιουργηθεί πολιτιστικό πάρκο στο χώρο που περιλαμβάνει το Αρχαιολογικό Μουσείο, το Βυζαντινό, το Λευκό Πύργο και τη ΧΑΝΘ και να αποδοθούν στο κοινό οι ανοιχτοί χώροι, ακόμα και οι αυλές των ναών». <p>
Παρά τα καθημερινά κυκλοφοριακά προβλήματα, πάντως, η Θεσσαλονίκη δεν συμμετείχε προχθές στην Ημέρα Χωρίς Αυτοκίνητο. Αιτία, σύμφωνα με τον αντιδήμαρχο Οδοποιίας, Θ. Αθανάσαρο, η καθυστέρηση ενημέρωσης από πλευράς ΥΠΕΧΩΔΕ. Λέει, συγκεκριμένα, ο αντιδήμαρχος, ότι ο δήμος έμαθε για τις εκδηλώσεις από δημοσίευμα, στις 5/6: «Απάντησε στις 13/6, εκδηλώνοντας την πρόθεσή του να συμμετάσχει. Το έγγραφο του ΥΠΕΧΩΔΕ έφτασε στις 3/8 και ζητούσε κατάθεση πρότασης αποδεκτής από τους φορείς ώς τις 20/8. Ο δήμος ενημέρωσε τους φορείς, αλλά το 90% απάντησε αρνητικά, καθώς την Παρασκευή (ημέρα του εορτασμού) θα ήταν ανοιχτή, ως συνήθως, η αγορά πρωί και απόγευμα. <p>
Λάρισα<p>
Του Δημήτρη Χατζηευθυμίου<p>
Στη Λάρισα, που πρωτοστάτησε στις εκδηλώσεις, η γενεσιουργός αιτία του κυκλοφοριακού εντοπίζεται στην έλλειψη χώρων στάθμευσης. Από και προς το κέντρο της μετακινούνται καθημερινά περίπου 160.000 άτομα, από τα οποία, σύμφωνα με έρευνα ομάδας του ΑΠΘ με επικεφαλής τον επίκουρο καθηγητή Χρ. Ταξιλτάρη, το 50% δεν χρησιμοποιεί ποτέ αστικό λεωφορείο. Ο καθημερινός φόρτος φθάνει τα 70.000 αυτοκίνητα, ενώ η πόλη μπορεί να «αντέξει» μόνο 25.000, επισημαίνει ο περιβαλλοντολόγος - μηχανικός του δήμου, Αχ. Αργατζόπουλος. Τι κάνουν όλα αυτά τα αυτοκίνητα; Προσπαθούν να σταθμεύσουν σε μία από τις μόλις 3.500 θέσεις που υπάρχουν, πολλές από τις οποίες είναι μονίμως κατειλημμένες από τους εργαζόμενους στο κέντρο. <p>
Ο δήμος πλέον επιχειρεί να δώσει λύση με το... ατρακτοειδές ρόπαλο. Προσφάτως τοποθέτησε φωσφορίζουσες κορύνες, διχοτομώντας οριζόντια πολλούς κεντρικούς δρόμους. <p>
Ετσι, διευκολύνεται πλέον η ροή των αυτοκινήτων, ωστόσο το πρόβλημα της στάθμευσης οξύνεται και μετατοπίζεται στους περιφερειακούς δρόμους. Για τη λύση του, αναζητούνται ελεύθεροι χώροι στις εισόδους της πόλης, όπου θα δημιουργηθούν πάρκινγκ, ενώ παραμένει, ως το μεγαλύτερο όραμα-σχέδιο της παρούσας δημοτικής αρχής, η ανάπτυξη ελαφρού τραμ στο κέντρο της Λάρισας. Να σημειώσουμε ότι προχθές εγκαινιάστηκε δίκτυο ποδηλατοδρόμων, μήκους 10 χιλιομέτρων.<p>
Hράκλειο<p>
Του Παναγιώτη Γεωργουδή <p>
Το Ηράκλειο, μετά την Αθήνα, έχει το οξύτερο κυκλοφοριακό πρόβλημα στη χώρα, εξαιτίας της εκρηκτικής, αλλά εν πολλοίς αυθαίρετης, ανάπτυξής του. Στο νομό κυκλοφορούν 105.150 ιδιωτικά αυτοκίνητα και φορτηγά, 29.250 μοτοσικλέτες και 71.300 μοτοποδήλατα, από το σύνολο των οποίων το 75% ανήκει σε κατοίκους του Ηρακλείου. <p>
Αν και η πόλη χρειάζεται τουλάχιστον 8.000 θέσεις στάθμευσης, διαθέτει μόνο 1.000. Ο δήμος πραγματοποίησε διανοίξεις σε ορισμένα κεντρικά σημεία και επέβαλε δακτύλιο για τα Ι.Χ. στην περίμετρο της παλιάς πόλης, ωστόσο το πρόβλημα δεν λύθηκε. <p>
Χαρακτηριστικό είναι, όπως λέει ο πρόεδρος του σωματείου ιδιοκτητών ενοικιαζόμενων αυτοκινήτων, Μ. Μαράκης, ότι οι τουρίστες, μετά και την επιβολή του δακτυλίου, δεν μπαίνουν στην πόλη, γιατί δεν έχουν πού να παρκάρουν, ενώ είναι δύσκολο για πολλούς να βρουν την έξοδό της, όταν μπλέξουν στο κέντρο. Ο δήμος σχεδιάζει τη δημιουργία δικτύου τραμ και ευελπιστεί στη διάνοιξη κεντρικών αρτηριών και την κατασκευή πεταλοειδών, για να «αναπνεύσει» η πόλη.<p>
Πάτρα<p>
Του Μαρίνου Γράψα <p>
Η αχαϊκή πρωτεύουσα είναι, ίσως, η μοναδική ελληνική μεγαλούπολη που στερείται περιφερειακού δρόμου. Το έργο έχει ξεκινήσει εδώ και κάμποσα χρόνια, δεν έχει όμως ολοκληρωθεί και το... τελευταίο χρονοδιάγραμμα προβλέπει ότι θα παραδοθεί στα τέλη του 2001. <p>
Εν τω μεταξύ, όλα τα Ι.Χ. με προορισμό την Αθήνα και τον Πύργο, αλλά και τα φορτηγά διεθνών μεταφορών που διακινούνται με τα πλοία της γραμμής Πάτρας - Ιταλίας, αναγκαστικά περνούν μέσα από το κέντρο της. H κατάσταση ορισμένες φορές έχει φτάσει στο απροχώρητο και πολλοί επαγγελματίες, όπως οδηγοί ταξί, έχουν προχωρήσει σε κινητοποιήσεις. <p>
Μετά το θόρυβο που δημιουργήθηκε με τις παρκοεταιρείες, αδρανοποιήθηκαν ουσιαστικά και οι 1.000 θέσεις στάθμευσης που είχαν διαμορφωθεί με τη συνεργασία της εταιρείας SETEX και ο δήμος, πλέον, όπως λέει ο αντιδήμαρχος Γιώργος Καλεντζώτης, σχεδιάζει τη δημιουργία νέου συστήματος. «Ανάσα» στην πόλη αναμένεται να προσφέρουν τα πάρκινγκ του Λιμενικού Ταμείου Πατρών στην Αγυιά, ενώ ο δήμος σχεδιάζει και τη δημιουργία τεσσάρων υπόγειων χώρων στάθμευσης στις πλατείες Γεωργίου, Υψηλών Αλωνίων και Ομόνοιας, καθώς και στις παρυφές του Δασυλλίου.<p>
Bόλος<p>
Του Αργύρη Γιαννακόπουλου<p>
Το Ι.Χ. εκτόπισε το ποδήλατο από το Βόλο, την άλλοτε ποδηλατούπολη. Και όπως σε όλα τα αστικά κέντρα, το κυκλοφοριακό πρόβλημα, χρόνο με το χρόνο, γίνεται ασφυκτικό. Στις οδούς Γρ. Λαμπράκη, Ιάσονος, Δημητριάδος, Πολυμέρη, Ιωλκού και Κ. Καρτάλη, τα μποτιλιαρίσματα είναι συχνά - πυκνά, κυρίως τις μεσημβρινές ώρες, ενώ οι χώροι στάθμευσης δεν επαρκούν για τα χιλιάδες αυτοκίνητα που κινούνται καθημερινά στο κέντρο. <p>
Ο δήμος αναζητεί ελεύθερους χώρους και χρηματοδότηση για την ανέγερση πολυώροφων γκαράζ. Οριστική λύση για το πρόβλημα αναμένεται να αποτελέσει ο περιφερειακός δρόμος, ο οποίος, όμως, μόλις τώρα άρχισε να κατασκευάζεται και, όπως όλα δείχνουν, θα «πάρει» αρκετές δεκαετίες. </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





