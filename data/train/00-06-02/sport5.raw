Ο Παναγιώτης Λιαδέλης, με υπογραφή, είναι πλέον παίκτης του ΠΑΟΚ για τα επόμενα 4 χρόνια. Στα 26 χρόνια του, από τα οποία τα 7 τελευταία στον Αρη, αποτελεί την πρώτη μεταγραφική κίνηση του ΠΑΟΚ. Η συμφωνία έκλεισε αργά χθες βράδυ και 
δεν ανακοινώθηκαν οι οικονομικοί όροι. Ακολουθεί ο Νίκος Οικονόμου και μεσολαβεί ο Γιάννης Γιαννούλης.
 Με τον Οικονόμου η θετική απάντηση, εφ' όσον υπάρξει, θα 'ρθει την ερχόμενη βδομάδα, αλλά έως τότε θα υπάρξουν πολλές συζητήσεις. Με τον Γιαννούλη είναι προγραμματισμένο ένα ραντεβού σήμερα και δεν αποκλείεται να υπάρχει κατάληξη σε συμφωνία.
- Στον Παναθηναϊκό, όπου δεν χρειάζονται πολλές μεταγραφές για να καλύψουν το 
ρόστερ της νέας περιόδου, καμάρωναν χθες για τα 4...μετάλλια που πήραν στο ετήσιο πανευρωπαϊκό γκάλοπ της γαλλικής εφημερίδας «Basket Hebdo» για τους καλύτερους της χρονιάς. Εχουμε και λέμε: καλύτερος Ευρωπαίος παίκτης της χρονιάς ο Μποντιρόγκα (426 ψήφοι από τους 48 ρεπόρτερ που ψήφισαν), με δεύτερο 
τον Ρέμπρατσα (382). Καλύτερος προπονητής ο Ομπράντοβιτς (204, δεύτερος ο Γκέρσον της Μακάμπι με 147), και τρίτος καλύτερος παίκτης κάτω των 22 ετών ο Φώτσης (302, πρώτος ο Ρώσος Κιριλένκο με 372 ψήφους, δεύτερος ο Τούρκογλου της 
Εφες Πίλσεν με 342). Μόνο από την κατηγορία των καλύτερων Αμερικανών (πρώτευσαν Χάφμαν, Ρίβερς και Εντνι) απουσίασε ο Παναθηναϊκός, επειδή δεν είχε 
 - Νομίζατε δηλαδή ότι ο ΕΣΑΚΕ σχεδιάζει αλλαγές στη δομή της Α1 με τη συνδρομή 
όλων ανεξαιρέτως των σωματείων; Στη Δάφνη, για παράδειγμα, άκουσαν ότι το βάρος θα πέσει μελλοντικά στις ομάδες της περιφέρειας, και έβαλαν τον πρόεδρό τους, Κώστα Τζιβελέκα, να υπογράψει την πρώτη «χλιαρή» διαμαρτυρία: «Γιατί εμείς βάζουμε το "εγώ" κάτω από το "εμείς", αλλά δεν μπορούμε κιόλας να αγνοήσουμε την ιστορία του ΑΟ Δάφνης, ενός συλλόγου που έχει βοηθήσει το ελληνικό μπάσκετ να φτάσει στην κορυφή της Ευρώπης. Συμφωνούμε ότι χρειάζεται κάτι ριζικά καινούργιο, αλλά και δεν ξεχνάμε ότι η Α1 πέρασε από επαρχιακές πόλεις που δεν παρουσίασαν τα καλύτερα δείγματα οργάνωσης και λειτουργίας». Το 
