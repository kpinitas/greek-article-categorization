αρκετή σαφήνεια υπονοεί, εξαπέλυσε ο πρόεδρος της Ν.Δ. Κώστας Καραμανλής και ζήτησε συσπείρωση και αλληλεγγύη στον αγώνα εναντίον των ισχυρών.
 Μιλώντας χθες στην Kοινοβουλευτική Ομάδα, συνέδεσε τα όσα εκτυλίσσονται τις τελευταίες ημέρες εντός και εκτός του κόμματος, με την προσπάθεια ορισμένων κύκλων να ακυρώσουν τον έλεγχο που επιδιώκει η Ν.Δ. σε κρίσιμες επιλογές της κυβέρνησης, τόσο στα μεγάλα έργα εν όψει Ολυμπιακών Αγώνων ή στις αποκρατικοποίησεις και στις μεταβολές στο ασφαλιστικό, όσο και στα εθνικά θέματα, όπου ασκείται μια μυωπική πολιτική, η οποία εξυπηρετεί τους σκοπούς της Aγκυρας.
 Τη συσπείρωση που ζήτησε ο κ. Καραμανλής, είχε από την πλειονότητα των νέων βουλευτών, οι οποίοι στήριξαν και τον ίδιο και τον εκπρόσωπο του κόμματος Aρη Σπηλιωτόπουλο, την Ντόρα Μπακογιάννη, η οποία τόνισε ότι είναι αδιανόητο να μην υπάρχει ενιαία στάση για την αντιμετώπιση της επίθεσης λάσπης, και τον Γιάννη Κεφαλογιάννη, που σε δηλώσεις του εξέφρασε την πλήρη στήριξή του στον κ. Σπηλιωτόπουλο.
 Ανοίγοντας τις εργασίες της Κ.Ο., ο πρόεδρος του κόμματος τόνισε την ανάγκη να 
ανταποκριθούν όλοι στη θεσμική αποστολή που τους ανέθεσε το 43% του εκλογικού σώματος, καθώς «είναι πια πασιφανές ότι το επόμενο διάστημα φιλοξενεί εξελίξεις, αποφάσεις και γεγονότα με έντονο πολιτικό και εξωθεσμικό ενδιαφέρον», που θα έχουν αποφασιστική σημασία για την πορεία του τόπου και τη 
 «Ενοχλούμε -υποστήριξε- τους ισχυρούς. Και έχουν ισχυρά μέσα στη διάθεσή τους. 
Μπορούμε όμως να τους αποκρούσουμε... Δεν μπορούν να επιβάλουν σιωπή και να σπείρουν πανικό σε ένα κόμμα που το στηρίζουν τρία εκατομμύρια Ελληνες».
 Κατά τον Κ. Καραμανλή, αποτελεί κοινή παραδοχή ότι κατά την προεκλογική περίοδο η Ν.Δ. δεν είχε απέναντί της μόνο ένα κόμμα ή το κράτος, αλλά και ισχυρούς εξωθεσμικούς παράγοντες.
 «Eπαιξαν τα ρέστα τους -πρόσθεσε- τρομοκρατήθηκαν από το 43% και επανέρχονται απροκάλυπτα και αδίστακτα».
 Στη συνέχεια αναφέρθηκε στις επιθέσεις που δέχεται τον τελευταίο καιρό ο Aρης Σπηλιωτόπουλος (και μέσω αυτού και ο ίδιος), κάνοντας ιδιαίτερη μνεία και σε δημοσίευμα της «Χουριέτ», που υποστηρίζει ότι «υπόθεση ομοφυλοφιλίας έχει αναστατώσει τη Ν.Δ. και την πολιτική ζωή της Ελλάδας».
 «Παρακολουθούμε ήδη -είπε- νέες πρακτικές. Η λάσπη ταξιδεύει τώρα στην Aγκυρα. 
Ανακατεύεται σε βρώμικα νερά και επιστρέφει». Και πρόσθεσε, φωτογραφίζοντας επιχειρηματικά συμφέροντα (προφανώς του κ. Κόκκαλη) και δημοσιογράφους, εναντίον των οποίων έχει ήδη καταθέσει αγωγή ο εκπρόσωπος του κόμματος: 
 «Ξέρουμε ότι οι λασπολόγοι είναι στην πλευρά εκείνων που βολεύονται από την παρουσία της σημερινής κυβέρνησης και τη διαιώνιση του κατεστημένου της αδιαφάνειας και της συναλλαγής. Ξέρουμε ότι στόχος τους είναι η αποδυνάμωση της φωνής και της δράσης μας. Γι' αυτό είναι ανάγκη να ανταποκρινόμαστε με τον 
αποτελεσματικότερο τρόπο στις υποχρεώσεις που μας αναθέτει το δημοκρατικό πολίτευμα. Είναι χρέος μας να επιμένουμε αταλάντευτα στην απόκρουση μεθοδεύσεων που πλήττουν το δημόσιο συμφέρον, την ουσία και την ποιότητα της δημοκρατίας. Απώτερος στόχος τους είναι ολόκληρη η παράταξή μας».
 Στο σημείο αυτό ζήτησε από τους βουλευτές και τα στελέχη του κόμματος «αγώνα για τη Δημοκραρτία και αντεπίθεση στην αήθεια». Είναι υποχρέωση όλων η συλλογική και δυναμική απάντηση «σ' αυτούς που επιχειρούν να μας τρομοκρατήσουν».
 Συνδέοντας ακόμη περισσότερο την επίθεση που δέχεται με επιχειρηματικά συμφέροντα και συμβιβασμούς της κυβέρνησης, είπε ότι θέσεις της Ν.Δ. παραμένουν η δημοσιονομική εξυγίανση, η απελευθέρωση της αγοράς, η στήριξη του 
Χρηματιστηρίου, οι αποκρατικοποιήσεις και η επίλυση των προβλημάτων του ασφαλιστικού συστήματος, αλλά με διαφάνεια και ενέργειες στο φως και όχι στα παρασκήνια. «Εκχωρήσεις -τόνισε- σε βάρος του δημοσίου συμφέροντος δεν ανεχόμαστε. Σε μέτρα που πλήττουν δικαιώματα εργαζομένων και συνταξιούχων, καθώς και σε αποφάσεις που είναι αντίθετες στις θέσεις μας, δεν συμφωνούμε».
 Αναφορά έκανε και στα ολυμπιακά έργα, επαναλαμβάνοντας ότι θα αποτρέψει απευθείας αναθέσεις και δεν θα σιωπήσει μπροστά σε φαινόμενα υποβολής και επιβολής αποφάσεων από οργανωμένα συμφέροντα και εξωθεσμικά κέντρα.
 Μείζονα σημασία, όπως είπε, αποκτούν στο διάστημα που διανύουμε και οι εξελίξεις στα εθνικά μας ζητήματα. Για τις διαθέσεις της Τουρκίας θα αποτελέσει πρόκριμα η στάση της στο Κυπριακό και αν η Αθήνα αγνοήσει τη βούληση της γείτονος θα διαπράξει τεράστιο σφάλμα.
 H Ν.Δ., επισήμανε, έχει ταχθεί υπέρ του ελληνοτουρκικού διαλόγου, αλλά στη βάση του Διεθνούς Δικαίου και των Διεθνών Συνθηκών. «Επιμένουμε σε μια εξωτερική πολιτική ικανή να αντέχει στο φως. Χωρίς σκοτεινά παρασκήνια».
 Στη συνέχεια, σε μια ταύτιση απόψεων με τον Κ. Μητσοτάκη και όσα είχε υποστηρίξει πρόσφατα για τον παραγκωνισμό των διπλωματικών υπηρεσιών από τον Γ. Παπανδρέου και τους συνεργάτες του, κατήγγειλε ότι αυτά που γίνονται σήμερα 
«είναι έξω από τα όρια της διπλωματικής πρακτικής, της εθνικής συναίνεσης, της 
πολιτικής και ιστορικής ευθύνης. Είναι μυστικοί προσωπικοί χειρισμοί». Και παρατήρησε: 
 «Τρεις διαδοχικές συναντήσεις των δύο υπουργών Εξωτερικών μέσα σε διάστημα μιάμισης ημέρας, με ουσιαστικό παραγκωνισμό της διπλωματίας, δεν μπορεί να αφορά προσωπική υπόθεση».
 Λόγο έκανε επίσης για τη διαφωνία που υπάρχει σε κρίσιμα θέματα των συναρμόδιων υπουργείων Εξωτερικών και Aμυνας επισημαίνοντας πως ό,τι και αν συμβαίνει είναι ανάξιο των περιστάσεων, και μίλησε για τον κίνδυνο να γίνει αποδεκτή η πρόταση της Aγκυρας για μικτή πολιτικοστρατιωτική επιτροπή Ελλάδας-Τουρκίας, στην οποία ενδεχομένως «αναγνωριστούν αρμοδιότητες συνδιαχείρησης ζητημάτων στο Αιγαίο».
 Στο τέλος της ομιλίας του τόνισε ότι στόχος του, στο συνέδριο που αρχίζει την άλλη Παρασκευή, είναι η επαναβεβαίωση της ιδεολογίας (κόμμα του φιλελευθερισμού και της κοινωνικής αλληλεγγύης), η ανάδειξη της φυσιογνωμίας της Ν.Δ. ως κόμμα του μεσαίου χώρου, κάτι που εκφράζει, όπως είπε την πολυσυλλεκτικότητά του, και την τροχιοδρόμηση των αναγκαίων αλλαγών που θα οδηγήσουν σε μια νέα μορφή του κόμματος. Μέρος των αλλαγών θα είναι και η αλλαγή στον τρόπο λειτουργίας της Κ.Ο.
, της οποίας τα μέλη θα έχουν πλέον κυρίως προσωπική ευθύνη για τους τομείς και το έργο που αναλαμβάνουν να φέρουν σε πέρας.
 Πλήρη στήριξη στον Αρη Σπηλιωτόπουλο και κατά συνέπεια στον Κώστα Καραμανλή προσέφερε η Ντόρα Μπακογιάννη, παρά τα όσα επανέλαβε περί δημοκρατικού ελλείμματος στο κόμμα.
 Οπως είπε, στην επικοινωνιακή πολιτική έχουν γίνει και εξακολουθείται να γίνονται λάθη. Ομως, επιθέσεις λάσπης και προσωπικών ύβρεων δεν μπορούν να μην 
 Παρόμοιες επιθέσεις είχαν εκδηλωθεί και επί κυβέρνησης Κ. Μητσοτάκη, στόχος των οποίων ήταν και η ίδια. «Μερικοί τότε -παρατήρησε- σιώπησαν. Εγώ δεν θα το 
κάνω. Δεν είναι θέμα ενός, αλλά όλων μας. Αν δεν προστατεύσουμε το ήθος στην πολιτική, μπαίνουμε σε ένα δρόμο χωρίς επιστροφή».
 Στη συνέχεια αναφέρθηκε στις απόψεις που είχε διατυπώσει και εγγράφως για έλλειμμα δημοκρατίας στο κόμμα και αντιπαρατέθηκε στον Κ. Καραμανλή λέγοντας ότι ο εσωκομματικός διάλογος δεν είναι εσωστρέφεια αλλά δύναμη που προσθέτει στο κόμμα και δεν αφαιρεί δύναμη.
 Επισήμανε ότι δεν είναι η πρώτη φορά που η Ν.Δ. γίνεται στόχος εξωθεσμικών παραγόντων και υπενθύμισε ότι και επί Κ. Μητσοτάκη είχαν εκδηλωθεί παρόμοιες επιθέσεις.
 Στήριξη στον Κ. Καραμανλή προσέφερε η πλειονότητα των νέων βουλευτών, ο γενικός γραμματέας της Κ.Ο. Δ. Σιούφας αλλά και ορισμένοι από τους παλαιότερους, με εξαίρεση τον Γιάννη Βαρβιτσιώτη, ο οποίος δεν μίλησε αλλά αποχώρησε από την αίθουσα συνεδριάσεων όταν ο πρόεδρος του κόμματος τελείωσε την ομιλία του.
 Ο Πρ. Παυλόπουλος παρατήρησε ότι η αλληλεγγύη που επιδεικνύουν τα στελέχη αποσκοπεί στη θωράκιση και λειτουργία του πολιτικού συστήματος.
 Ο Δ. Σιούφας είπε ότι το κόμμα θα προχωρήσει μπροστά σαν μια γροθιά, όπως το ζήτησε ο Κ. Καραμανλής. Αναφέρθηκε στις νέες επιτροπές και γραμματείς που θα λειτουργήσουν αλλά και έδωσε ιδιαίτερη βαρύτητα στο γραφείο Tύπου της Κ.Ο., που θα παίξει, όπως είπε, σημαντικότατο ρόλο υπό τον Γιάννη Αδριανό.
 Η Μαριέττα Γιαννάκου είπε ότι το κόμμα δεν πρέπει να ασχολείται με κουτσομπολιά, οφείλει να προχωρήσει μπροστά, αλλά και εξέφρασε τη διαφωνία της 
με τα του μεσαίου χώρου, τα οποία δεν συμβαδίζουν με την εκλογική βάση του κόμματος.
 Ο Π. Τατούλης ζήτησε τη δημιουργία ενός ισχυρού γραφείου Tύπου στην Κ.Ο. αλλά και τη συγκρότηση μιας ομάδας που θα αναλάβει το έργο της επανένταξης όλων όσοι κατά καιρούς έχουν αποχωρήσει από το κόμμα, από τον Μ. Παπακωνστατίνου μέχρι τον Α. Σαμαρά.
 Ο Ε. Στυλιανίδης μίλησε για αδίστακτους που χρησιμοποιούν ακόμα και τον τουρκικό Tύπο για να πλήξουν το κόμμα, αλλά, όπως είπε, υπάρχουν ζωντανά πολιτικά κύτταρα με ισχυρό ανοσοποιητικό σύστημα.
 Ο Αθ. Φλωρίνης χαρακτήρισε απαράδεκτο να υπερασπίζεται ο Eυάγγ. Γιαννόπουλος τα στελέχη της Ν.Δ. και να κρύβονται οι ίδιοι οι νεοδημοκράτες.
