βραδιά του Μπλουζ Γουέι Φεστιβάλ 2000 στο θέατρο του Λυκαβηττού. Παρ' όλο που ήταν το μωρό της παρέας, σάρωσε με την παρουσία της το διήμερο. Αισθησιακή με μια υπέροχη φωνή ερμήνευσε με μοναδικό τρόπο κλασικά μπλουζ, ανακατεύοντας φάνκι και σόουλ, από το άλμπουμ της «Τurn The Heat up» και ξεσήκωσε το παγωμένο κοινό. Η κορυφαία στιγμή ήταν όταν αφιέρωσε ένα τραγούδι στον πατέρα της, τον Τζόνι Κόπλαντ, όπου τραγούδησε χωρίς μικρόφωνο επιδεικνύοντας την ένταση και το πάθος της θεσπέσιας φωνής της.
 Η καταιγιστική εμφάνιση της εικοσάχρονης Σεμέκια επισκίασε και τη βασίλισσα της Νέας Ορλεάνης, την Ιρμα Τόμας, η οποία μάλλον δεν ταίριαζε στο χώρο του Λυκαβηττού. Μετά τη σαρωτική Σεμέκια, η Ιρμα Τόμας με τους Προφέσιοναλς έμοιαζε απλά να διεκπεραιώνει τα κομμάτια. Ετσι κι αλλιώς η Ιρμα επιζητά πάντα 
τη συμμετοχή του κοινού και έχει γίνει διάσημη γι' αυτό. Επομένως ήταν αδύνατον να λειτουργήσει μέσα σε μια τέτοια συναυλία, όπου ο συρφετός των δύσκαμπτων σαραντάρηδων μιλούσε με στεντόρεια φωνή για μετοχές ή ξεφύλλιζε αφηρημένα το πρόγραμμα. Το μπλουζ είναι συνώνυμο του πάθους, η Σεμέκια το επέβαλε, η Ιρμα Τόμας το επιχείρησε αλλά δεν τα κατάφερε. Φυσικά, η ερμηνεία της στο «Time Is Οn M ySide» ήταν αξεπέραστη. 
