Ευνοϊκές ρυθμίσεις για όσους υπάγονται στο καθεστώς Φόρου Προστιθέμενης Αξίας, 
μείωση των φόρων για αλλοδαπές επιχειρήσεις και εταιρείες συμβολαιογράφων και πλήθος άλλες φορολογικές διατάξεις
περιλαμβάνονται στο νομοσχέδιο-«σκούπα», που κατατέθηκε στη Βουλή χθες από τον 
 - Συγκεκριμένα, αντιμετωπίζονται ευνοϊκά, χωρίς την επιβολή προστίμων και κυρώσεων, όσοι υποβάλλουν τώρα τις παλαιές πιστωτικές (επιστροφή φόρου) ή μηδενικές περιοδικές και εκκαθαριστικές δηλώσεις Φόρου Προστιθέμενης Αξίας (ΦΠΑ), ενώ παύουν να ισχύουν τυχόν πρόστιμα με πράξεις που έχουν καταστεί οριστικές. Απαραίτητη προϋπόθεση, όμως, είναι να υποβάλουν και όλες τις χρεωστικές (πληρωμή φόρου) δηλώσεις, για τις οποίες θα υποστούν τις νόμιμες προσαυξήσεις.
 Η υποβολή των δηλώσεων αυτών πρέπει να γίνει εντός τριών μηνών από την ψήφιση του νόμου.
 - Δεν υποβάλλουν περιοδική δηλωση οι επιχειρήσεις σε αδράνεια ή αναστολή εργασιών, εφόσον έχουν υποβάλει δήλωση μεταβολής και ακυρώσουν όλα τα φορολογικά στοιχεία.
 - Σε ετήσιο ειδικό κατ' αποκοπήν καθεστώς καταβολής Φόρου Προστιθέμενης Αξίας (ΦΠΑ) υπόκεινται όλες οι μικρές επιχειρήσεις (όσες ασκούνται ατομικά) ανά κλάδο οικονομικής δραστηριότητας (θα μελετηθούν οι εισροές, οι εκροές και το ποσοστό επί των λιανικών πωλήσεων ή παροχής υπηρεσιών προς τους καταναλωτές, για κάθε κλάδο). 
 Παρέχεται η ευχέρεια απαλλαγής από το ειδικό καθεστώς με δήλωση μέχρι τις 10 Ιανουαρίου κάθε έτους και με ισχύ πέντε ετών. Ο κατ' αποκοπήν ΦΠΑ δεν μπορεί να είναι μικρότερος από τον πραγματικά οφειλόμενο και το ύψος αυτού θα οριστεί 
 - Από 1.1.2000 απαλλάσσονται, εφόσον το επιλέξουν, από το ΦΠΑ η παράδοση, η ενδοκοινοτική απόκτηση και η εισαγωγή του επενδυτικού χρυσού (αφορά και δάνεια 
σε χρυσό ή συμβάσεις ανταλλαγών-swaps, προθεσμιακές συμβάσεις κ.λπ.), καθώς και οι υπηρεσίες μεσιτών, που μεσολαβούν στη διενέργεια των συναλλαγών αυτών. Παρέχεται και δικαίωμα έκπτωσης του φόρου των εισροών τους.
 - Μειώνεται στο 35% από 40% ο συντελεστής φορολόγησης αλλοδαπών εταιρειών εισηγμένων στο Χρηματιστήριο της χώρας τους (κλείσιμο ισολογισμών 30.9.2000 και μετά).
 - Εξομοιώνεται και περιορίζεται στο 25% από 35% ο συντελεστής φορολόγησης των εταιρειών συμβολαιογράφων με εκείνων των δικηγόρων (εισοδήματα 2000 και μετά).
 - Παρατείνεται αναδρομικά (σ.σ. ισχύει και για το οικονομικό έτος 2000) η προθεσμία υποβολής των δηλώσεων πόθεν έσχες, η οποία θα λήγει 30 ημέρες μετά τη λήξη της τελικής προθεσμίας υποβολής της ετήσιας δήλωσης φορολογίας εισοδήματος. Δηλαδή, για φέτος λήγει στις 30 Ιουνίου.
 - Μειώνεται κατά 40% ο ετήσιος φόρος για εκμεταλλευτές ενοικιαζόμενων δωματίιων, διαμερισμάτων και κάμπινγκ σε νησιά κάτω των 3.100 κατοίκων.
 - Καταργείται η υποχρέωση διακανονισμού για αποζημιώσεις, από 1.1.2000, που αφορούν καταστροφή, απώλεια ή κλοπή αγαθών της επιχείρησης και δώρων μέχρι 3.000 δρχ. και δειγμάτων.
 - Υπόκεινται σε φορολόγηση τα καθαρά κέρδη, από τη χρήση 2000 και εφεξής, της Οl ympic Catering, λόγω εισαγωγής της στο Χρηματιστήριο.
 - Αυξάνει στις 15 από 3 ημέρες η προθεσμία απόδοσης ειδικού φόρου κατανάλωσης από πώληση προϊόντων σε ενδοκοινοτικά ταξίδια. 
 - Στις 114.000 δρχ. ανά χιλιόλιτρο ορίζεται ο ειδικός φόρος κατανάλωσης για τη 
νέα αμόλυβδη βενζίνη (σ.σ. αμόλυβδη με βελτιωτικό, που θα χρησιμοποιείται από τα συμβατικά αυτοκίνητα), που θα αντικαταστήσει τη σημερινή σούπερ.
 - Παρατείνεται μέχρι 31.3.2001 η εφαρμογή των μειωμένων συντελεστών ΕΦΚ, για σούπερ και αμόλυβδη και έληγε 30.6.2000.
 - Παρατείνεται μέχρι 31.12.2000 η προθεσμία για την καταβολή της διαφοράς φόρων από τη χρήση πετρελαίου θέρμανσης και για άλλους σκοπούς, από ξενοδοχειακές και λοιπές επιχειρήσεις. Χρήση πετρελαίου θέρμανσης για θέρμανση 
νερού πισινών από Δημόσιο, ΟΤΑ, ΝΠΔΔ και ΝΠΙΔ.
 - Κυρώνονται, λόγω διοικητικής παρατυπίας, όλες οι συμβάσεις που πάσχουν από ακυρότητα και αφορούν εμπράγματα δικαιώματα επί ακινήτων σε παραμεθόριες περιοχές.
 - Η ασφαλιστική εταιρεία, που καταβάλλει την αποζημίωση, θα αποδίδει το τέλος χαρτοσήμου στο Δημόσιο και θα τηρεί τα αποδεικτικά, σε περίπτωση διακανονισμού 
 - Παίρνουν αποζημίωση από το ελληνικό Δημόσιο οι υπάλληλοι του ΣΔΟΕ, των οποίων η περιουσία ζημιώνεται ή καταστρέφεται από τρομοκρατικές ή μεμονωμένες ενέργειες, λόγω της άσκησης των καθηκόντων τους. Eπεκτείνεται η δυνατότητα πρόσληψης συζύγου ή ενός τέκνου, υπαλλήλων που απέθαναν ή κατέστησαν ανίκανοι κατά 67% κατά την άσκηση των καθηκόντων τους.
 - Μπορούν να αποσπαστούν στο ΣΔΟΕ υπάλληλοι άλλων ειδικοτήτων (γεωπόνοι, τραπεζικοί, αρχιτέκτονες, πολιτικοί μηχανικοί, διοικητικοί υπάλληλοι) από άλλα 
 - Αποτελεί πλέον έσοδο της Κτηματικής Εταιρείας του Δημοσίου (ΚΕΔ) η παρακράτηση του 25% (έσοδα από εκποίηση, εκμίσθωση και διαχείριση δημοσίων ακινήτων), που απέδιδε στο Δημόσιο. 
 - Eπιχορηγούνται με 3 δισ. δρχ. οι επιχειρήσεις του νομού Πιερίας, που επλήγησαν από την κρίση στο Κοσσυφοπέδιο.
