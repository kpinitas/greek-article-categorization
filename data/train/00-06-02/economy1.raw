Μια «περίεργη» ανοιχτή εντολή πώλησης 2.000 τεμαχίων της Εθνικής Τράπεζας στο limit down, ακριβώς στο άνοιγμα της χθεσινής συνεδρίασης, έδωσε χθες λαβή να ειπωθούν πάρα πολλά για μεθοδευμένη πίεση της αγοράς προς τα κάτω από κάποια κερδοσκοπικά κέντρα.
 Η εντολή αυτή, που ουδείς γνωρίζει πόθεν εκπορεύθηκε και εάν έγινε για να δώσει το πρώτο αρνητικό στίγμα στην αγορά, μπορεί να μην έστειλε στο διάστημα που ακολούθησε τη μετοχή της Εθνικής στο απόλυτο όριο πτώσης, εν τούτοις όμως αποτέλεσε την απαρχή μιας ευρύτερης αποδιοργάνωσης και νευρικότητας, που επικράτησε σύντομα σε ολόκληρη την αγορά, ωθώντας και τις τιμές των άλλων blue 
 Στο γενικότερα αρνητικό κλίμα που δημιουργήθηκε εκ του μη όντος, όπως επισημαίνουν χρηματιστηριακοί παράγοντες, και οδήγησε τελικά το γενικό δείκτη σε μια μη αναμενόμενη πτώση της τάξης του 1, 61%, συνετέλεσε και ένα κύμα ψιθύρων και φημών για δήθεν επικείμενες αποσύρσεις μετοχών από το ταμπλό.
 Αφορμή για τις φήμες αυτές έδωσαν οι ενέργειες της Επιτροπής Κεφαλαιαγοράς που, για λογαριασμό των ανακριτικών αρχών, ζήτησαν από τις χρηματιστηριακές εταιρείες να τους γνωστοποιήσουν τα ονόματα των πελατών και των πράξεων που έγιναν μέσω συγκεκριμένων κωδικών (υπολογίζονται σε πάνω από 30.000), με επίκεντρο τις λεγόμενες μετοχές-φούσκες, για τις οποίες είχε επιληφθεί και είχε επιμερίσει ευθύνες ο εισαγγελέας Δ. Ασπρογέρακας. 
 Ετσι, αν και τα μηνύματα από τη συνεδρίαση της Τετάρτης ήταν ιδιαίτερα θετικά και προδιέγραφαν μια καλή συνέχεια, το επενδυτικό κοινό φάνηκε να επηρεάζεται αρνητικά από τις πρωινές εξελίξεις και την έντονη νευρικότητα που επακολούθησε, με αποτέλεσμα ο κύριος όγκος των μικροεπενδυτών να κρατήσει αποστάσεις, αποφεύγοντας να προβεί σε αγορές, αλλά και κατά ένα μεγάλο μέρος σε πωλήσεις. Αυτό είχε σαν συνέπεια να συρρικνωθεί και πάλι ο τζίρος στα επίπεδα των 150 δισ. δρχ., όρια που κατά την άποψη πολλών θεσμικών παραγόντων, 
 Γιατί άραγε κάποια κέντρα, όποια και αν είναι αυτά, επεδίωξαν αυτή την αναίτια 
 Αρκετοί χρηματιστές εκτιμούν ότι οι πιέσεις που ασκήθηκαν δεν απέβλεπαν σε τίποτε άλλο παρά στη διαμόρφωση ακόμη χαμηλότερων τιμών, ιδιαίτερα στις ισχυρές μετοχικές αξίες, ούτως ώστε να βρουν μια καλή ευκαιρία για να τοποθετηθούν κάποιοι εν όψει μιας πιθανής νέας ανόδου.
 Αλλοι παράγοντες της αγοράς, που μιλούν επίσης για μεθοδευμένες κινήσεις, συνδέουν τη χθεσινή πτώση των τραπεζικών μετοχών με κερδοσκοπικό παιχνίδι το οποίο σχετίζεται ευθέως με την αγορά παραγώγων.
 Υποστηρίζουν συγκεκριμένα ότι είναι πολύ πιθανόν, σε μια αγορά που δεν έχει αποκτήσει ακόμη σαφείς κατευθύνσεις και παραμένει ευάλωτη σε κάθε είδους εξελίξεις, ορισμένα ισχυρά χαρτοφυλάκια ιδιωτών ή θεσμικών επενδυτών να ρυμουλκούν προς μια κατεύθυνση (είτε προς τα πάνω, είτε προς τα κάτω) το γενικό δείκτη και βεβαίως ολόκληρη την αγορά, «ποντάροντας» στη διαμόρφωση των 
 Δεν είναι η πρώτη φορά που δίνεται η εικόνα ότι κάποια ισχυρά χαρτοφυλάκια προσπαθούν να αντισταθμίσουν τυχόν ζημιές που έχουν στην αγορά αξιών μέσω αυτής των Παραγώγων, παίζοντας με τα παράγωγα που δίνουν σημαντικές αποδόσεις, 
έστω και αν ο τζίρος στην αγορά αυτή δεν έχει φθάσει ακόμη σε πολύ υψηλά επίπεδα.
 Από την πλευρά του Χρηματιστηρίου Παραγώγων πάντως υποστηριζόταν χθες ότι η συμμετοχή θεσμικών είναι ακόμη σχετικά περιορισμένη σε σχέση με αυτή των ιδιωτών στη συγκεκριμένη αγορά και, κατά συνέπεια, δεν έχει μεγάλη δόση αλήθειας ότι κάποιοι προσπαθούν να γκρεμίσουν τη Σοφοκλέους για να κερδίσουν στην αγορά παραγώγων.
 Οπως και να έχουν τα πράγματα, οι τράπεζες πλήρωσαν για άλλη μια φορά βαρύ τίμημα με απώλειες 2, 61%, ενώ όλοι οι υπόλοιποι κλάδοι περιόρισαν τις απώλειες 
λίγο πάνω ή λίγο κάτω από τη μία μονάδα με μοναδική εξαίρεση τις μετοχές Leasing που ενισχύθηκαν κατά 0, 43%.
