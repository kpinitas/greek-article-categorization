 πενδυτικές ευκαιρίες στην ελληνική αγορά ομολόγων διαβλέπει η Salomon Smith Barne y. Σε έκθεσή του ο διεθνής οίκος, αφού επισημαίνει ότι οι όποιες αμφιβολίες για τη συμμετοχή της χώρας μας στη Νομισματική Ενωση θα αρθούν μέχρι το τέλος Ιουνίου, επισημαίνει ότι σε ορισμένες περιπτώσεις το κέρδος υπερβαίνει το 3%. Τα κέρδη αυτά, ενισχύονται για τους ξένους επενδυτές οι οποίοι θα επωφεληθούν από τη διολίσθηση της δραχμής στην κεντρική της ισοτιμία.
 Ωστόσο, τις επισημάνσεις αυτές δεν φαίνεται να τις λαμβάνουν υπόψη, τουλάχιστον μέχρι στιγμής, οι ξένοι θεσμικοί επενδυτές. Η σχεδόν παντελής απουσία τους επιβεβαιώνει του λόγου το αληθές. Ο όγκος των συναλλαγών που πραγματοποιείται καθημερινά στο Ηλεκτρονικό Σύστημα Συναλλαγών γίνεται από εγχώριους επενδυτές. Η κατάσταση αυτή αντανακλάται στο σχετικά χαμηλό όγκο των 
συναλλαγών. Για παράδειγμα χθες, ο όγκος των συναλλαγών διαμορφώθηκε σε 86 δισ. δρχ.
 Πάντως οι θετικές εκτιμήσεις του ξένου οίκου έχουν επηρεαστεί και από την αρνητική πορεία που είχε η ελληνική αγορά ομολόγων τον περασμένο μήνα. Πορεία η οποία, όπως αναγνωρίζεται, εντάσσεται στο πλαίσιο της ευρύτερης κακοδαιμονίας η οποία χαρακτηρίζε τις περισσότερες αγορές ομολόγων, εξαιτίας της μεγάλης υποχώρησης του ευρώ. Ωστόσο εκτιμά ότι το κλίμα έχει αντιστραφεί, γεγονός που κάνει πιο ευνοϊκές τις προοπτικές των ελληνικών επενδύσεων. Η «αντιστροφή» αυτή του επενδυτικού κλίματος αντικατοπτρίζεται στη βαθμίαια σμίκρυνση του περιθωρίου, δηλαδή της απόστασης που χωρίζει τις αποδόσεις των ελληνικών 10ετών ομολόγων από τα αντίστοιχα γερμανικά, από το 0, 90% στο 0, 85%.
 Ετσι και χθες εκδηλώθηκε αγοραστικό ενδιαφέρον στην αγορά ομολόγων και είναι χαρακτηριστικό ότι παρατηρήθηκε έντονη κίνηση μετά το κλείσιμο της αγοράς τις πρώτες απογευματινές ώρες. Οι έντονες διακυμάνσεις ωστόσο που παρουσιάστηκαν στη διάρκεια της συνεδρίασης κράτησαν το ενδιαφέρον των επενδυτών στο κατακόρυφο. Ενδεικτικό των διακυμάνσεων που εμφανίστηκαν σήμερα ήταν η κίνηση που παρουσίασε το περιθώριο με τα γερμανικά ομόλογα. 
 Στη δευτερογενή αγορά ο όγκος των συναλλαγών εντός του ΗΔΑΤ διαμορφώθηκε σε 86 
δισ. δρχ. εκ των οποίων τα 58 δισ. δρχ. αφορούσαν εντολές αγοράς και τα υπόλοιπα, εντολές πώλησης. Το περιθώριο κινήθηκε μεταξύ 0, 86% και 0, 88% και διαμορφώθηκε στο κλείσιμο της ΗΔΑΤ στο 0, 88%. Η απόδοση του ελληνικού 10ετούς ομολόγου διαμορφώθηκε στο 6, 047% και αυτή του γερμανικού, στο 5, 15%. 
