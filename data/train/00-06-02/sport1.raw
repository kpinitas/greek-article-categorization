 Εδωσαν τα χέρια ο πρόεδρος του Ολυμπιακού Σωκράτης Κόκκαλης και ο μεγαλομέτοχος του Ηρακλή Βαγγέλης Μυτιληναίος για τον Μιχάλη Κωνσταντίνου στην 
προχθεσινοβραδυνή συνάντηση και όλα δείχνουν ότι είναι θέμα ημερών να ντυθεί στα ερυθρόλευκα ο Κύπριος επιθετικός.
 Σύμφωνα με έγκυρες πηγές, ο Ολυμπιακός και ο Ηρακλής τα έχουν βρει ακόμη και στα έμψυχα ανταλλάγματα και απομένει το «ναι» του ποδοσφαιριστή για να ολοκληρωθεί η μεταγραφή, της οποίας το κόστος θα αγγίξει το 1, 5 δισεκατομμύριο 
 Στον Ολυμπιακό θεωρούν ότι ο Κωνσταντίνου θα βρίσκεται στο Ρέντη στις 10 Ιουλίου, αλλά στις προπονητικές εγκαταστάσεις της πειραϊκής ομάδας δεν θα είναι ο Κυριάκος Τοχούρογλου, ο οποίος αποτελεί από χθες παρελθόν από τους «ερυθρόλευκους». Ο δραμινός γκολκίπερ τηλεφώνησε χθες το μεσημέρι στον Γιώργο Λούβαρη και είπε ότι δεν δέχεται την προσφορά του Ολυμπιακού και έτσι η διοίκηση, όπως γράψαμε από χθες, ήδη αναζητεί άλλον γκολκίπερ.
 Ο Αγγελος Γεωργίου και ο Βαγγέλης Πουρλιοτόπουλος φέρονται ως οι επικρατέστεροι για να καλύψουν το κενό του Τοχούρογλου, αλλά ο Μαντζουράκης ασχολείται και με δύο κοινοτικούς τερματοφύλακες.
 Ο προπονητής του Ολυμπιακού μαζί με τον Λούβαρη αναχωρούν σήμερα για το Βουκουρέστι, όπου αύριο θα παρακολουθήσουν τον αγώνα Ρουμανία-Ελλάδα, για λογαρισμό των Γκάλκα (Εσπανιόλ), Φιλιπέσκου (Μπέτις), Ποπέσκου (Γαλατασαράι), Λίνκαρ (Στεάουα), οι οποίοι ενδιαφέρουν τον Ολυμπιακό. «Θα γίνουν επαφές, αλλά 
η περίπτωση του Γκάλκα είναι πολύ δύσκολη, γιατί δεν είμαστε οι μόνοι που τον θέλουμε», δήλωσε χθες ο Μαντζουράκης, ο οποίος σε δηλώσεις του στον «Flash 96, 1» υποστήριξε: «Στόχος μας είναι να κάνουμε την καλύτερη δυνατή χημεία. Να κάνουμε καλές επιλογές το καλοκαίρι και να παρουσιάσουμε του χρόνου καλύτερη ανάπτυξη και σιγουριά στο παιχνίδι μας. Οι μεταγραφές θα γίνουν στον άξονα του 
 Ενδιαφέρον για την απόκτηση του Ζλάτκο Ζάχοβιτς έχει δείξει η Ρεάλ Σαραγόσα, σύμφωνα με δημοσίευμα της ισπανικής εφημερίδας «ΜΑΡΚΑ», η οποία αναφέρει ότι ο 
Σλοβένος ποδοσφαιριστής απασχολεί και τις Ρεάλ Μαδρίτης, Βαλένθια. «Η Βαλένθια 
είχε ενδιαφερθεί και παλαιότερα για τον Ζάχοβιτς, ο οποίος φεύγει από τον Ολυμπιακό, λόγω αρκετών προβλημάτων που είχε όλη την περίοδο. Η Σαραγόσα θέλει 
να τον κάνει δίδυμο στην επίθεση με τον Μιλόσεβιτς, ενώ για τον Σλοβένο έχουν κινηθεί και αρκετοί αγγλικοί σύλλογοι».
 Στο μεταξύ, τα «Σπορ» της Βαρκελώνης έγραψαν χθες ότι «ο Ολυμπιακός κλείνει τον Λιτμάνεν».
 *Αποκλείστηκε χθες από την 22άδα της εθνικής ομάδας της Γιουγκοσλαβίας ο Πρέντραγκ Τζόρτζεβιτς. Ο Βουγιαντίν Μπόσκοφ είχε τηλεφωνική επικοινωνία με το μεσοεπιθετικό του Ολυμπιακού, ο οποίος δεν έχει αποθεραπευτεί ακόμη από τον πρόσφατο τραυματισμό του.
 -Μόνο με το ποδοσφαιρικό τμήμα του Ολυμπιακού θα ασχολείται ο Γκεόργκι Πομάσκι, ο οποίος θα έχει βοηθό εκτός απροόπτου τον Θανάση Μουρτζιάπη.
 -Συγχαρητήρια τηλεγραφήματα έστειλαν χθες στον Ολυμπιακό για την κατάκτηση του 
τίτλου η ΕΠΟ, οι Ηρακλής, ΑΕΚ, Αρης, Σκόντα Ξάνθη, Πανηλειακός, ΠΑΣ Γιάννινα, Ακράτητος, Μαρκό και ο ΠΣΑΤ.
