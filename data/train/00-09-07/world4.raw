 Να δώσουν τέλος στη φτώχεια, τον υποσιτισμό, τις παραβιάσεις ανθρωπίνων δικαιωμάτων και την καταστροφή του περιβάλλοντος, κάλεσε τους πολιτικούς ηγέτες του κόσμου ο γ.γ. του ΟΗΕ κατά την έναρξη της Συνόδου της Χιλιετίας όπου λαμβάνουν μέρος 150 αρχηγοί κρατών. Πριν ξεκινήσουν οι εργασίες, οι συμμετέχοντες τήρησαν ενός λεπτού σιγή για τους τρεις εργαζομένους της Υπατης Αρμοστείας για τους Πρόσφυγες που κάηκαν χθες ζωντανοί στο ανατολικό Τιμόρ, σε
 Ο Κόφι Ανάν αναφέρθηκε στην αξία του ΟΗΕ που «ιδρύθηκε πριν από 55 χρόνια στη θύελλα του πολέμου προκειμένου να μπορέσει να κάνει αυτό που προσδοκούσαν οι λαοί από αυτόν» και σήμερα διανύει μια νέα εποχή, «μια εποχή όπου το κράτος δικαίου πρέπει να υπερισχύσει». Στρεφόμενος προς τους ηγέτες, τους κάλεσε να ξεριζώσουν τα κακά που ταλανίζουν τον κόσμο μας και να μη μείνουν στα λόγια αλλά «να κάνουν πράξεις».
 Μετά τον Κόφι Ανάν, το λόγο πήρε ο Αμερικανός πρόεδρος Κλίντον, ο οποίος εκφώνησε την τελευταία ομιλία του στο πλαίσιο του ΟΗΕ και μ' αυτήν κάλεσε τους
συναδέλφους του να εντείνουν τις προσπάθειές τους για την καταπολέμηση της φτώχειας και του πολέμου, να βοηθήσουν ώστε όλα τα παιδιά να πηγαίνουν σχολείο
και να δώσουν μάχη για τη συγκράτηση των σοβαρών νόσων. «Είτε μας αρέσει είτε όχι, γινόμαστε όλο και περισσότερο αλληλεξαρτώμενοι» σ' αυτόν τον κόσμο -είπε ο Κλίντον για να τονίσει ότι απαιτείται συνεργασία και «μεγαλύτερος σεβασμός για την κοινή μας τύχη». Ζήτησε επίσης να ενισχυθούν σε όλα τα μήκη και πλάτη του πλανήτη οι ειρηνευτικές επιχειρήσεις του ΟΗΕ και δήλωσε βέβαιος ότι οι άσκοπες αιματοχυσίες θα μπορούσαν να αποφευχθούν αν η οργάνωση των αποστολών του ΟΗΕ ήταν αποτελεσματικότερη. Αναφέρθηκε επίσης στην υπόθεση της Μέσης Ανατολής για να πει ότι οι ευκαιρίες φεύγουν εύκολα και «δεν θα πρέπει να χαθεί ούτε στιγμή».
 Ο Ισραηλινός πρωθυπουργός Εχούντ Μπάρακ απηύθηνε με την ομιλία του έκκληση προς τον Αραφάτ να τον ακολουθήσει σ' αυτή την ιστορική διαδρομή, «για να διασχίσουμε μαζί τον Ρουβίκωνα, διότι κανένας από μας δεν μπορεί να τον περάσει μόνος». Πρότεινε δε η Ιερουσαλήμ -το επίμαχο θέμα στις διαπραγματεύσεις- «να παραμείνει μια ενωμένη και ανοιχτή πόλη για όλους αυτούς
 Τα μέτρα ασφαλείας στην περιοχή όπου διεξάγεται η σύνοδος είναι ενισχυμένα και
μέχρι χθες δεν είχαν σημειωθεί έκτροπα. Οι Νεοϋορκέζοι είδαν κατά τη χθεσινή ημέρα 2.000 υποστηρικτές της κινεζικής οργάνωσης «Φαλούν Γκονγκ» να διαδηλώνουν διαμαρτυρόμενοι για την απαγόρευση λειτουργίας της που επιβλήθηκε από την κυβέρνηση του Πεκίνου. Ξεκίνησαν από τα γραφεία της κινεζικής αντιπροσωπείας στον ΟΗΕ και κατέληξαν απέναντι από το κτίριο.
