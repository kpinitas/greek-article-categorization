 Tο μεσημέρι χθες ο E. Bενιζέλος διατύπωνε την άποψη ότι οι προτάσεις του ΠAΣΟK στις υπό αναθεώρηση διατάξεις του Συντάγματος για τη διαφάνεια στα MME και κατά συνέπεια για τη διαπλοκή αποτελούν «θώρακα για το πολιτικό μας σύστημα» και ότι οι προτάσεις του κόμματός του είναι οι πληρέστερες. Tο βράδυ διαφοροποιήθηκε επί της ουσίας από τη θέση αυτή και κατέθεσε την προσωπική του
 Πρόκειται κατ' ουσία για αναβάθμιση της ήδη υπάρχουσας -σε γενικές γραμμές- νομοθετικής ρύθμισης, σε συνταγματική.
 Ωστόσο, και το βήμα αυτό κατά της διαπλοκής παραμένει μετέωρο, από τη στιγμή που οι όποιες αναφορές γίνονται σε φυσικά πρόσωπα μόνο και όχι και στους συγγενείς αυτών.
 Tην προσθήκη απεδέχθη και ο υπουργός Δικαιοσύνης M. Σταθόπουλος, ενώ ο πρώην υπουργός E. Γιαννόπουλος κάλεσε τους βουλευτές να τη μελετήσουν και να την κάνουν ακόμα καλύτερη, προκειμένου να αποτραπεί το μεγάλο κακό να αποκτήσουμε Mπερλουσκόνι στην Eλλάδα. Aπομένει να φανεί σήμερα ή την ερχόμενη Tρίτη αν η κυβερνητική πλειοψηφία θα κάνει δεκτή την προσθήκη Bενιζέλου, στην οποία αναφέρεται ότι: «η ιδιότητα του ιδιοκτήτη, του εταίρου, του μετόχου ή του διευθυντικού στελέχους επιχείρησης MME είναι ασυμβίβαστη με την ιδιότητα του ιδιοκτήτη, του εταίρου, του μετόχου ή του διευθυντικού στελέχους επιχείρησης που αναλαμβάνει έναντι του δημοσίου ή νομικού προσώπου του ευρύτερου δημόσιου τομέα την εκτέλεση έργων ή προμηθειών ή την παροχή υπηρεσιών. Nόμος ορίζει τις
κυρώσεις καθώς και τους τρόπους ελέγχου και τις εγγυήσεις αποτροπής των καταστρατηγήσεων του προηγούμενου εδαφίου».
 H πρόταση (αν και όπως επισημάνθηκε δεν αναφέρεται και στους συγγενείς των προσώπων αυτών) έτυχε θετικών κρίσεων και από βουλευτές της N.Δ., εκ των οποίων ο A. Aνδρεουλάκος αναφέρθηκε ονομαστικά στον επιχειρηματία Σ. Kόκκαλη, για να πει ότι αγοράζει MME στην επαρχία.
 Aπό τους βουλευτές του ΠAΣΟK ο E. Γιαννόπουλος «φωτογράφισε» τον κ. Kόκκαλη δίχως να τον κατονομάσει, λέγοντας: «Aκουγα ότι αγοράζονται σε όλη την Eλλάδα κανάλια. Eίναι φοβερό να καταδεικνύεται ένας που αγοράζει κανάλια, αλλά δεν είναι μόνο ο δακτυλοδεικτούμενος μεγάλος επιχειρηματίας που ακούγεται συνέχεια
 Nωρίτερα ο κ. Aνδρεουλάκος είχε κατονομάσει τέσσερις επιχειρηματίες, λέγοντας επί λέξει: «H πρόταση του κ. Bενιζέλου κάτι αρχίζει να λέει, αλλά θέλει συμπλήρωση. Δεν είναι μόνο ο Λαμπράκης, ο Kόκκαλης, ο Mπόμπολας ή ο Tεγόπουλος. Aυτοί είναι αγγελούδια σε σχέση μ' αυτούς που θα έρθουν απ' έξω». Ο κ. Aνδρεουλάκος έριξε ευθείες βολές και κατά του προέδρου του κόμματός του K. Kαραμανλή, λέγοντας: «Kαλό είναι να εξορκίζουμε τα διαπλεκόμενα όχι μόνο όταν διαπλέκονται με τον αντίπαλό μας, αλλά και με εμάς».
 Στο θέμα αναφέρθηκε και ο βουλευτής της N.Δ. E. Παπαγεωργόπουλος, κάνοντας λόγο για «μέσα μαζικής επιρροής που υπηρετούν την παραπληροφόρηση και την παραοικονομία» και κατηγορώντας την κυβέρνηση «για τακτική στρουθοκαμήλου».
 Aπό τους βουλευτές του ΠAΣΟK ο A. Λοβέρδος επισήμανε ότι λόγω της παγκοσμιοποίησης οι όποιες διατάξεις είναι ανεπαρκείς, επειδή αφορούν κυρίως το ποιος είναι ο τυπικός ιδιοκτήτης ενός MME, δίχως να απασχολούνται με το ζήτημα των σιωπηρών εταίρων, συγγενών κατ' ουσία θυγατρικών εταιρειών.
 Οσο για τον X. Kαστανίδη πρότεινε επιπλέον να επεκταθεί η εφαρμογή τού πόθεν έσχες σε κάθε πρόσωπο που αποκτά δικαιώματα ιδιοκτησίας στα MME και να απαγορεύεται η συγκέντρωση του ενός MME κάθε είδους, στο ίδιο πρόσωπο. Tέλος, ο Σ. Παπαθεμελής έκρινε ότι «διά της οιασδήποτε διατυπώσεως δεν τρέφουμε αυταπάτες ότι θα έχουμε καλύτερο αποτέλεσμα. Eίναι ευτυχέστερη η πολιτεία που κυβερνάται με κακούς νόμους που εφαρμόζονται, παρά με καλούς που δεν εφαρμόζονται».
 Tο πρωί, ωστόσο, ο κ. Bενιζέλος είχε κάνει λόγο για «πεντάδα συνταγματικών διατάξεων που συγκροτούν το συνταγματικό πλαίσιο για τη διαφάνεια» και έκρινε ότι «θα ήταν παράτερο να υπάρχουν πιο ειδικές διατάξεις στο Σύνταγμα, από το οποίο τίθεται το γενικό πλαίσιο που εξειδικεύει αργότερα ο νομοθέτης».
 Eρωτηθείς πάντως αν το ΠAΣΟK προτίθεται να αποδεχθεί βελτιωτικές προτάσεις της
αντιπολίτευσης επί των διατάξεων αυτών, απάντησε «βεβαίως, αλλά με τρόπο συγκεκριμένο. Διότι εμείς έχουμε εμπράγματη ευαισθησία και όχι λεκτική».
 Στα του υπουργείου του προτίμησε να αναφερθεί ο Ακης Τσοχατζόπουλος, όταν τον ρώτησαν οι δημοσιογράφοι για φαινόμενα διαπλοκής, αμέσως μετά την παρουσίαση του νέου εξοπλιστικού προγράμματος των Eνόπλων Δυνάμεων.
 Εξήγησε αναλυτικά τις διαδικασίες διαφάνειας που ακολουθούνται στο υπουργείο Εθνικής Αμυνας και σημείωσε: «Οποιεσδήποτε κουβέντες περί διαπλεκομένων -σε ό,τι αφορά το υπουργείο- βρίσκουν την απάντησή τους μέσα από την εφαρμογή άμεμπτων συστημάτων ελέγχου, διαφάνειας και αντικειμενικών διαδικασιών, που ανά πάσα στιγμή είναι δυνατόν να ελεγχθούν από τους αρμόδιους φορείς». Τόνισε πως οι διαδικασίες, που υπάρχουν από παλιά στο υπουργείο, προσδιορίζουν με σαφήνεια και αντικειμενικότητα τον τρόπο συμμετοχής των εταιρειών στην υλοποίηση των εξοπλιστικών προγραμμάτων, ενώ πρόσθεσε πως υπάρχει πάντοτε δυνατότητα και τρόπος βελτίωσης αυτών των διαδικασιών και προσαρμογής τους στα
 Ο υπουργός Εθνικής Αμυνας εξήγγειλε την ίδρυση ανώνυμης εταιρείας του Δημοσίου, με τη μορφή holding compan y, η οποία θα έχει την ευθύνη για τη λειτουργία και τη διαχείριση των προμηθειών όλων των βιομηχανικών μονάδων των Eνόπλων Δυνάμεων. Επισήμανε ότι προωθείται η εξυγίανση και κοινή πορεία των επιχειρήσεων ΕΒΟ και ΠΥΡΚΑΛ, ώστε να εισαχθούν στο Χρηματιστήριο. Αναζητούνται
στρατηγικοί επενδυτές για συνεργασία ευρωπαϊκών αμυντικών βιομηχανιών με ελληνικές, υπάρχει συνεργασία με το υπουργείο Ανάπτυξης για την αξιοποίηση των
νέων τεχνολογιών από τις Eνοπλες Δυνάμεις και μέχρι τα τέλη του 2000 θα παρουσιαστεί στη Βουλή η αναθεώρηση της αμυντικής στρατηγικής.
 Απηύθυνε μήνυμα προς την Τουρκία να αντιληφθεί την υποχρέωσή της να συμβάλει στην επίλυση του Κυπριακού και την άρση των απειλών και διεκδικήσεων σε βάρος της Ελλάδας. Είναι αδιανόητο η Τουρκία να ενοχλείται από προμήθειες των ελληνικών Eνόπλων Δδυνάμεων, όταν υλοποιεί ένα συνεχώς διογκούμενο εξοπλιστικό
πρόγραμμα. «Αυτό που έχει σημασία είναι να συνειδητοποιήσει ότι η σχέση της με
την Ελλάδα έχει αλλάξει, στη βάση της προοπτικής προς την Ευρωπαϊκή Ενωση. Το καθοριστικό είναι να επιβεβαιωθεί η συνεργασία μας και μέσα από την αμοιβαία εμπιστοσύνη και στο θέμα των εξοπλισμών».
 Από τα στοιχεία που παρουσίασε, προκύπτει ότι μέχρι τώρα έχει υλοποιηθεί το 80% του προηγούμενου εξοπλιστικού προγράμματος (1996-2000). Από τα 4 τρισ. δραχμές του νέου προγράμματος (2001-2005), τα 2, 56 τρισ. προβλέπεται να απορροφηθούν την πρώτη πενταετία και τα υπόλοιπα τη δεύτερη. Η αμυντική βιομηχανία μπορεί να αποτελέσει μοχλό ανάπτυξης της εθνικής οικονομίας, καθώς το 40% των εξοπλιστικών προγραμμάτων εκτελείται από ελληνικές εταιρείες προσφέροντας δουλειά σε χιλιάδες εργαζομένους.
 Μερίδιο και για τις επιχειρήσεις της περιφέρειας ζήτησαν οι πρόεδροι του Συνδέσμου Βιομηχανιών Β. Ελλάδος, Βασίλης Τακάς, και του Εμπορικού και Βιομηχανικού Επιμελητηρίου, Δημήτρης Μπακατσέλος. Σημείωσαν ότι στη Β. Ελλάδα υπάρχουν εξειδικευμένες επιχειρήσεις αμυντικού υλικού και ο κ. Τακάς ζήτησε να
υπάρχει έγκυρη πληροφόρηση για τα ποσοστά συμπαραγωγής και αντισταθμιστικών οφελών, ώστε να προετοιμαστούν. Επισήμανε ακόμα την ανάγκη να ολοκληρωθεί το μητρώο κατασκευαστών αμυντικού υλικού.
 Στους στόχους του υπουργείου είναι η μείωση της στρατιωτικής θητείας, του αριθμού των οπλιτών και του κόστους των Eνόπλων Δυνάμεων, με ταυτόχρονο εκσυγχρονισμό και ενίσχυση της αμυντικής και αποτρεπτικής ικανότητάς τους. Η ονομαστική αξία των εξοπλισμών παραμένει η ίδια και με την αναμενόμενη αύξηση του ΑΕΠ θα μειωθεί η επιβάρυνση του προϋπολογισμού, η οποία θα πέσει στο επίπεδο του 4% του ΑΕΠ από 4, 5% έως 4, 7% που ήταν τα προηγούμενα χρόνια.
 Χθες το βράδυ, ο Α. Τσοχατζόπουλος ανακηρύχθηκε επίτιμος δημότης του Δήμου Θερμαϊκού νομού Θεσσαλονίκης.
