 Σε νέα επίπεδα- ρεκόρ σκαρφάλωσε χθες η τιμή του αργού πετρελαίου μπρεντ, που άγγιξε (στην αγορά της Νέας Υόρκης για συμβόλαια παράδοσης Οκτωβρίου) τα 34, 45
δολάρια το βαρέλι, τιμή που είναι η υψηλότερη από την εποχή του Πολέμου του Κόλπου. 
νέα αύξηση σημειώθηκε μετά τις εκτιμήσεις, που κυκλοφόρησαν χθες, σύμφωνα με τις οποίες η αναμενόμενη απόφαση του ΟΠΕΚ στις 10 Σεπτεμβρίου να αυξήσει την ημερήσια παραγωγή του κατά 500.000 βαρέλια δεν θα είναι αρκετή για να καλύψει τις ανάγκες των καταναλωτριών χωρών. Χθες στην αγορά του Λονδίνου η τιμή του μπρεντ για συμβόλαια παράδοσης Οκτωβρίου αυξήθηκε κατά 57 σεντς, φτάνοντας τα 33, 55 δολάρια το βαρέλι, τιμή που επίσης είναι η υψηλότερη από το Νοέμβριο του
 Η Σαουδική Αραβία προμηθεύει από τον Ιούλιο την αγορά πετρελαιοειδών με μια πρόσθετη ποσότητα μαύρου χρυσού της τάξεως των 600.000 βαρελιών ημερησίως, σύμφωνα με τις σχετικές δηλώσεις του υπουργού πετρελαίου της χώρας, Αλ Ναΐμι. Ο Σαουδάραβας αξιωματούχος αιτιολόγησε την απόφαση ως μια πρωτοβουλία συγκράτησης των τιμών. Aπέφυγε να παραθέσει ακριβή στοιχεία για την παραγωγή πετρελαίου από τη Σαουδική Αραβία, αλλά η παραγωγή της, σύμφωνα με τις ποσοστώσεις που αποφάσισε στη Σύνοδο του Ιουνίου ο ΟΠΕΚ, ανέρχεται στα 8, 25 εκατομμύρια βαρέλια ημερησίως. Αν σε αυτά προστεθεί η πρόσθετη παραγωγή κατά 600.000 βαρέλια ημερησίως, τότε η παραγωγή της Σαουδικής Αραβίας φτάνει τα 8, 85 εκατομμύρια βαρέλια.
 Το καλό νέο, ωστόσο, φαίνεται ότι δεν ήταν αρκετά καλό ώστε να συγκρατήσει τη φρενήρη άνοδο των τιμών του αργού πετρελαίου στις διεθνείς χρηματαγορές. Οι διεθνείς αγορές ανησυχούν ιδιαίτερα για την πορεία των τιμών, παρά το γεγονός ότι στις 10 Σεπτεμβρίου συνέρχεται η σύνοδος υπουργών πετρελαίου του ΟΠΕΚ στη Βιέννη, προκειμένου να λάβει μια απόφαση για την αύξηση της ημερήσιας ποσότητας παραγωγής πετρελαίου. «Το μέγεθος της αύξησης της παραγωγής που συζητείται δεν είναι αρκετό για να κάνει τη διαφορά», δήλωσε ο Τζον Κίλνταφ, αντιπρόεδρος μεγάλης αμερικανικής εταιρείας πετρελαιοειδών. 
 - Εν τω μεταξύ, η Ευρωπαϊκή Ενωση εκτιμά ότι μέχρι το 2020 οι ανάγκες για κατανάλωση πετρελαίου σε παγκόσμια κλίμακα θα αυξηθούν κατά 50% σε σχέση με τα
σημερινά επίπεδα, δηλαδή κατά 115 εκατομμύρια βαρέλια ημερησίως. Από αυτά, εκτιμάται ότι τα κράτη-μέλη του ΟΠΕΚ θα καλύπτουν περίπου το 50% των παγκόοσμιων αναγκών, θα παράγουν δηλ. 55 εκατομμύρια βαρέλια ημερησίως, έναντι
των 32 εκατομμυρίων βαρελιών που παράγουν σήμερα. Σύμφωνα με τα στοιχεία που έχει συγκεντρώσει η αρμόδια επίτροπος, Λογιόλα ντε Παλάθιο, η E.E. και η Νορβηγία θα παράγουν το 2020 περίπου 6 εκατομμύρια βαρέλια την ημέρα, έναντι των 7 εκατομμυρίων βαρελιών που παράγουν σήμερα.
