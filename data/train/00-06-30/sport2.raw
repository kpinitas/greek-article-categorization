Aν και η πλειοψηφία των Ελλήνων δηλώνει πως δεν είναι ενημερωμένη σχετικά με τις διαδικασίες διοργάνωσης των Ολυμπιακών Αγώνων, παραμένει αισιόδοξη τόσο για το τελικό οργανωτικό αποτέλεσμα όσο και για τις ικανότητες της Γιάννας Αγγελοπούλου.
 Τα συμπεράσματα προκύπτουν από πανελλαδική έρευνα της εταιρείας ΜRB (σε δείγμα 
2.000 ερωτηθέντων) γύρω από την υπόθεση των Ολυμπιακών Αγώνων, και ιδιαίτερο ενδιαφέρον παρουσιάζουν οι απαντήσεις σε ερωτήματα τεσσάρων κατηγοριών.
 Στην ερώτηση, πόσο ενημερωμένος είστε για τις διαδικασίες διοργάνωσης των Ολυμπιακών Αγώνων, το 43% δήλωσε περίπου ότι έχει άγνοια για το εγχείρημα. Ακόμη, το 39, 5% των ερωτηθέντων θεωρεί ότι είναι ενημερωμένο και μόλις το 15, 2% δηλώνει ότι γνωρίζει πολύ καλά για τους Ολυμπιακούς Αγώνες του 2.004.
 Στο δεύτερο κύριο ερώτημα, αν η χώρα μπορεί να διοργανώσει τους Ολυμπιακούς Αγώνες, τα θετικά ποσοστά είναι ιδιαιτέρως υψηλά. Συνολικά, το 70% πιστεύει ότι η Ελλάδα, εύκολα ή δύσκολα, θα φέρει σε πέρας την οργάνωση των Ολυμπιακών Αγώνων. Υψηλότερα ποσοστά καταγράφηκαν από τους ψηφοφόρους του ΠΑΣΟΚ (84 %), ακολούθησαν εκείνοι της Νέας Δημοκρατίας (58, 3%) και του ΚΚΕ (51, 6%). Αξίζει πάντως να σημειωθεί ότι το 19, 8% είναι κατηγορηματικά βέβαιο ότι η Ελλάδα θα διοργανώσει με επιτυχία τους Ολυμπιακούς Αγώνες και περίπου το 50% διατυπώνει την ίδια άποψη αλλά με... επιφυλακτικότητα! 
 Περισσότερο από το 60% των ερωτηθέντων διατύπωσε θετική γνώμη για τοδιορισμό της Γιάννας Αγγελοπούλου. Κι εδώ, οι ψηφοφόροι του ΠΑΣΟΚ πήραν τα πρωτεία, με ποσοστό 71%. Η στήριξη των οπαδών της Νέας Δημοκρατίας ήταν εξίσου υψηλή (60%), ενώ αντίθετα η αντίστοιχη του ΚΚΕ έφτασε μόλις το 33%. Αρνητικά απάντησε το 29, 6% των ερωτηθέντων, ποσοστό ιδιαίτερα υψηλό για τη δημοτικότητα 
 Σε ερώτηση για την εμπιστοσύνη των Ελλήνων πολιτών στις ικανότητες της νέας προέδρου της Οργανωτικής Επιτροπής, το 69% των ερωτηθέντων απάντησε θετικά.
