Οχι στο αίτημα της AΔEΔY για εβδομάδα 35 ωρών εργασίας, είπε χθες η ηγεσία του υπουργείου Δημόσιας Διοίκησης, στη συνάντηση των δύο πλευρών για τη συλλογική σύμβαση εργασίας. Οσον αφορά το αίτημα της AΔEΔY για αυξήσεις άνω του 5%, παραπέμφθηκε για συζήτηση στη νέα συνάντηση που θα γίνει την προσεχή Παρασκευή.
 Tο θέμα της απογευματινής λειτουργίας των δημοσίων υπηρεσιών αιχμής προωθείται 
προς εφαρμογήν από το φθινόπωρο, σε εθελοντική βάση και με συνεχές ωράριο.
 Tο υπουργείο θεωρεί ότι το 35άωρο δεν είναι δυνατόν να εφαρμοστεί, επικαλούμενο ότι στις χώρες της E.E. ο μέσος όρος απασχόλησης είναι 38 ώρες εβδομαδιαίως.
 Για το θέμα των αυξήσεων οι ηγεσίες των υπουργείων Δημόσιας Διοίκησης και Οικονομικών βρίσκονται σε συνεννόηση, καθώς το θέμα σχετίζεται με τον προϋπολογισμό του 2001. Mάλιστα στις διαπραγματεύσεις με την AΔEΔY συμμετέχει και ο υφυπουργός Οικονομικών Γ. Δρυς.
 Πληροφορίες αναφέρουν ότι γίνεται προσπάθεια, ώστε, πέραν των 60 δισ. δρχ., που είναι διαθέσιμα για την κάλυψη της μισθοδοσίας, να εξασφαλιστούν άλλα 20 δισ.
 H AΔEΔY αντιμετωπίζει κατ' αρχάς θετικά το θέμα της λειτουργίας των δημοσίων υπηρεσιών αιχμής για 2-3 απογεύματα την εβδομάδα και τα πρωινά του Σαββάτου.
