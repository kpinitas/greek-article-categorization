Διπλή ανάγνωση απαιτούν από τους διορατικούς επενδυτές τα όσα συμβαίνουν αυτή την εποχή στο Χρηματιστήριο της Σοφοκλέους.
μιας (προφανώς ανώριμης ακόμη) αγοράς, που έχοντας φθάσει κυριολεκτικά στον πάτο του βαρελιού, αντιδρά με ένα ορμητικό «ξέσπασμα» σαν αυτό της περασμένης Τρίτης (
3, 27%) για να διαψεύσει στη συνέχεια -και για πολλοστή φορά- κάθε προσδοκία που η ίδια δημιουργεί.
 Στη σημαντική προχθεσινή υποχώρηση (-1, 8%) προστέθηκε και η χθεσινή, κατά -0, 65%, που επανέφερε το γενικό δείκτη στις 4.071, 40 μονάδες και μέσα από τα έντονα σκαμπανεβάσματα ενίσχυσε υποψίες για καθοδηγούμενη πορεία της αγοράς και κερδοσκοπικά παιχνίδια από πλευράς των ισχυρών λόμπι.
 Επιφανειακά, λοιπόν, η αγορά δείχνει «εξαντλημένη» και απογοητευμένη από τις άκαρπες προσπάθειες ανόδου που, οσάκις επιχειρούνται, την επαναφέρουν κατόπιν σε ολοένα και πιο χαμηλά επίπεδα. Εμφανίζεται ακόμη «ρηχή» ως προς το συρρικνωμένο τζίρο συναλλαγών και σαφώς αδιάφορη απέναντι στα μηνύματα που εκπέμπει το οικονομικό και επιχειρηματικό περιβάλλον.
 Δίνει, έτσι, την εντύπωση -και εν πολλοίς αυτό αληθεύει- ότι το μέγα πλήθος των μικροεπενδυτών έχει αποχωρήσει απογοητευμένο ή απέχει από κάθε συναλλακτική δραστηριότητα, έχοντας εκχωρήσει όλο το ζωτικό πεδίο στους πάσης φύσεως «traiders», στους οποίους συγκαταλέγονται από καιρού ισχυρά ιδιωτικά, θεσμικά και επιχειρηματικά χαρτοφυλάκια.
 Ωστόσο, την ώρα που η αγορά δείχνει απρόθυμη να ανταποκριθεί σε κάθε θετικό ερέθισμα και ακολουθεί μια περίπου αυτοκτονική πορεία αναίτιας φθοράς, σημειώνονται κάποιες διεργασίες που ενδεχομένως αποτελούν το «κλειδί» των μελλοντικών εξελίξεων και, ως εκ τούτου, πρέπει να τύχουν της δέουσας προσοχής 
 Κατ' αρχάς, στις αλλεπάλληλες πιέσεις που έχει δεχθεί το ελληνικό χρηματιστήριο, με ιδιαίτερη ένταση κατά το τελευταίο τρίμηνο, έχει επιδείξει αξιόλογες αντοχές στα επίπεδα των 4.000 μονάδων. Δύο φορές που κινδύνευσε να καταληφθεί το «οχυρό» αυτό, σημειώθηκε έντονη αντίδραση μέσα στην ίδια τη συνεδρίαση, γεγονός που ωθεί τους αναλυτές να πιστεύουν ότι ακόμη και αν η αγορά υποχωρήσει κατά τις αμέσως επόμενες συνεδριάσεις κάτω από το συγκεκριμένο ψυχολογικό όριο, αυτό θα είναι παροδικό.
 Στην περίπτωση που σημειωθεί μια τέτοια εξέλιξη, η Σοφοκλέους θα λειτουργήσει σαν «πιεσμένο ελατήριο» και θα ενισχυθούν σημαντικά οι αγορές, υποστηρίζουν οι 
 Οι ίδιοι σημειώνουν ακόμη ότι καθ' όλη τη διάρκεια αυτής της παρατεταμένης πτώσης του δείκτη, δεν εκδηλώθηκαν συμπτώματα πανικού από πλευράς μικροεπενδυτών και ούτε προβάλλει, με τα σημερινά δεδομένα τουλάχιστον, μια τέτοια πιθανότητα στο μέλλον. 
 Θα πρέπει επίσης να επισημάνουμε ότι τα εγχώρια θεσμικά χαρτοφυλάκια (μετοχικά 
αμοιβαία κεφάλαια και επενδυτικές εταιρείες) αφανώς, αλλά πολύ συστηματικά, έχουν ήδη αρχίσει να «χτίζουν» θέσεις στο χρηματιστήριο, αναμένοντας την έναρξη ενός ανοδικού κύκλου.
 Κάθε φορά, δηλαδή, που ο γενικός δείκτης φθάνει στα πιο χαμηλά «σκαλοπάτια», οι θεσμικοί τοποθετούνται. Με μια προσεκτική ματιά στην εξέλιξη της χθεσινής συνεδρίασης, οποιοσδήποτε μπορεί να διαπιστώσει ότι μόλις ο δείκτης έφθασε «μια ανάσα» από τις 4.000 μονάδες (ήταν κοντά στο μεσημέρι, όταν οι απώλειες είχαν φθάσει το 2% και ο δείκτης κινείτο κάτω από 4.020 μονάδες) σημειώθηκαν αθρόες αγορές από θεσμικά χαρτοφυλάκια, ενισχύοντας έτσι και το τζίρο στα 122 δισ. δρχ.
 Σε αυτό, βέβαια, συνέβαλε και το αγοραστικό ενδιαφέρον που επέδειξαν οι ίδιοι οι μεγαλομέτοχοι των εισηγμένων εταιρειών.
 Στο επίκεντρο των αγορών βρέθηκαν ισχυρές μετοχές της αγοράς (Εθνική, Alpha Bank, ΟΤΕ κ.ά) δίνοντας έτσι και το στίγμα των προσδοκιών που αναπτύσσονται και μεταξύ των ισχυρών της αγοράς για μια ουσιαστική ανάκαμψη, έστω και αν μέχρι τότε μεσολαβήσει ένα, απροσδιορίστου διάρκειας, διάστημα νευρικότητας και στασιμότητας.
