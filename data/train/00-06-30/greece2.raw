 Μια Εσπλανάδα, που θα συνδέει την περιοχή του σημερινού Ιππόδρομου με την παραλιακή, κατά τα πρότυπα της Βαρκελώνης, χώρους πράσινου, οδικούς κόμβους και έργα αντιπλημμυρικής προστασίας προβλέπουν τα σχέδια του υπουργείου ΠΕΧΩΔΕ 
για την ανάδειξη της παραλιακής ζώνης από το Στάδιο Ειρήνης και Φιλίας ώς το ακρωτήριο Θησέας, στο Φλοίσβο, συνολικού μήκους 10 χιλιομέτρων. 
 Η παραλιακή λεωφόρος, με χρονικό ορίζοντα το 2006, προβλέπεται να μετατοπιστεί 
προς την πλευρά της θάλασσας, και στη σημερινή της θέση θα κατασκευαστεί κανάλι που θα βοηθήσει στην καλύτερη διευθέτηση των εκβολών του Κηφισού και του Ιλισσού.
 Η χερσαία ζώνη του Φαληρικού όρμου έχει έκταση 570 στρέμματα, από τα οποία τα 235 χρησιμοποιούνται από τον Ιππόδρομο. Σήμερα παρουσιάζει εικόνα...πεδίου μάχης, με μπαζώματα που κρύβουν τη θάλασσα.
 Το πρόγραμμα παρεμβάσεων, ύψους 50 δισ. δραχμών, παρουσίασε στην προχθεσινή συνεδρίαση της διυπουργικής ο Κώστας Λαλιώτης. Οπως δήλωσε στην «Ε», τα έργα θα υλοποιηθούν σε δύο φάσεις, η πρώτη ώς το 2004 και η δεύτερη δύο χρόνια αργότερα, για να μη δημιουργηθεί κυκλοφοριακό αδιέξοδο στην παραλιακή.
 - Το χαμήλωμα της παραλιακής κατά δύο μέτρα, στο ύψος του Δέλτα και σε μήκος 800 μέτρων, ώστε να συνδεθεί η γύρω περιοχή με την παραλία. Στο σημείο αυτό θα 
 - Την κατασκευή δύο ανισόπεδων κόμβων στις διασταυρώσεις της παραλιακής με τη Συγγρού και τη λεωφόρο Κηφισού.
 - Την αποπεράτωση των έργων στις εκβολές του Κηφισού και του Ιλισσού.
 - Τον τετραπλασιασμό της χωρητικότητας της σημερινής μαρίνας της Καλλιθέας. 
 - Την τοποθέτηση τεσσάρων λυόμενων γηπέδων στο χώρο του σημερινού Ιππόδρομου. 
 - Την κατασκευή χαμηλών κτιρίων συνολικού εμβαδού 80.000 τετραγωνικών, που αντιπροσωπεύουν το 7% της συνολικής έκτασης. Οι κατασκευές αυτές θα γίνουν μετά το 2004 στο χώρο του Ιππόδρομου και την ιδιοκτησία της Eκκλησίας. Προβλέπεται η κατασκευή καταστημάτων, μουσείου μοντέρνας τέχνης και εκθεσιακών 
 - Την αντιπλημμυρική θωράκιση της παραλιακής ζώνης με τη δημιουργία καναλιού πλάτους 40 μέτρων, καθώς και περιφεριακής τάφρου που θα καταλήγει στον Φλοίσβο.
