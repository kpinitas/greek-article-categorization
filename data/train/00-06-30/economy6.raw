Διευρύνεται ο κύκλος μείωσης επιτοκίων, καθώς η μία μετά την άλλη οι τράπεζες σπεύδουν να εναρμονίσουν τα επιτόκιά τους σε νέα χαμηλότερα επίπεδα. 
 Χθες η Εμπορική Τράπεζα και η Τράπεζα Αττικής προχώρησαν σε μείωση των επιτοκίων χορηγήσεων και καταθέσεών τους, που θα ισχύουν από την ερχόμενη Δευτέρα 3 Ιουλίου. Το ποσοστό της μείωσης στα επιτόκια χορηγήσεων της Εμπορικής φτάνει έως και 3%, ενώ το επιτόκιο καταθέσεων Tαμιευτηρίου μειώνεται 
 Στα επιτόκια καταναλωτικής πίστης το βασικό επιτόκιο καταναλωτικών δανείων διαμορφώνεται στο 13, 5% από 16, 5% που ήταν ώς σήμερα, ενώ το επιτόκιο των προσωπικών δανείων διαμορφώνεται 15, 5%.
 Κατά μία μονάδα μειώνονται τα επιτόκια των πιστωτικών καρτών που εκδίδει η τράπεζα, τα οποία διαμορφώνονται από 15% έως 17%. Το βασικό επιτόκιο των στεγαστικών δανείων (κυμαινόμενο) διαμορφώνεται στο 8, 75%, ενώ το επιτόκιο το οποίο παραμένει σταθερό για τα τρία πρώτα χρόνια διαμορφώνεται στο 7, 50%. Πιο συγκρατημένη, κατά 0, 5%, είναι η μείωση στα επιχειρηματικά δάνεια, έτσι το βασικό επιτόκιο χορηγήσεων διαμορφώνεται στο 9, 25%. 
 Η Τράπεζα Αττικής προχώρησε σε μείωση των επιτοκίων των καταναλωτικών δανείων η οποία φτάνει το 4%. Tο βασικό επιτόκιο καταναλωτικής πίστης της τράπεζας διαμορφώνεται στο 12%. Ταυτόχρονα η τράπεζα προσφέρει νέα προϊόντα καταναλωτικής πίστης, όπως το νέο ελεύθερο δάνειο με επιτόκιο 14, 90%, για το οποίο η πρώτη δόση αποπληρωμής καταβάλλεται ύστερα από 6 μήνες. Τα επιτόκια των καταναλωτικών καρτών της τράπεζας μειώνονται έως και κατά 1, 5% και διαμορφώνονται από 16, 5% έως 18, 5%. Το επιτόκιο Tαμιευτηρίου μειώνεται κατά 0, 5% και διαμορφώνεται στο 5, 75%. 
