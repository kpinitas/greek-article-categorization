ολοκληρωμένη ανθρώπινη ανάπτυξη, παρουσίασε φέτος ο ΟΗΕ την Εκθεση για την Ανάπτυξη 2000, που περιλαμβάνει τη λίστα με τους ρυθμούς ανάπτυξης των χωρών. Στην πρώτη θέση βρίσκεται ο Καναδάς. Η Ελλάδα βρίσκεται στην 25η θέση από την 27η που κατείχε την περασμένη χρονιά. 
 «Μια δημοκρατικά εκλεγμένη πλειοψηφία μπορεί να συνθλίψει τις μειονότητες» αναφέρεται χαρακτηριστικά στην έκθεση, καθώς και ότι «Η εξάλειψη της φτώχειας είναι κάτι παραπάνω από μια μείζωνα πρόκληση για την ανάπτυξη- είναι μια πρόκληση ανθρωπίνων δικαιωμάτων», δύο σημεία στα οποία βασίζεται και το σκεπτικό των προτάσεων. 
 Aπό το 1990, κάθε χρόνο, το πρόγραμμα του ΟΗΕ για την Ανάπτυξη (UNDP) αναθέτει 
τη σύνταξη της έκθεσης σε μία ανεξάρτητη ομάδα ειδικών, που εξετάζουν θέματα παγκοσμίου ενδιαφέροντος. Η έκθεση εξετάζει το κατά κεφαλήν εισόδημα σαν μέτρο 
ανθρώπινης προόδου, σε συνάρτηση με το επίπεδο υγείας, παιδείας, αναμενόμενο όριο ζωής, τον αναλφαβητισμό και την ευημερία στο σύνολό της. 
 Προτείνεται ένα νέο μοντέλο δημοκρατίας που θα υπερβαίνει την «κτηνώδη εκλογική δύναμη της πλειοψηφίας». Η «συμμετοχική δημοκρατία» αγκαλιάζει όλες τις μειονότητες, εξηγεί η έκθεση: Η βία κατά των μειονοτήτων είναι ένα καυτό θέμα διεθνώς. Ακόμη και με συνταγματική προστασία οι μειονότητες εξακολουθούν να αντιμετωπίζουν μεγάλες απειλές. Μερικά από τα στοιχεία που λαμβάνονται υπόψη στην ετήσια έκθεση είναι: 
 _ Ο πόλεμος και οι εσωτερικές συγκρούσεις, που την τελευταία δεκαετία εξανάγκασαν 50 εκατομμύρια ανθρώπους να εγκαταλείψουν τα σπίτια τους.
 _100 εκατομμύρια παιδιά ζουν ή εργάζονται στους δρόμους.
 _ Υπάρχουν πάνω από 10 εκατομμύρια πρόσφυγες και 5 εκατομμύρια άνθρωποι εκτοπισμένοι στις χώρες τους.
 _ Περίπου 90 δημοσιογράφοι σκοτώθηκαν κατά τη διάρκεια της εργασίας τους το 2000.
 _ Η επίτευξη παροχής βασικών υπηρεσιών στις αναπτυσσόμενες χώρες θα κόστιζε, επιπρόσθετα, 80 δισ. δολάρια ετησίως.
 _ Την τελευταία δεκαετία οι εμφύλιοι πόλεμοι ήταν αιτία πέντε εκατομμυρίων θανάτων σε ολόκληρο τον κόσμο. 
 _ Η συνολική περιουσία των 200 πλουσιότερων ανθρώπων στον κόσμο άγγιζε το 1 τρισ. δολάρια το 2000, ενώ τα συνολικά έσοδα των 582 εκατομμυρίων ανθρώπων που 
ζουν στις 43 λιγότερο αναπτυσσόμενες χώρες είναι 146 δισ.. 
 _ Πάνω από 30.000 παιδιά την ημέρα πεθαίνουν από αποτρέψιμες αιτίες. 
 __Περίπου 18 εκατομμύρια άνθρωποι πεθαίνουν κάθε χρόνο από μεταδοτικές ασθένειες. 
 _ Σε ολόκληρο τον κόσμο οι γυναίκες καταλαμβάνουν μόλις το 14% των κοινοβουλευτικών εδρών.
 _ Ενοπλες συγκρούσεις ήταν αιτία να τραυματισθούν έξι εκατομμύρια άνθρωποι κατά τη διάρκεια του '90.
 Τη σημασία μιας κοινής προσέγγισης σε θέματα δικαιωμάτων υπογραμμίζει με δήλωσή του στην έκθεση ο γενικός γραμματέας των Ηνωμένων Εθνών Κόφι Ανάν: «Παρ' ότι είμαστε ένας οργανισμός κρατών-μελών, τα δικαιώματα και τα ιδανικά για την προστασία των οποίων δημιουργήθηκαν τα Ηνωμένα Εθνη είναι εκείνα των ανθρώπων. Καμία κυβέρνηση δεν έχει το δικαίωμα να κρύβεται πίσω από την αρχή της εθνικής κυριαρχίας για να καταπατά τα ανθρώπινα δικαιώματα και τις θεμελιώδεις ελευθερίες των πολιτών της».
 Στην έκθεση για την ανθρώπινη ανάπτυξη περιλαμβάνεται μια σειρά προτάσεων με τίτλο «Δικαιώματα για όλους». Σε αυτές υπογραμμίζεται ότι η ψηφοφορία από μόνη 
της δεν εγγυάται τα ανθρώπινα δικαιώματα. Μία δημοκρατικά εκλεγμένη πλειοψηφία 
 Επιμένει ότι η φτώχεια είναι θέμα ανθρωπίνων δικαιωμάτων όσο και οι αυθαίρετες 
συλλήψεις, αλλά: «Ενώ ο βασανισμός ενός ανθρώπου προκαλεί οργή, ο θάνατος περισσότερων από 30.000 παιδιών καθημερινά, από αιτίες που θα μπορούσαν να αποφευχθούν, περνάει απαρατήρητος».
 Προειδοποιεί ότι οι ολοένα αυξανόμενες εθνικές και διεθνείς ανισότητες απειλούν να διαβρώσουν οφέλη σε θέματα ατομικών και πολιτικών ελευθεριών που δύσκολα αποκτήθηκαν.
 Παροτρύνει τα διεθνή όργανα, συμπεριλαμβανομένης της Παγκόσμιας Οργάνωσης Εμπορίου, να οδηγούνται από τις δεσμεύσεις των ανθρωπίνων δικαιωμάτων στη λήψη 
των αποφάσεων, για τη δημιουργία ενός παγκόσμιου οικονομικού συστήματος.
 Η έκθεση επισημαίνει επίσης ότι οι κυβερνήσεις πρέπει να ηγηθούν της προστασίας των ανθρωπίνων δικαιωμάτων, αλλά «σε ένα παγκοσμιοποιημένο κόσμο το 
κρατοκεντρικό μοντέλο της ευθύνης των ανθρωπίνων δικαιωμάτων είναι ετεροχρονισμένο. Τίποτε λιγότερο από μια παγκόσμια οπτική των ανθρωπίνων δικαιωμάτων δεν είναι αποδεκτό».
 Υποστηρίζεται ότι οι παρούσες ρυθμίσεις για την παγκόσμια διακυβέρνηση βασίζονται στην επίτευξη εθνικών συμφερόντων παρά στο κοινό παγκόσμιο συμφέρον, με αποτέλεσμα να αποτυγχάνουν πολιτικές που προστατεύουν φτωχούς και 
 Προτείνεται μια αναθεώρηση της διαδικασίας λήψης αποφάσεων εστιασμένη στη συμμετοχή των μικρών χωρών στις διαπραγματεύσεις: «Το γήπεδο δεν είναι ίδιο για όλους όταν οι "ομάδες" έχουν τεράστιες διαφορές στους πόρους, την εμπειρία 
 Υποδεικνύουν ότι ο ενιαίος παγκόσμιος κόσμος του 21ου αιώνα οφείλει να απομακρυνθεί από ένα κρατοκεντρικό προς ένα μοντέλο πολλαπλών ευθυνών και ότι ένας τομέας δράσης της γενικής συνέλευσης για τη χιλιετία (την οποία συγκάλεσε 
σε ειδική σύνοδο το Σεπτέμβριο ο γ.γ. του ΟΗΕ Κόφι Ανάν) είναι η δέσμευση των 500 πιο ισχυρών εταιρειών να σέβονται, να προωθούν, να εκπληρώνουν τα ανθρώπινα δικαιώματα και ταυτόχρονα να τηρούν τα εργατικά πρότυπα.
