Κι όμως, οι Αμερικανοί εργαζόμενοι είναι φτωχοί όσο ήταν και τη δεκαετία του '70, παρά την ανάπτυξη, ρεκόρ των τελευταίων ετών της αμερικανικής οικονομίας.
 Συμπεράσματα που δεν προέρχονται από κάποιον με εμμονές «αντιαμερικανικές» και «αντιφιλελεύθερες», αλλά από μία από τις μεγαλύτερες ιδιωτικές εταιρείες ερευνών της Αμερικής και του κόσμου, της Conference Board που εδρεύει στη Νέα Υόρκη.
 Οπως τονίζει η ίδια η Λίντα Μπάριγκντον, συγγραφέας της έκθεσης στο πρακτορείο 
«Ρόιτερ» «αν οι αριθμοί για τους πλήρους απασχόλησης εργαζομένους αυξάνονται και ο πληθυσμός αυξάνεται και αυτός, νομίζω ότι η πραγματική πρόκληση είναι τα 
 Δήλωση, ευθεία βολή στην κυρίαρχη αμερικανική νεοφιλελεύθερη άποψη, ότι με τη σκληρή εργασία γίνονται όλοι πλούσιοι ή τουλάχιστον πλουσιότεροι απ' ότι ήταν πριν.
 Η έκθεση μελετά τα επίπεδα φτώχειας μεταξύ των πλήρους απασχόλησης εργαζομένων 
από τα μέσα του '60 και καταλήγει στο συμπέρασμα ότι τα επίπεδα φτώχειας σήμερα είναι ίδια με αυτά του 1973, παρά την αύξηση του εργατικού δυναμικού και τις επιδόσεις - ρεκόρ της αμερικανικής οικονομίας τα τελευταία χρόνια.
 Είναι η πρώτη επίσημη μελέτη σύγκρισης του επιπέδου φτώχειας μεταξύ των πλήρους απασχόλησης εργαζομένων. Το όριο φτώχειας στις ΗΠΑ για μία τριμελή οικογένεια είναι 13.290 δολ.
 Φυσικά η έκθεση επιβεβαιώνει αυτό που οι περισσότεροι γνωρίζουν. Οτι οι μειονότητες σηκώνουν το μεγαλύτερο βάρος της φτώχειας και ότι το εισόδημά τους 
υπολείπεται κατά πολύ των λευκών, παρ' όλο που αποτελούν σήμερα πάνω από το 25% του εργατικού δυναμικού. «Σήμερα, ένας μη λευκός πλήρως απασχολούμενος εργαζόμενος έχει μιάμιση φορά περισσότερες πιθανότητες να γίνει φτωχός», τονίζει η έκθεση.
 Επιπλέον, οι δύο χειρότερα πληρωμένοι τομείς, οι λιανικές πωλήσεις και οι υπηρεσίες, απασχολούν σήμερα μεγαλύτερο μέρος του εργατικού δυναμικού, σχεδόν 50% του συνόλου.
 Ακόμη και την περίοδο που άρχισε το Μάρτιο του 1997 και σηματοδότησε τη μεγαλύτερη ανάπτυξη της οικονομίας τα τελευταία χρόνια, ο αριθμός των φτωχών εργαζομένων αυξήθηκε κατά 0, 50% σε 2, 9% του εργατικού δυναμικού, κάπου 3 εκατομμύρια εργαζόμενοι. Είναι περίπου η ίδια αύξηση με του 1981, χρονιά οικονομικής ύφεσης.
 «Μία αύξηση του μεγέθους αυτού είναι ανησυχητική», τονίζει η Μπάριγκτον, μάλλον εις ώτα μη ακουόντων, καθώς επιβεβαιώνεται ότι το «αμερικανικό όνειρο» παραμένει για πολλούς ακόμη «εφιάλτης».
