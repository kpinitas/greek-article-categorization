να διαπραγματευτεί τη μεταγραφή του στην ΑΕΚ. Αργά χθες το βράδυ ο 28χρονος άσος συναντήθηκε με τους διοικητικούς υπεύθυνους της ΑΕΚ (Π. Στάθη - Τ. Κασιούλα) και για πρώτη φορά έγιναν ουσιαστικές συζητήσεις για την επικείμενη μεταγραφή. Οικονομικοί όροι και χρονική διάρκεια συμβολαίου τέθηκαν στο τραπέζι με τις απαιτήσεις του Τσάρτα να ανέρχονται σε 300 εκατ. δρχ. καθαρά ετησίως. 
 Το αποτέλεσμα των επαφών με τον ποδοσφαιριστή θα καθορίσει και τις εξελίξεις. Αν επέλθει συμφωνία μεταξύ της ΑΕΚ και του Τσάρτα, το πιθανότερο είναι να ταξιδέψουν τη Δευτέρα στην Αθήνα και εκπρόσωποι της Σεβίγια. Ο σύλλογος της Ανδαλουσίας σύμφωνα μ' όλες τις ενδείξεις συζητεί πλέον μόνο με την ΑΕΚ, καθώς 
το ενδιαφέρον της Οβιέδο ήταν περισσότερο θεωρητικό. Αλλωστε με χθεσινές δηλώσεις του στον ισπανικό Τύπο, ο πρόεδρος της Σεβίγια απέκλεισε σχεδόν κάθε πιθανότητα να παραχωρηθεί ο Τσάρτας στην Οβιέδο. 
 Στο μεταξύ, από χθες οριστικά και αμετάκλητα η ΑΕΚ ξεχνάει την περίπτωση του Ματεγιάν. Η Μπόκα Τζούνιορς απάντησε αρνητικά και στη νέα κρούση της ΑΕΚ, και συνεπώς η «Ενωση» είναι υποχρεωμένη να ψάξει αλλού για αμυντικό. 
 Το σίγουρο είναι ένα. Ο περίφημος προγραμματισμός που εξαγγέλθηκε πομπωδώς από 
Παθιακάκη και διοίκηση μέσα στην άνοιξη πάει περίπατο. Φεύγει και ο Ιούνιος, σε 10 μέρες αρχίζει η προετοιμασία και η ΑΕΚ ψάχνει ακόμη για αμυντικούς.
