 Mπορεί η Ρηγίλλης επίσημα να απάντησε με σιωπή σε όσα είπε η Ντόρα Μπακογιάννη (διετής θητεία του προέδρου του κόμματος κ.ά.), εν τούτοις, ο τομεάρχης και στενός συνεργάτης του προέδρου της Ν.Δ. Προκόπης Παυλόπουλος επιτέθηκε με δριμύτητα στην κ. Μπακογιάννη.
 «Εφόσον πρόκειται για θέματα που αφορούν την οργάνωση, τη λειτουργία και την πολιτική τακτική της Ν.Δ., εγώ διατυπώνω πάντα τις όποιες προτάσεις μου πρώτα στα αρμόδια όργανα του κόμματος και δεν τις περιφέρω ούτε τις γνωστοποιώ προηγουμένως μέσω των ΜΜΕ, για την εξασφάλιση εύκολης δημοσιότητας», είπε χαρακτηριστικά (στον «Πλάνετ»), φωτογραφίζοντας ευθέως την κ. Μπακογιάννη. Από
τη Ρηγίλλης έλεγαν πως η απάντηση αυτή του κ. Παυλόπουλου δεν έγινε ύστερα από
συνεννόηση με τον πρόεδρο του κόμματος, ο οποίος άλλωστε συναντήθηκε χθες με την κ. Μπακογιάννη (στη συνεδρίαση των τομεαρχών) και δεν μίλησαν επ' αυτού. Ωστόσο, η κ. Μπακογιάννη βρήκε συνήγορο στην επαναδιατύπωση της πρότασής της (την είχε αναφέρει για πρώτη φορά το 1996) για διετή θητεία του προέδρου και επαναβεβαίωσή του από το συνέδριο κάποιους βουλευτές, με πιο χαρακτηριστική περίπτωση την Ελσα Παπαδημητρίου, η οποία συμφώνησε στον πρόεδρο με ημερομηνία
λήξης, αλλά διαφώνησε στα δύο χρόνια και είπε πως ίσως θα έπρεπε η θητεία να είναι μεγαλύτερη.
 Ο πιο νηφάλιος βουλευτής πάντως Σταύρος Δήμας έθεσε το θέμα επανεκλογής του Κ.
Καραμανλή σε μια άλλη βάση «Πιστεύω, είπε, ότι ο ίδιος ο κ. Καραμανλής θα θέσει θέμα ηγεσίας. Κρίνοντας από τις διακηρύξεις του περί ποιότητας δημοκρατίας και περί ανάγκης περισσότερης δημοκρατίας στο κόμμα, ακόμη και από
χαρακτήρος, θα θελήσει να έχει τη δημοκρατική επιβεβαίωση της εμπιστοσύνης της
 Πάντως, σημασία έχει πως η Ντόρα Μπακογιάννη σκοπεύει να πολλαπλασιάσει τις παρουσίες της στο επόμενο διάστημα, γράφοντας έτσι πολιτική υποθήκη ως η εναλλακτική λύση στην ηγεσία.
 Ο Κώστας Καραμανλής, από την πλευρά του, προτιμά τη δημόσια σιωπή και προς το παρόν, τουλάχιστον, ασχολείται με την προετοιμασία του για την εμφάνισή του το
Σαββατοκύριακο στη Θεσσαλονίκη. Αυτό ήταν και το αντικείμενο της συνεδρίασης των τομεαρχών χθες το πρωί. Οπως δήλωσε αμέσως μετά τη συνεδρίαση ο Θόδωρος Ρουσόπουλος, τα κύρια ζητήματα που συζητήθηκαν ήταν η έκρηξη της ανεργίας, η μεγαλύτερη στην Ευρώπη, οι διευρυμένες κοινωνικές και περιφερειακές ανισότητες, τα αδιέξοδα στα ζητήματα Παιδείας και Yγείας, τα φαινόμενα αδιαφάνειας, οι εργασιακές σχέσεις, η καθυστέρηση των απαραίτητων διαρθρωτικών
 Εν τω μεταξύ, σχολιάζοντας τις δηλώσεις Μπακογιάννη, με τις οποίες αντιτίθεται
στην επανένταξη Σαμαρά στη Ν.Δ., ο ίδιος ο πρόεδρος της Πολιτικής Ανοιξης είπε
πως η κ. Μπακογιάννη δεν έχει αυτή τη στιγμή άλλα θέματα για να συγκρουστεί με
τον κ. Καραμανλή και συνεχίζει το ίδιο τροπάριο.
