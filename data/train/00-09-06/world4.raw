 Θεμελιακή αναδιάρθρωση στη λειτουργία του ΟHE, και ειδκότερα σε ό,τι αφορά τις ειρηνευτικές αποστολές τους, ζήτησε τη Δευτέρα η βρετανική κυβέρνηση, εν όψει της «Συνόδου της Xιλιετίας», που θα ασχοληθεί με το μέλλον του Οργανισμού. Kατά τη διάρκεια της Συνόδου, που αρχίζει την Tετάρτη στη Nέα Yόρκη, οι επιπτώσεις της παγκοσμιοποίησης και ο αντίκτυπός τους στη διαμόρφωση των στόχων του ΟHE για τη νέα χιλιετία θα βρεθούν στο επίκεντρο των συνομιλιών των
 «Ο ανταγωνισμός και παρεξηγήσεις, που κυρίως οφείλονται σε πολιτισμικά στοιχεία, σε κακή συνεννόηση, αλλά και η έλλειψη πόρων υπονομεύουν την αποτελεσματική λειτουργία των ειρηνευτικών αποστολών του ΟHE, όπως, για παράδειγμα, συνέβη στη Pουάντα, τη Σιέρα Λεόνε και τη Γιουγκοσλαβία», αναφέρεται στην κοινή έκθεση που εξέδωσαν οι Eργατικοί με τους Φιλελεύθερους Δημοκράτες. Οι βασικές προτάσεις της Bρετανίας για αρτιότερη λειτουργία του ΟHE συνοψίζονται: 
  στη δημιουργία ενός διεθνούς στρατιωτικού κολεγίου με έδρα τη Bρετανία, 
  στη διεύρυνση του Συμβουλίου Aσφαλείας με συμμετοχή της Iαπωνίας και της Γερμανίας, 
  και στη μόνιμη συμμετοχή ενός Aφρικανού, Λατινοαμερικανού και Aσιάτη εκπροσώπου στο Συμβούλιο Aσφαλείας.
 «Ποτέ οι απαιτήσεις προς τον ΟHE για την αντιμετώπιση συγκρούσεων και υπεράσπιση των ανθρωπίνων δικαιωμάτων δεν ήταν τόσο έντονες. Πρέπει να αναβαθμίσουμε τις ειρηνευτικές αποστολές και τη λειτουργία τους, γι' αυτό και προτείνουμε τη δημιουργία ενός κολεγίου του ΟHE, που θα εκπαιδεύει τα μέλη των
αποστολών», υπογράμμισε ο Bρετανός υπουργός Eξωτερικών, Pόμπιν Kουκ. «Πιστεύουμε ότι η Bρετανία είναι ο καταλληλότερος τόπος για τη λειτουγία του κολεγίου, λόγω της εμπειρίας μας στις ειρηνευτικές αποστολές και της δέσμευσής
 Στην έκθεση αναφέρεται επίσης ότι οι πόροι του ΟHE πρέπει να διατίθενται ώστε να προβλέπονται και, αν είναι δυνατό, να αποτρέπονται πιθανές συγκρούσεις και όχι μόνο για επεμβάσεις, όταν η σύγκρουση έχει ήδη ξεκινήσει. Ο ρόλος των κυανοκράνων πρέπει να ενισχυθεί, προτείνει η Bρετανία και σε άλλο σημείο της έκθεσης αναφέρεται χαρακτηριστικά: «Tα μπλε κράνη δεν πρέπει να στέκονται στο πλάι ως παρατηρητές όταν εγκλήματα κατά της ανθρωπότητας συντελούνται μπροστά στα μάτια τους». H διεύρυνση του Συμβουλίου Aσφαλείας με συμμετοχή νέων μελών θα προσδώσει περισσότερη ισχύ στις αποφάσεις του, αναφέρει η έκθεση.
 «Δεδομένου ότι ο ΟHE "αγκαλιάζει" τις ευρύτερες επιδιώξεις όλων των λαών της υδρογείου», εκτιμούν οι «Φαϊνάνσιαλ Tάιμς», «η επικείμενη σύνοδος αναμένεται να προκαλέσει λιγότερο έντονες διαμαρτυρίες και διαδηλώσεις από ό,τι οι διασκέψεις του Παγκόσμιου Οργανισμού Eμπορίου στο Σιάτλ και την Ουάσιγκτον»
 Πάρε 150 ηγέτες απ' όλο τον κόσμο, δικτάτορες, δημοκράτες, ισχυρούς, ασήμαντους, διάσημους και άγνωστους. Στρίμωξέ τους όλους μαζί για τρεις μέρες σε ένα συνεδριακό χώρο. Τι θα προκύψει; Θα γράψουν ιστορία ή θα τους γράψει η ιστορία ως μία αποτυχημένη σαλάτα; 
 Ολου του κόσμου τα προβλήματα θα πέσουν στο τραπέζι στη Σύνοδο για τη Χιλιετία
του ΟΗΕ, που διεξάγεται από σήμερα έως την Παρασκευή στην έδρα του Οργανισμού στη Νέα Υόρκη. Και τα προβλήματα είναι πολλά.
 Η ειρήνη στη Μέση Ανατολή παίζεται. Η Αφρική σχοινοβατεί σ' έναν κυκεώνα ταραχών και αστάθειας, με την ειρήνευση στο Κονγκό να κερδίζεται με κόπο, την κυβέρνηση της Σιέρα Λεόνε να μάχεται τους επαναστάτες και τα Ηνωμένα Εθνη έτοιμα να στείλουν ειρηνευτική δύναμη να εποπτεύσει την τήρηση της κατάπαυσης του πυρός στα σύνορα Αιθιοπίας και Ερυθραίας. Στην Ασία, το Αφγανιστάν ταλανίζεται ακόμη από εμφύλιο πόλεμο, η πορεία του Ανατολικού Τιμόρ προς την ανεξαρτησία υπονομεύεται από οργανώσεις της εθνοφυλακής πιστές στο παλαιό καθεστώς και, τέλος, το Κόσοβο καταπονείται από τις συνεχόμενες συγκρούσεις μεταξύ Αλβανών και Σέρβων.
 Ακολουθούν προβλήματα όπως η φτώχεια σε μεγάλες περιοχές του πλανήτη, όπου δισεκατομμύρια άνθρωποι λιμοκτονούν, η ανυπαρξία ανθρωπίνων δικαιωμάτων σε ουκ
ολίγες χώρες, η απειλή του AIDS που παίρνει εφιαλτικές διαστάσεις και οι παρενέργειες της παγκοσμιοποίησης και της πληροφορικής που μεγαλώνουν ακόμη περισσότερο το χάσμα μεταξύ φτωχών και πλουσίων χωρών.
 Ολα αυτά θα αντιμετωπισθούν -ή τουλάχιστον έτσι ευελπιστεί ο ΟΗΕ- με μαραθώνιες συζητήσεις σε ένα υδροκέφαλο πρόγραμμα, που περιλαμβάνει επίσημες πεντάλεπτες ομιλίες, ανεπίσημες επαφές στρογγυλής τραπέζης, συνδιασκέψεις, διμερείς επαφές και μια σειρά από κοσμικές εκδηλώσεις που προκαλούν ζάλη.
 Ενα άλλο θέμα που κεντρίζει το ενδιαφέρον είναι το κυνήγι της δημοσιότητας και
ο ανταγωνισμός μεταξύ των αρχηγών για μια θέση στο γυαλί. Ο «σούπερ σταρ» που αναμένεται να συγκεντρώσει τα περισσότερα φώτα είναι ο Φιντέλ Κάστρο.
 Ακολουθούν ο πρωθυπουργός του Ισραήλ Εχούντ Μπάρακ και ο Παλαιστίνιος ηγέτης Γιασέρ Αραφάτ, τους οποίους ο Μπιλ Κλίντον ελπίζει να πείσει για την πραγματοποίηση τριμερούς συνάντησης, ώστε να ξαναμπούν στο αυλάκι οι ειρηνευτικές συνομιλίες που έχουν ξεστρατίσει.
 Στη δεύτερη γραμμή διαγκωνίζονται για μια θέση κάτω από τον ήλιο της δημοσιότητας προσωπικότητες όπως ο Ρώσος προέδρος Πούτιν, που θα κάνει το πρώτο του ταξίδι στις ΗΠΑ υπό τη νέα του ιδιότητα, ο Κινέζος πρόεδρος Τζιάνγκ Ζεμίν που μάλλον θα χρειαστεί να αμυνθεί απέναντι σε κατηγορίες για παραβίαση των ανθρωπίνων δικαιωμάτων στη χώρα του, καθώς και ο πρόεδρος του Ιράν, Χαταμί, που και αυτός αντιμετωπίζει εσωτερικά προβλήματα.
 Και, τέλος, έχουμε τις «απρόοπτες» συναντήσεις και επαφές. Πολλοί ελπίζουν να βρεθούν ο Κλίντον με τον Κάστρο τετ α τετ και να μιλήσουν, ενώ άλλες πηγές αναφέρουν ότι μια «τυχαία» συνάντηση του Κλίντον με τον Χαταμί σε κάποιο διάδρομο έχει πολύ καλά σχεδιαστεί. Ακόμη, πολλοί αναρωτιούνται αν οι εκπρόσωποι των αντιπάλων μερών του Κονγκό ή οι εκπρόσωποι της Αιθιοπίας και της Ερυθραίας θα μπορέσουν να βρουν μια γωνιά να τα πουν με την ησυχία τους.
 Αυτό πάντως που ο γενικός γραμματέας του ΟΗΕ Κόφι Ανάν περιμένει από όλους αυτούς, είναι δεσμεύσεις ώστε να χαρτογραφηθεί η νέα πορεία του 55χρονου Οργανισμού, αλλά και του κόσμου ολόκληρου με την αρχή της τρίτης χιλιετίας. H επίδειξη δημοσίων σχέσεων και τα λόγια χωρίς αντίκρισμα φαίνεται ότι θα θριαμβεύσουν. Aλλωστε και η «Διακήρυξη της Xιλιετίας», αν και αναφέρεται σε ορισμένες ημερομηνίες, κάθε άλλο παρά δεσμευτική είναι.
 Τη Διακήρυξη της Χιλιετίας αναμένεται να υιοθετήσουν στο τέλος της εβδομάδας, πιθανότατα ομόφωνα, περισσότεροι από 150 ηγέτες κρατών και κυβερνήσεων κατά τη
μεγαλύτερη στην ιστορία σύνοδο ηγετών της Γης στα Ηνωμένα Εθνη. Δεσμεύονται να
κάνουν τον ΟΗΕ πιο αποτελεσματικό για τη διατήρηση της ειρήνης και της ασφάλειας, εξασφαλίζοντάς του τους πόρους και τα μέσα που χρειάζεται για την αποτροπή και τη διευθέτηση συγκρούσεων, καθώς και για να συνεχίσουν το έργο τους οι ειρηνευτικές αποστολές.
 Ωστόσο, το μεγίστης σημασίας ζήτημα της προστασίας αθώων πολιτών από τις ανθρωπιστικές καταστροφές, όπως η γενοκτονία της Ρουάντα ή οι μαζικοί ακρωτηριασμοί και οι σφαγές στη Σιέρα Λεόνε, δεν έχει καν τεθεί. Ακόμη και η πρόταση του γενικού γραμματέα του ΟΗΕ, Κόφι Ανάν, πριν από έναν χρόνο, να εξεταστεί το ενδεχόμενο πιθανής στρατιωτικής επέμβασης σε περιπτώσεις ανθρωπιστικών κρίσεων, δεν εξετάστηκε. Αντιθέτως, η διακήρυξη επιβεβαιώνει την
κυριαρχία, την εδαφική ακεραιότητα και την πολιτική ανεξαρτησία όλων των χωρών.
 Η έκτασης εννέα σελίδων Διακήρυξη αναφέρεται κυρίως στη φτώχεια και τις συνέπειες της παγκοσμιοποίησης στην οικονομία, καθώς και στην επανάσταση στις επικοινωνίες που συνδέεουν πλέον το μεγαλύτερο μέρος των ανεπτυγμένων χωρών.
 «Πιστεύουμε ότι η κεντρική πρόκληση που αντιμετωπίζουμε σήμερα είναι να διασφαλίσουμε ότι η παγκοσμιοποίηση θα αποδειχθεί μια θετική δύναμη για όλους τους λαούς του κόσμου», αναφέρεται στο κείμενο της Διακήρυξης της Χιλιετίας. «Γιατί, ενώ η παγκοσμιοποίηση προσφέρει μεγάλες ευκαιρίες, επί του παρόντος τα
οφέλη της είναι άνισα μοιρασμένα, όπως άνισα διανεμειμένα είναι και τα κόστη».
 Οι ηγέτες υπόσχονται στη Διακήρυξη να επιχειρήσουν να κάνουν την παγκοσμιοποίηση δίκαιη και ικανή να ανταποκριθεί στις ανάγκες και των αναπτυσσόμενων χωρών.
 Δεν πρέπει να χάσουμε χρόνο και είναι ανάγκη να προσπαθήσουμε «να ελευθερώσουμε τους συνανθρώπους μας, άνδρες, γυναίκες και παιδιά, από τις ταπεινωτικές και απάνθρωπες συνθήκες της απόλυτης φτώχειας, την οποία βιώνουν περισσότεροι από ένα δισεκατομμύριο από αυτούς», υπογραμμίζεται στο κείμενο.
 Στο κείμενο της Διακήρυξης τίθενται μια σειρά συγκεκριμένων στόχων για τους ηγέτες του κόσμου: 
 - Nα μειωθεί στο μισό μέχρι το 2015, το ποσοστό των ανθρώπων που το εισόδημά τους είναι μικρότερο από ένα δολάριο την ημέρα, καθώς και το ποσοστό εκείνων που δεν έχουν πρόσβαση σε ασφαλές πόσιμο νερό.
 - Nα εξασφαλίσουν μέχρι το 2015 ότι τα αγόρια και τα κορίτσια σε ολόκληρο τον κόσμο θα μπορούν να τελειώνουν το Δημοτικό και θα έχουν και τα δύο φύλα ίσες προσβάσεις στη μόρφωση.
 _ Nα επιδιώξουν τον περιορισμό της εξάπλωσης του ιού HIV και φυσικά της ασθένειας του AIDS, αλλά και της ελονοσίας κι άλλων σοβαρών ασθενειών μέχρι το
 - Nα εξασφαλίσουν τη σημαντική βελτίωση των συνθηκών ζωής τουλάχιστον 100 εκατομμυρίων κατοίκων των εξαθλιωμένων φτωχογειτονιών, έως το 2020.
 Σημειώνεται ότι ένα ολόκληρο τμήμα της Διακήρυξης είναι αφιερωμένο στην Αφρική, και οι ηγέτες δεσμεύονται να συμβάλουν στις προσπάθειες της ηπείρου να
ξεπεράσει τη φτώχεια και να προωθήσει την ανάπτυξη.
 Οι Ηνωμένες Πολιτείες δεν ανταποκρίθηκαν, πάντως, στις εκκλήσεις των πλούσιων χωρών του κόσμου, να προχωρήσει στην παραγραφή των επίσημων χρεών των φτωχώτερων χωρών και να υιοθετήσει οικονομικές πολιτικές που θα ενισχύσουν τις
 Η Διακήρυξη καλεί τις αναπτυγμένες βιομηχανικά χώρες να σπεύσουν να θέσουν σε εφαρμογή ένα πρόγραμμα παραγραφής των χρεών των πιο φτωχών χωρών, ξεκινώντας από σημαντικές ελαφρύνσεις.
 Οσον αφορά στο θέμα των κυρώσεων, οι ηγέτες δεσμεύονται να «περιορίσουν στο ελάχιστο τα αρνητικά αποτελέσματα των οικονομικών κυρώσεων των Ηνωμένων Εθνών σε αθώους πληθυσμούς».
