 Οι δημοσιογράφοι χρίζονται «δημόσιοι υπάλληλοι», η συνδικαλιστική δράση «ποινικοποιείται», όπως και η δραστηριότητα στο χώρο της Tοπικής Aυτοδιοίκησης, σύμφωνα με το σκεπτικό ενστάσεων κατά της εκλογής βουλευτών, κι
αυτές οι περιπτώσεις αποτελούν μόνο ένα μέρος των παράδοξων που οδηγεί το σημερινό θεσμικό πλαίσιο για το ασυμβίβαστο των βουλευτών.
 Η μελέτη των ενστάσεων κατά των δημοσιογράφων και μελών της ΕΣΗΕΜ-Θ, Χρύσας Αράπογλου και Κωνσταντίνου Γκιουλέκα, του πρώην προέδρου τη ΑΔΕΔΥ Γιάννη Κουτσούκου, του πρώην προέδρου του Eργατικού Kέντρου Ξάνθης Σωτήρη Στολίδη και
της Σοφίας Σακοράφα, που ήταν πρόεδρος του αθλητικού κέντρου του Δήμου Αμαρουσίου, οδηγούν στην παραπάνω διαπίστωση.
 Εδραιώνουν ακόμα περισσότερο την κοινή πεποίθηση ότι έχει παραγίνει το κακό με
 Αν υπολογίσει κανείς ότι έχουν υποβληθεί 73 ενστάσεις, μετά τις εκλογές της 9ης Απριλίου, περίπου το ένα τέταρτο των βουλευτών κάθονται σε αναμμένα κάρβουνα και άλλοι τόσοι ελπίζουν να περάσουν το κατώφλι της Βουλής.
 Οσες αναλύσεις είχαν γίνει περί ηλικιακής ανανέωσης της Βουλής και της αύξησης
του αριθμού των γυναικών θα «πάνε περίπατο», αν το Εκλογοδικείο κάνει δεκτές τις ενστάσεις που έχουν υποβληθεί, καθώς αρκετοί νέοι και γυναίκες θα χάσουν τις έδρες τους. Και αν πρόκειται για τις κλασικές περιπτώσεις ασυμβίβαστου, θα
μπορούσε να πει κανείς «κακό του κεφαλιού τους», για όσους έθεσαν υποψηφιότητα
 Ομως, έχουμε περιπτώσεις, όπου δεν υπάρχει νομολογία, το Εκλογοδικείο καλείται
για πρώτη φορά να αποφανθεί και η επιχειρηματολογία των ενστάσεων φαίνεται να οδηγεί σε παράδοξα, σε αδικίες ακόμα και σε αλλοίωση της λαϊκής βούλησης. Ετσι, για παράδειγμα, ποιος μπορεί να καταλάβει γιατί δεν υπάρχει ασυμβίβαστο για τον υπουργό και υπάρχει για το σύμβουλο του; 
 Η βουλευτής Θεσσαλονίκης του ΠΑΣΟΚ Χρύσα Αράπογλου έχει απευθυνθεί ήδη στη διοίκηση της ΕΣΗΕΜ-Θ και επισημαίνει ότι το θέμα αποκτά ευρύτερες διαστάσεις. Κι αυτό γιατί «τυχόν αποδοχή της υπαλληλικής εξάρτησης του δημοσιογράφου από τον εργοδότη του, είναι προφανές ότι θα φαλκίδευε τη δυνατότητά του να υπηρετήσει την ελεύθερη και δημοκρατική διαμόρφωση της κοινής γνώμης». Η ίδια δηλώνει πως «ούτε αισθάνθηκα ούτε λειτούργησα ποτέ ως υπάλληλος. Ο δημοσιογράφος δεν μπορεί να είναι υπάλληλος. Γι' αυτό και εξαιρούμαστε από όλους τους νόμους περί μονιμοποιήσεων και δεν κρινόμαστε με βάση το Δημοσιοϋπαλληλικό Κώδικα. Η απόφαση του δικαστηρίου, σεβαστή σε κάθε περίπτωση, αναμένεται με ενδιαφέρον από ολόκληρη τη δημοσιογραφική κοινότητα, καθώς για πρώτη φορά καλείται να γνωμοδοτήσει για τη φύση της εργασίας του δημοσιογράφου».
 Υπέρ της κατάργησης των ασυμβίβαστων, εκτός από ορισμένες εξαιρετικές περιπτώσεις, έχει ταχθεί ο γραμματέας της Κ.Ε. του ΠΑΣΟΚ Κώστας Σκανδαλίδης, ο
οποίος σημείωσε πως τους βουλευτές τούς εκλέγει ο λαός και όχι τα δικαστήρια, ενώ είχε και συνάντηση με τον πρωθυπουργό Κώστα Σημίτη για το θέμα.
 Το ισχύον πλαίσιο οδηγεί και σε παράδοξα, υπερβολές ή αδικίες, αναγνωρίζει και
ο συνταγματολόγος Ευάγγελος Βενιζέλος, που είναι ο εισηγητής του ΠΑΣΟΚ στη Βουλή για το θέμα της αναθεώρησης του Συντάγματος.
 Μιλώντας στην «Ε» υπενθυμίζει ότι οι συνταγματικές διατάξεις για τα κωλύματα και το ασυμβίβαστο των βουλευτών, δηλαδή τα άρθρα 56 και 57, είναι αντικείμενο
 «Η παρούσα Βουλή, ως αναθεωρητική, έχει την ευκαιρία να αποσαφηνίσει ορισμένες
έννοιες, να καταργήσει κωλύματα ή ασυμβίβαστα ή να θεσπίσει νέα, με στόχο πάντα όσο γίνεται σαφέστερο, σταθερότερο και ασφαλέστερο, το πλαίσιο μέσα στο οποίο κινούνται όλες οι υποψηφιότητες και ο πολιτικός ανταγωνισμός γενικότερα.
Ο προσανατολισμός της κοινοβουλευτικής πλειοψηφίας είναι να αποσαφηνίσει τις κρίσιμες ιδιότητες, δηλαδή ποιες κατηγορίες δημοσίων υπαλλήλων και υπαλλήλων του ευρύτερου δημόσιου τομέα υπάγονται στο κώλυμα και ποιες όχι, όπως και ποια
στελέχη του υπάγονται στο κώλυμα. Θέλω να πιστεύω ότι η συζήτηση που θα γίνει στη Βουλή θα μας επιτρέψει να διαμορφώσουμε τη διάταξη κατά τρόπο σύγχρονο, λαμβανομένων υπόψη των πραγματικοτήτων που έχουν στο μεταξύ προκύψει στην πολιτική ζωή της χώρας από το 1975 ώς σήμερα. Εμείς μένουμε σταθεροί στην αρχή
που λέει ότι όλα ρυθμίζονται στο επίπεδο του Συντάγματος και αποσαφηνίζουμε τις έννοιες με βάση τα προβλήματα που έχουν προκύψει μέσα από τη νομολογία του
 Ο πρώην υπουργός αρνείται να πάρει θέση (δεν μπορεί, ούτε δικαιούται) για τις υποθέσεις που εκκρεμούν στο Εκλογοδικείο. Ωστόσο τις χωρίζει σε δύο κατηγορίες. Η πρώτη είναι αυτές που, ούτως ή άλλως, δεν δημιουργούν νέα δεδομένα και άρα όλοι γνώριζαν ποια είναι η σταθερή και πάγια νομολογία του Εκλογοδικείου και οφείλουν να προσανατολιστούν με βάση τα δεδομένα της νομολογίας. Τη δεύτερη αποτελούν οι υποθέσεις από τις οποίες προκύπτουν νέα κωλύματα από μια ερμηνεία των διατάξεων, η οποία δεν είχε ώς τώρα προκύψει και
κυρίως δεν είχε παγιωθεί στη νομολογία του Εκλογοδικείου.
 Ερ.: Συμφωνείτε ότι το υφιστάμενο πλαίσιο οδηγεί σε ορισμένα παράδοξα; 
 Απ.: Βεβαίως. Σε σχέση με την πολιτική πραγματικότητα και την εκλογική πρακτική, υπάρχουν και παράδοξα και υπερβολές και αδικίες. Υπάρχουν ιδιότητες οι οποίες προσφέρουν πολύ σημαντική προβολή, οι οποίες δεν συνιστούν κώλυμα, ενώ ιδιότητες οι οποίες είναι μόνο τυπικές, χωρίς να προσφέρουν κάποιο ουσιαστικό πολιτικό ή εκλογικό πλεονέκτημα, οι οποίες συνιστούν κώλυμα. Και αυτό πρέπει να εξισορροπήσει και να αποσαφηνιστεί με αφορμή την αναθεώρηση.
