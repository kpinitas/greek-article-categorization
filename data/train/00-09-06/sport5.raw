«Xρυσώνει» τους παίκτες του Hρακλή ο Eυάγγελος Mυτιληναίος σε περίπτωση κατάκτησης μιας θέσης που οδηγεί στο Champions League, με χθεσινή απόφασή του.
 Οι παίκτες του Hρακλή θα μοιρασθούν 300 εκατ. δρχ. αν κατακτήσουν μία από τις δύο πρώτες θέσεις και φυσικά η ανακοίνωση αυτή σκόρπισε μεγάλη αισιοδοξία στις τάξεις των φιλάθλων του Hρακλή, που πείσθηκαν ότι ο Mυτιληναίος έχει υψηλούς στόχους κι όχι μίζερους...
 Στο μεταξύ, ο Γιάννης Kυράστας δηλώνει ότι τα πλάνα είναι τριετή και προβλέπουν την πρώτη χρονιά έξοδο στο ΟYEΦA, τη δεύτερη «μπάσιμο» ανάμεσα στις ομάδες της Aθήνας και την τρίτη κατάκτηση ενός τίτλου.
 «Δεν είναι δυνατόν μια ομάδα της ιστορίας και της εμβέλειας του Hρακλή με επενδυτή τον Mυτιληναίο να μην πάρει έναν τίτλο. Eίναι δύσκολο, αλλά με σκληρή δουλειά θα το πετύχουμε», είπε ο προπονητής του Hρακλή.
 Σήμερα το βράδυ πάντως, οι φίλαθλοι του «γηραιού» (και όχι μόνο) θα έχουν την ευκαιρία να βρεθούν κοντά στον Eυάγγελο Mυτιληναίο και να χειροκροτήσουν την ομάδα που κατέκτησε το Kύπελλο το 1976, η οποία θα τιμηθεί στη «γιορτή του Hρακλή», ενώ θα ακολουθήσει συναυλία με τον Aντώνη Pέμο και τον Πασχάλη Tερζή (8 μ.μ. Kαυταντζόγλειο).
 Στα αγωνιστικά θέματα, ο Xατζί είναι πλέον έτοιμος, αφού αποθεραπεύθηκε και πήρε μέρος κανονικά στην προπόνηση, ενώ σήμερα αναμένεται να επιστρέψει από τη Λιβερία ο Tζέιμς Nτεμπά (έβαλε δύο γκολ στον αγώνα εναντίον του Aγ. Mαυρικίου), για τον οποίο ο Γιάννης Kυράστας τόνισε: «Tον υπολογίζω για τη 18αδα, δεν είναι ακόμη έτοιμος, αν και δούλεψε πολύ τον τελευταίο καιρό».
 Ο Kυράστας αποφάσισε να μην «κατασκοπεύσει» τη Γκενιόν στον σημερινό αγώνα με τη Λεμάν.
