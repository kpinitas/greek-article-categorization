Εφτά θέατρα, από όσα ετοιμάζονται με γοργούς ρυθμούς να υποδεχτούν τη χειμερινή
  Δύο έργα με άξονα τον έρωτα θα παρουσιάσει το Αμφι-Θέατρο του Σπύρου Α. Ευαγγελάτου. Θα ξεκινήσει με το «Αντώνιος και Κλεοπάτρα» του Σέξπιρ, σε σκηνοθεσία του Ευαγγελάτου και με τη Λήδα Τασοπούλου και τον Στέφανο Κυριακίδη
 (που επανέρχεται ύστερα από χρόνια στο Αμφι-Θέατρο) στους πρωταγωνιστικούς ρόλους. Η Λήδα Τασοπούλου θα σκηνοθετήσει (μόλις για 2η φορά στην καριέρα της,
μετά το «Αστραπές χωρίς βροντή» του Ντάνιελ Καλ) το άπαιχτο στην Ελλάδα έργο του μεγάλου Βέλγου «συμβολιστή» Μορίς Μέτερλινκ «Αγκλαβέν και Σελιζέτ», που θα
  Το έργο «Μνήμη του νερού», της σύγχρονης Βρετανίδας συγγραφέως Σίλα Στίβενσον αποτελεί την αφορμή για μία ακόμη συνεργασία της Νικαίτης Κοντούρη με την Καρυοφυλιά Καραμπέτη, συνεργασία που θα στεγαστεί στο θέατρο «Αθηνά» από τις 5 Οκτωβρίου και για όλο το χειμώνα. Πρόκειται για μια κωμική και ταυτόχρονα τρυφερή καταγραφή της συνάντησης τριών αδελφών την παραμονή της κηδείας της μητέρας τους, σε ένα απομονωμένο σπίτι της βορειοδυτικής Αγγλίας. Το έργο θα ανεβεί σε μετάφραση της Μαριλένας Παναγιωτοπούλου, σκηνοθεσία της Κοντούρη, σκηνικά-κοστούμια του Γιώργου Πάτσα, μουσική Ελένης Λομβάρδου, κίνηση Βάσως Μπαρμπούση και Γιάννας Μπινάρη. Εκτός από την Καραμπέτη, παίζουν οι Σοφία Σεϊρλή, Μπέσυ Μάλφα, Ιφιγένεια Αστεριάδη, Στάθης Κακκαβάς, Πέρης Μιχαηλίδης.
  Τα προβλήματα των νέων, η βία, η μοναξιά, η έλλειψη επικοινωνίας, η κοινωνική απομόνωση, είναι ο βασικός άξονας του έργου «Ο Ντάνι και η βαθιά γαλάζια θάλασσα» του σύγχρονου Αμερικανού συγγραφέα Τζον Πάτρικ Σάνλεϊ, το οποίο που επέλεξε ο Βασίλης Βαφέας για να το ανεβάσει στο Θέατρο του Νέου Κόσμου από τις 14 Οκτωβρίου και για τρεις μήνες. 
 Το έργο του Σάνλεϊ (που έχει τιμηθεί με Οσκαρ σεναρίου για το «Κάτω από τη λάμψη του φεγγαριού») θα παρουσιαστεί σε μετάφραση και σκηνοθεσία του Βαφέα, σκηνικά-κοστούμια Ιουλίας Σταυρίδου. Πρωταγωνιστούν οι Νίκος Ορφανός και Εύα Βλαχάκου.
  Για το πρώτο δεκαήμερο του Οκτωβρίου έχει οριστεί η έναρξη της σεζόν για το Νέο Ελληνικό Θέατρο, με την κωμωδία του Εντουάρντο ντε Φιλίπο «Αχ αυτά τα φαντάσματα» που ανεβαίνει για δεύτερη χρονιά σε σκηνοθεσία του Γιώργου Αρμένη.
Για τη συνέχεια έχουν προγραμματιστεί δύο ελληνικά έργα και μια σειρά από μονόπρακτα που θα προκύψουν από το διαγωνισμό που είχε προκηρύξει το ΝΕΘ. Παράλληλα, θα συνεχιστούν για 3η χρονιά οι λογοτεχνικές και ποιητικές βραδιές.
  Μια γυναίκα αναποφάσιστη, τρεις άνδρες υποψήφιοι σύζυγοι και μία φίλη στα πρόθυρα νευρικής κρίσης συνθέτουν το παζλ της κωμωδίας του Ντέρεκ Μπένφιλντ «Μια φορά στις δεκαπέντε» που ανεβαίνει για 2η χρονιά (από τις 29 Σεπτεμβρίου)
στο θέατρο «Ακάδημος» με τους Ελντα Πανοπούλου, Βάσω Γουλιελμάκη, Κώστα Ευριπιώτη, Βασίλη Κούκουρα, Κοσμά Ζαχάρωφ.
  Την κωμωδία του Μαρκ Καμολέτι «Γουίκ Εντ» θα παρουσιάσει στο θέατρο «Βικτώρια» ο θίασος της αστικής μη κερδοσκοπικής εταιρείας «Η Οδύσσεια», σε ελεύθερη διασκευή και σκηνοθεσία του Γιώργου Θεοδοσιάδη. Τα σκηνικά είναι της Δέσποινας Βολίδη. Παίζουν οι Βερόνικα Αργέντζη, Ισαβέλλα Βλασιάδου, Φαίδρα Δρούκα, Χρήστος Ευθυμίου, Μάνος Ζαχαράκος, Χρήστος Τριπόδης. Γκεστ σταρ ο Μπόι, ένας σκύλος Δαλματίας! 
  Με εντατικό ρυθμό συνεχίζονται στο θέατρο «Οραμα-Κώστα Πρέκα» οι πρόβες του έργου «Ο Παπαβλαχάβας» του Ηλία Θωμά Ανδακάκου, η πρεμιέρα του οποίου θα δοθεί
 Στις 8 Οκτωβρίου θα ξεκινήσουν στην παιδική σκηνή του θεάτρου οι παραστάσεις του έργου «Δαίδαλος και Ικαρος» του Γιάννη Κουλάκη.
