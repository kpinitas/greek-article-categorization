 Πρώην πανκ, πρώην λάτρης της Ντόνα Σάμερ κι όλης της ντίσκο, πρώην εθισμένος στην πρέζα ο Mirwa ys βρέθηκε να απολαμβάνει μια αναπάντεχη φήμη ως παραγωγός του νέου άλμπουμ της Μαντόνα «Μusic». Το άλμπουμ «Production» είναι η προσωπική του δουλειά πριν καταπιαστεί με το να κάνει την κυρία Τσικόνε ξανά σταρ. Ενα μίγμα άναρχης παγανιστικής ντίσκο και του οργιαστικού θορύβου που έσυρε πίσω του το πανκ. 
 Εμιγκρές στο Παρίσι -ο πατέρας του ήταν Αφγανός- ο Mirwa ys ακολούθησε όλες στις ακρότητες της δεκαετίας του '70. Το συγκρότημά του όπου έπαιζε κιθάρα, οι
«Taxi Girl», ήταν μια εφιαλτική ιστορία οκτώ χρόνων, γεμάτη άγριες συναυλίες και άφθονη ηρωίνη. Επέζησε και χώθηκε με το θράσος του πανκ στη νεόκοπη ηλεκτρονική σκηνή. Γι' αυτό και ο ήχος του χρωστά τόσο στην ντίσκο του Μοροντέρ ή τον μινιμαλισμό των «Kraftwerk» όσο και στο ουρλιαχτό του Ιγκι Ποπ και τη χαοτική ενέργεια των «Sex Pistols». Λατρεία του ηδονισμού, το πρώτο βίντεο του είναι μια σαδομαζοχιστική ιστορία, σκληρή ντίσκο και γκαράζ κιθάρες. Και μόνο που κατάφερε να τιθασεύσει τις επιρροές του ο Mirwa ys, κέρδισε το παιχνίδι.
 Ενα κομμάτι δυναμίτης, το «Rose Rouge» εισάγει στο άλμπουμ «Tourist» του St. Germain, που έγινε καλτ αυτό το καλοκαίρι. Με το όνομα ενός περίφημου αριστοκράτη με τη φήμη μάγου που περιφερόταν στην αυλή του Λουδοβίκου του 15ου
και ισχυριζόταν ότι είχε ζήσει αιώνες πριν, με μια βαθιά γνώση της τζαζ, μια έλξη για την τέκνο και τις προεκτάσεις της και μια αστείρευτη διάθεση για πειραματισμούς, αυτός ο τριαντάχρονος Παριζιάνος Λουντοβίκ Ναβάρ ελευθερώνει ένα διαυγή πρωτοποριακό ήχο.
 Ο Tύπος τον αναγνωρίζει ως τον υποκινητή όλης της γαλλικής ηλεκτρονικής σκηνής. Ο ίδιος αποφεύγει τον χαρακτηρισμό και δηλώνει ενάντιος σε μια σκηνή που βρωμάει συντήρηση, δημαγωγία και κυνισμό. Το δικό του άλμπουμ φανερώνει μια άψογη αισθητική και μια μοναδική φινέτσα. Και παρά τον τίτλο, ο St. Germain δεν έχει τη συμπεριφορά του τουρίστα καθώς περιπλανιέται σ' έναν ωκεανό ήχων από τη χάουζ ως την ρέγκε και το μπλουζ.
σπείρει τη σύγχυση με την έκρηξη ενός φρενιτιώδους υβριδίου που λεηλατούσε από
το φανκ και το χιπ χοπ ώς το ροκ, όλα περασμένα από την ηλεκτρονική χοάνη. Η επόμενη επίθεσή τους όμως επαναλαμβάνει άνευρα το ίδιο πείραμα. Χωρίς την έκπληξη του πρωτόγνωρου εγχειρήματος αυτό το άλμπουμ είναι μια χειρονομία άνευ
νοήματος που διασώζεται μόνο από το καυστικό χιούμορ που το διαπνέει. 
θρυλικών «Led Zeppelin» παρέα με τους «Black Crowes» που ξέμειναν από το '70, επιχειρούν να αναβιώσουν περασμένα μεγαλεία. Η κιθάρα που κάποτε έπαιζε αριστουργήματα ηχεί σαν μισοπεθαμένο χαρντ ροκ, μια υποτονική φωνή ανασκολοπίζει κομμάτια όπως το «Heartbreaker» ή το «Whole Lotta Love» και συνολικά το διπλό άλμπουμ όπου συναντιούνται οι «δύο θρύλοι της ροκ» μοιάζει με ένα ανούσιο κατασκεύασμα που στηρίζεται στη νοσταλγία των παλιών καλών καιρών.
