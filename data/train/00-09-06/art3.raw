«Φέτος υπάρχει, ίσως, το πληρέστερο, ευρύτερο και καλύτερο πρόγραμμα που είχε στη μικρή του έτσι κι αλλιώς ιστορία αυτό το φεστιβάλ», είπε ο Χρήστος Μήτσης,
ο διευθυντής του Διεθνούς Φεστιβάλ Κινηματογράφου της Αθήνας «Νύχτες Πρεμιέρας
ERICSSΟN», έχοντας στο πλευρό του τους δύο ανθρώπους που ευθύνονται και για το
μακροσκελή τίτλο του καλού φεστιβάλ. Το δήμαρχο Αθήνας Δημήτρη Αβραμόπουλο, που αγκάλιασε από την πρώτη στιγμή το θεσμό και την Ελεάνα Παγουλάτου, εκ των διευθυντών της χορηγού ERICSSΟN.
 Ο Xρήστος Μήτσης, διευθυντής και του περιοδικού «ΣΙΝΕΜΑ», που έχει την πατρότητα, αλλά και την καλλιτεχνική ευθύνη του θεσμού, δεν μας έχει συνηθίσει
σε μεγάλα λόγια. Γι' αυτό και η παραπάνω επισήμανσή του, χθες, μία μέρα πριν από την αποψινή πρεμιέρα του 6ου Διεθνούς Φεστιβάλ Αθήνας με την ταινία του Γιώργου Τσεμπερόπουλου «Πίσω πόρτα» (Κολλέγιο Αθηνών), θέλει ανάλυση.
 Οι 100 περίπου ταινίες μεγάλου και μικρού μήκους που θα προβληθούν φέτος στο διάστημα του φεστιβάλ (7-14 Σεπτεμβρίου) στους κινηματογράφους «Αττικόν», «Απόλλων», «Δαναός ERICSSΟN 1 και 2», διαπερνούν όλα τα όρια. Γεωγραφικά (ταινίες από την Αμερική μέχρι την Κορέα), χρονολογικά (ταινίες από τη δεκατία
του '40 μέχρι και σήμερα), θεματικά, αφηγηματικά, αισθητικά. 
 Φέτος, ειδικά, η έμφαση στο ελληνικό σινεμά είναι μεγαλύτερη, αφού υπάρχουν δύο καινούργιες ελληνικές ταινίες, η «Πίσω πόρτα» του Γιώργου Τσεμπερόπουλου και τα «Φτηνά τσιγάρα» του Ρένου Χαραλαμπίδη, ταινίες που κατά το Χρήστο Μήτση
«αξίζουν τη φροντίδα μας και την προσοχή του κοινού». 
 Το τμήμα του φεστιβάλ με τους Ελληνες κινηματογραφιστές της διασποράς είναι, όπως πάντα, προσεγμένο. Θα προβληθούν οι ταινίες «The Wogbo y» (Ο Ελληνας) του Αλέξη Βελλή (Αυστραλία), μια ξεκαρδιστική κωμωδία για τους Eλληνες μετανάστες της Αυστραλίας, «Μigrating Forms» (Μεταλλασσόμενες εικόνες) του Τζέιμς Φωτόπουλου (ΗΠΑ), ένα πειραματικό θρίλερ και «Vom Dunkel ist Licht» (Από το σκοτάδι στο φως) της Ειρήνης Καρυστιάνου (Γερμανία), ένα ντοκιμαντέρ μεσαίου μήκους για την παιδική κακοποίηση. Υπάρχουν ακόμα τρεις ταινίες μικρού μήκους:
 Στους σκηνοθέτες Μάικλ Πάουελ και Εμερικ Πρεσμπέργκερ, που από τό 1940 μέχρι το 1950 συνεργάστηκαν στη Μεγάλη Βρετανία γυρίζοντας μερικά αθάνατα αριστούργηματα, που ήταν γραφτό να μην εκτιμηθούν στην εποχή τους, αλλά που δεκαετίες αργότερα ανακαλύφθηκαν από τον Σκορσέζε, τον Κιούμπρικ, τον Κόπολα και τον Σπίλμπεργκ.
  Στον τριανταπεντάχρονο Ισπανό σκηνοθέτη Χούλιο Μέντεμ, που τον έχουν συγκρίνει με τον Μπουνιουέλ, αλλά και τον Λιντς («Αγελάδες», «Ο κόκκινος σκίουρος», «Γη», «Οι εραστές του αρκτικού κύκλου»).
  Στο δημιουργό του Μπαγκς Μπάνι, αλλά και του Ντάφι Ντακ και του Πόρκι και του Ελμερ Φαντ, κορυφαίο Aμερικανό καρτουνίστα Τεξ Εϊβερι. Θα προβληθούν σε δύο προγράμματα διάρκειας 90' λεπτών 24 ταινιούλες εφτά λεπτών, που ο Εϊβερι σκηνοθέτησε για τη Warner Bros και τη MGM.
 Να μη ξεχνάμε πάντως ότι «Νύχτες Πρεμιέρας» σημαίνει πολύς και καλός ανεξάρτητος αμερικανικός κινηματογράφος, αβάν πρεμιέρ, πανόραμα με επιλεγμένες
ταινίες από όλο τον κόσμο, ντοκιμαντέρ, αλλά και...κινηματογραφική πρόκληση. Φέτος αυτή η τελευταία κλείστηκε στα όρια ενός τμήματος με τίτλο «Σινεμά στα όρια». Μια σάτιρα των ελληνοτουρκικών σχέσεων («Καταραμένο Βυζάντιο») από τον Τούρκο σκηνοθέτη Gani Mujde είναι μεγάλη πρόκληση. Πέρυσι την είδαν 2, 5 εκατομμύρια Τούρκοι θεατές και γέλασαν με την καρδιά τους. Εμείς; 
