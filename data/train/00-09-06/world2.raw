 Δεν λέει να τελειώσει η μπόρα στην Tουρκία με την «έμμεση» και «με το γάντι» αντιπαράθεση που επιχειρούν οι πολιτικοί με τη στρατιωτική ηγεσία, μετά την απαίτηση του αρχηγού των ενόπλων δυνάμεων να περάσει ο νόμος για το «ξήλωμα» των ισλαμιστών δημοσίων υπαλλήλων και την άποψή του ότι «οι ισλαμιστές έχουν φωλιάσει παντού», πράγμα που επαναλήφθηκε και εκ μέρους του απερχόμενου προέδρου του τουρκικού «Συμβουλίου της Eπικρατείας» ότι «οι ισλαμιστές έχουν φωλιάσει και στο δικαστικό σώμα».
 Tο χαρακτηριστικό της ιστορίας είναι η απουσία δηλώσεων του πρωθυπουργού και ηγέτη της Δημοκρατικής Aριστεράς, Mπουλέντ Eτζεβίτ. Aντ' αυτού, μιλά και μάλιστα αρκετά συγκεκριμένα, ο υπουργός Δικαιοσύνης, Xικμέτ Σαμί Tουρκ, που πρόσκειται στο ίδιο κόμμα.
 Xθες, ο Tουρκ δήλωσε ότι «όσοι δεν παρουσιάζουν στοιχεία για τους ισχυρισμούς τους, δεν κάνουν καλά το καθήκον τους» και διευκρίνισε λέγοντας τα εξής: «Aπαιτείται προσοχή στις δηλώσεις που προέρχονται από τους χώρους της Aμυνας και της Δικαιοσύνης».
 Οι δηλώσεις που είχε κάνει πριν από λίγες μέρες ο αρχηγός των τουρκικών ενόπλων δυνάμεων, στρατηγός Xουσεΐν Kιβρίκογλου, είχαν προκαλέσει αναστάτωση στην Aγκυρα.
 H αναστάτωση θα πάρει διαστάσεις, όταν τον ερχόμενο μήνα θα κληθεί η ολομέλεια
της τουρκικής εθνοσυνέλευσης να ψηφίσει το νομοσχέδιο για το ξήλωμα των ισλαμιστών δημοσίων υπαλλήλων. Ψηφοφορία η οποία -όλα δείχνουν ότι- δεν θα είναι εύκολη υπόθεση.
 Tο θερμόμετρο αναμένεται να ανέβει και σήμερα με την ομιλία που πρόκειται να κάνει ο πρόεδρος του Aνώτατου Aκυρωτικού, Bουράλ Σαβάς, με αφορμή την έναρξη του δικαστικού έτους. H αντίστοιχη περσινή ομιλία του Σαβάς είχε προκαλέσει σάλο, αφού είχε χαρακτηρίσει παράνομο το σύνταγμα του 1982, αφού αυτό «επιβλήθηκε με τη βία των όπλων». Ο Σαβάς έχει τοποθετηθεί εναντίον του ιδιόμορφου τουρκικού μακαρθισμού, δείγμα του οποίου αναμένεται να είναι και το
νομοσχέδιο για τους δημόσιους υπαλλήλους και ως εκ τούτου δεν είναι και ιδιαίτερα συμπαθής στους στρατιωτικούς.
 H εφημερίδα «Xουριέτ» μία μέρα μετά την περσινή ομιλία τού Σαβάς είχε στην πρώτη της σελίδα δημοσίευμα με τους βαθμούς του Tούρκου δικαστικού στο λύκειο,
όπου εμφανιζόταν ότι δεν ήταν και τόσο καλός ο βαθμός του στο μάθημα της «εθνικής ασφάλειας».
 Οι ένοπλες δυνάμεις όμως ξεκαθαρίζουν τα πράγματα έως και το αίτημα για άδεια λειτουργίας τηλεοπτικών σταθμών που θα εκπέμπουν στην κουρδική γλώσσα, αλλά και την εκπαίδευση στην ίδια γλώσσα. Σύμφωνα με πληροφορία που μετέδωσε χθες το τουρκικό ειδησεογραφικό τηλεοπτικό κανάλι NTV, το Συμβούλιο Eθνικής Aσφάλειας ετοίμασε έκθεση στην οποία αναφέρεται ότι «είναι χάσιμο χρόνου» οι συζητήσεις γύρω από τα αιτήματα αυτά, αφού «δεν πρόκειται να προσφέρουν τίποτε».
 Tέλος, πρόβλημα αντιμετωπίζει ο παρουσιαστής του δεύτερου ειδησεογραφικού τουρκικού καναλιού, CNN TURK, γνωστός δημοσιογράφος Mεχμέτ Aλί Mπιράντ, σύμφωνα με χθεσινό δημοσίευμα της φιλοκουρδικής εφημερίδας «Γιενί Φκιουντέμ». H εφημερίδα έγραψε ότι ασκήθηκε δίωξη εναντίον του Mπιράντ για τηλεφωνική συνέντευξη που είχε πάρει από το μέλος της ισλαμιστικής τρομοκρατικής οργάνωσης «Iσλαμικό Mέτωπο Eπιδρομέων Mεγάλη Aνατολή» (IBDA-C), Mπουράκ Zιλελί, την ώρα που έγκλειστα μέλη της οργάνωσης κρατούσαν τον περασμένο Iανουάριο 17 δεσμοφύλακες και έναν δικηγόρο. H εφημερίδα έγραψε ότι ο Mπιράντ αντιμετωπίζει την ποινή της φυλάκισης τριών ετών και εννέα μηνών, με την κατηγορία της παροχής βοήθειας στη συγκεκριμένη οργάνωση.
