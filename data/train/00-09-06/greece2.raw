 Οταν η γραφίδα του σεισμογράφου άρχισε να ανεβοκατεβαίνει στο άσπρο χαρτί, το καρδιογράφημα της Αθήνας έδειξε βαριά βαριά ασθένεια. Η σειρήνα στο Αστεροσκοπείο στο Λόφο των Νυμφών σήμαινε συναγερμό για μια πόλη που δεν περίμενε το χτύπημα. Το ξύπνημα του Εγκέλαδου μας έκανε να ζήσουμε τις σκηνές του εφιάλτη της γειτονικής Τουρκίας. Ρίχτερ, επίκεντρο, ρήγματα, σεισμικότητα,
Πάρνηθα, σήματα ΒΑΝ ήταν μερικές από τις λέξεις του καθημερινού μας φρασεολογίου για τον επόμενο ένα μήνα.
 Αμέτρητες οι ανθρώπινες απώλειες, βαρύ το τίμημα της καταστροφής. Δεν μας έφταναν οι ανοιχτές πληγές, πλάκωσαν οι «σεισμολογούντες προφήτες» με τα «σήματα της συντέλειας». Με ηρεμιστικά για ένα μήνα η πρωτεύουσα. Ενα χρόνο μετά, με εκατοντάδες καταγεγραμμένους μετασεισμούς, η χώρα μας έμαθε να ζει με
τον Εγκέλαδο. Εκείνες οι στιγμές με τους πρωταγωνιστές τους έρχονται και πάλι στο προσκήνιο, μέσα από ένα οδοιπορικό μνήμης, με αφορμή εκείνη την «Τρίτη στις τρεις παρά τέσσερα μετά μεσημβρίας» που δεν προλάβαμε να φοβηθούμε. Ενα χρόνο μετά, μιλούν στην «Ε» οι πρωταγωνιστές εκείνων των ημερών.
 σεισμός των Αθηνών εκδηλώθηκε στις 2: 56 ώρα Ελλάδος στις 7 Σεπτεμβρίου του 1999 κατά μήκος ενός «άγνωστου» σεισμικού ρήγματος, του κανονικού ρήγματος της
 «Το μέγεθός του μετρήθηκε σε 5, 9 βαθμούς της κλίμακας Ρίχτερ και το βάθος γένεσης στα 16 χιλιόμετρα περίπου», λέει ο Θανάσης Γκανάς, σεισμολόγος του Γεωδυναμικού Ινστιτούτου του Αστεροσκοπείου Αθηνών. «Το επίκεντρο προσδιορίστηκε αρχικά στην περιοχή του αρχαίου φρουρίου της Φυλής, στην ορεινή
Πάρνηθα, ενώ πρόσφατα το Γεωδυναμικό Ινστιτούτο το επαναπροσδιόρισε περίπου στο μέσον του Θριάσιου πεδίου. Η κατανομή των ζημιών έδειξε ότι επρόκειτο για διάρρηξη με κατεύθυνση νοτιοανατολική, προς τις περιοχές των Ανω Λιοσίων, Αχαρνών και Θρακομακεδόνων, οι οποίες και υπέστησαν σημαντικότατες ζημιές. Η μετασεισμική ακολουθία κρίνεται φυσιολογική και είναι φθίνουσα με τους περισσότερους μετασεισμούς να συμβαίνουν το δίμηνο Σεπτεμβρίου - Οκτωβρίου, ενώ χωρικά χαρακτηρίστηκε από την ύπαρξη δύο συγκεντρώσεων επικέντρων -ένα στην περιοχή των Ανω Λιοσίων και ένα στο βορειοδυτικό άκρο του Θριάσιου πεδίου. Συνολικά έχουν καταγραφεί άνω των 3.000 μετασεισμών. Ο σεισμός απέδειξε ότι κανένα σημείο του ελληνικού χώρου δεν πρέπει πλέον να θεωρείται "ασφαλές" από σεισμούς, και ότι τα εθνικά σχέδια πολιτικής προστασίας χρειάζονται επειγόντως αναθεώρηση. Η ιστορική σεισμικότητα της Ελλάδας δεν αποτελεί και αξιόπιστη μέθοδο πρόβλεψης για το μέλλον».
 «Χαρακτηριστικό φαινόμενο του σεισμού της Αθήνας ήταν η κατευθυντικότητα προς ορισμένη διεύθυνση», υποστηρίζει ο καθηγητής Νίκος Δελήμπασης. «Οπως έδειξε ο μηχανισμός γένεσης του σεισμού, η ακτινοβολία της σεισμικής ενέργειας από την εστία έγινε προς τα βορειοανατολικά, όπου παρατηρήθηκαν και οι περισσότερες καταρρεύσεις κτιρίων και βιομηχανικών μονάδων».
 «Το ντόμινο των σεισμών πράγματι λειτούργησε», έγραφε στην «Ε» λίγες ημέρες μετά το σεισμό της 17ης Αυγούστου 1999 στην Τουρκία, ο Γεράσιμος Παπαδόπουλος,
κύριος Ερευνητής του Γεωδυναμικού Ινστιτούτου Αθηνών και πρόεδρος της διεθνούς
 Στο κείμενο υποστήριζε ότι στην Ελλάδα διέγερση σεισμών «αναμένεται να συμβεί με υψηλή πιθανότητα ως επακόλουθο του πρόσφατου σεισμού στην Τουρκία», προσδιορίζοντας ότι αυτό μπορεί να γίνει «στην τρέχουσα περίοδο και μέσα στους
 «Ο σεισμός της Αθήνας έγινε πράγματι μέσα στην "τρέχουσα περίοδο" με πολύ μικρή πιθανότητα να οφείλεται στην τύχη. Μέσα σε δέκα μήνες από το σεισμό της Τουρκίας έγιναν στην Ελλάδα πέντε κύριοι ισχυροί σεισμοί μεγέθους 5, 7 έως 5, 9 Richter, ενώ κατά μέσο όρο γίνονται ετησίως μόνο δύο κύριοι σεισμοί αυτού του μεγέθους. Αλλά και η μικροσεισμική δράση εμφάνισε σημαντική αύξηση στην Ελλάδα
στο δίμηνο αμέσως μετά το σεισμό της Τουρκίας. Συνεπώς, λίγες αμφιβολίες απομένουν ότι το «ντόμινο των σεισμών» πράγματι λειτούργησε. Τώρα οι σεισμολόγοι έχουμε ισχυρούς λόγους να σκεφτόμαστε, να ερευνούμε, αλλά και να εισηγούμεθα στην πολιτεία με βάση μοντέλα χρονικά εξαρτώμενης και όχι χρονικά ανεξάρτητης σεισμικότητας, δηλαδή με τρόπο που αυξάνει την προγνωστική μας δυνατότητα».
 Ο Eυθύμιος Λέκκας, αναπληρωτής καθηγητής Τεκτονικής Γεωλογίας στο Πανεπιστήμιο
Αθηνών, ισχυρίζεται ότι «όλα άρχισαν στις 27 Ιουλίου, όταν ένας φονικός σεισμός στα Αδανα ισοπέδωσε την κοντινή πόλη Ge yhan και πυροδότησε όλες τις μετέπειτα εξελίξεις. Ο σεισμός αυτός δεν ήταν τίποτε άλλο παρά το αποτέλεσμα της προώθησης προς τα βόρεια της αραβικής τεκτονικής πλάκας, με μορφή σφήνας μέσα στην κεντρική Τουρκία. Η συνέχεια ήταν προφανής. Ενα κομμάτι της Τουρκίας
συμπιέστηκε προς τα δυτικά στο χώρο του Αιγαίου. Η κίνηση αυτή διευκολύνθηκε από τη ρηξιγενή ζώνη της Ανατολίας οριζόντιας ολίσθησης, μήκους χιλίων διακοσίων και πλέον χιλιομέτρων. Ο σεισμός «όφειλε» να γίνει όπως είχε προβλεφθεί στην περιοχή Izmit, όπου ένα τμήμα της ζώνης με μήκος 150 χιλιόμετρα δεν είχε διαρραγεί τα τελευταία 10 χρόνια. Eτσι 45.000 νεκροί και 150.000 τραυματίες ήταν το αποτέλεσμα της βιβλικής καταστροφής της 17ης Αυγούστου 1999. Ο Εγκέλαδος στις 7 Σεπτεμβρίου 1999 χτύπησε στο πιο ευαίσθητο σημείο στην Αθήνα, στην πρωτεύουσα, χωρίς κανείς να το περιμένει. Χωρίς εμφάνιση επιφανειακού ρήγματος αλλά με 150 περίπου νεκρούς, 500 τραυματίες, ανυπολόγιστες καταστροφές σε ένα γεγονός που θεωρείται απόηχος των μεγάλων γεγονότων της Τουρκίας. Ο χορός των τεκτονικών πλακών καλά κρατεί. Πώς εξελίσσεται η κίνηση στα μεγάλα τεκτονικά τεμάχη που απαρτίζουν την ευρύτερη ελλαδική περιοχή; Οι προηγούμενες κινήσεις σχεδόν την υποδεικνύουν. Η απάντηση
για ορισμένους ίσως τώρα να μην είναι και τόσο επισφαλής πια...».
 Παρ' όλο που επρόκειτο για έναν μέτριου μεγέθους σεισμό (5, 9 R), οι δυσανάλογες καταστροφές που προξένησε επιβεβαίωσαν και πάλι το γεγονός ότι, εκτός του μεγέθους, οι παράγοντες - κλειδιά που καθορίζουν το μέγεθος των καταστροφών είναι πόσο κοντά βρίσκεται η εστία στο δομημένο περιβάλλον μιας περιοχής, η ποιότητα των εδαφικών σχηματισμών θεμελίωσης, η τήρηση του αντισεισμικού κανονισμού κατά την κατασκευή, ο βαθμός ενημέρωσης των πολιτών σε θέματα πρόληψης και συμπεριφοράς, πριν -κατά τη διάρκεια- ύστερα από ισχυρό
 «Δυστυχώς, στην περίπτωση του σεισμού της Αθήνας, όλοι αυτοί οι παράγοντες έδρασαν αρνητικά και σχεδόν αθροιστικά, με συνέπεια τα γνωστά σε όλους αποτελέσματα» λέει ο Κώστας Μακρόπουλος, καθηγητής Σεισμολογίας Παν/μίου Αθηνών.
 «Αν δεν θέλουμε να αναβιώσουμε παρόμοιες καταστάσεις, είναι καιρός να προχωρήσουμε σε μέτρα. Οπως: Λεπτομερής καταγραφή, μελέτη και εκτίμηση της δυναμικότητας των ρηγμάτων που βρίσκονται κοντά σε μεγάλα αστικά κέντρα. Γεωτεχνική μελέτη - δυναμικά χαρακτηριστικά του εδάφους θεμελίωσης κάθε κατασκευής που πρέπει να αποτελεί μέρος του φακέλου που υποβάλλεται στο πολεοδομικό γραφείο. Μικροζωνική μελέτη τόσο των υπό ένταξη στο σχέδιο οικισμών όσο και του ήδη δομημένου περιβάλλοντος, με σκοπό την εκτίμηση του τρόπου απόκρισης του εδάφους θεμελίωσης σε σεισμικά σενάρια. Τα τελευταία θα βασίζονται στη σεισμική επικινδυνότητα της ευρύτερης περιοχής. Συνεχής έλεγχος
της πολιτείας, και για τα ιδιωτικά έργα, τόσο της ποιότητας των υλικών (οπλισμός, σκυρόδεμα) στην πηγή όσο και στην αυστηρή τήρηση του αντισεισμικού κανονισμού. Και, τέλος, η κατάρτιση μητρώου κατασκευαστών. Ενα πάγιο αίτημα του τεχνικού κόσμου, κάτι που υπάρχει σε όλες τις χώρες της Ε.Ε. εκτός από τη χώρα μας». 
 Για τρία διδάγματα κάνει λόγο ο Σταύρος Τάσσος, σεισμολόγος-ερευνητής στο Γεωδυναμικό Ινστιτούτο του Αστεροσκοπείου Αθηνών. «Το επιστημονικό δίδαγμα: Η αδυναμία άμεσης και βραχείας διάρκειας πρόγνωσης των σεισμών για άλλη μια φορά
επιβεβαιώθηκε. Η προσπάθεια, με τη χρήση στατιστικών και αιτιοκρατικών μεθόδων, επικεντρώνεται στη μέσης διάρκειας πρόγνωση, δηλαδή γνώση του χρόνου γένεσης ενός σεισμού με ακρίβεια 3-5 χρόνια. Αν επιτευχθεί, θα είναι ένα σημαντικό επιστημονικό επίτευγμα. Το κοινωνικό δίδαγμα: Η εφαρμογή του νέου αντισεισμικού κανονισμού και τα μέτρα ενημέρωσης και ετοιμότητας θα πρέπει να είναι διαρκή και να αφορούν όλη την επικράτεια. Η αντισεισμική άμυνα πρέπει να
αποκεντρωθεί, να γίνει υπόθεση του κάθε πολίτη, να οργανωθεί σε τοπική και εθελοντική βάση. Εχουμε προτείνει σε κάθε δημοτικό διαμέρισμα να δημιουργηθούν
Ομάδες Αμεσης Παρέμβασης (ΟΑΠ), αποτελούμενες από έναν μηχανικό ή γεωτεχνικό, το συντονιστή της ομάδας, ένα γιατρό, και δύο πολίτες που μπορούν να προσφέρουν χειρωνακτική εργασία. Αυτές οι κατάλληλα εκπαιδευμένες ομάδες θα μπορούν την πρώτη κρίσιμη μισή με μία ώρα ύστερα από έναν καταστρεπτικό σεισμό
να προσφέρουν τις πρώτες βοήθειες στους τραυματίες, και να αναφέρουν τον τόπο και το μέγεθος των καταστροφών. Με βάση τις πληροφορίες αυτές, η κεντρική βοήθεια θα κατευθύνεται συντονισμένα. Φαίνεται όμως ότι μια τέτοια προσέγγιση δεν ενδιαφέρει τον ΟΑΣΠ. To πολιτικό δίδαγμα: Οι σεισμοί στην Ελλάδα και στην Τουρκία έφεραν κοντά τους δύο λαούς. Η κοινή μοίρα, τα κοινά περιβαλλοντικά, κοινωνικά και πολιτικά προβλήματα αναδύθηκαν. Οι δύο λαοί ξαναθυμήθηκαν αυτό που στο παρελθόν βίωσαν. Η συνύπαρξή τους είναι όχι μόνο αναγκαία αλλά και επιθυμητή».
