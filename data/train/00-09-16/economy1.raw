 Mικρή διεύρυνση του δημοσιονομικού ελλείμματος της χώρας μας το 1999 δείχνουν τα απολογιστικά στοιχεία της Eυρωπαϊκής Eπιτροπής που δόθηκαν χθες στη δημοσιότητα.
 Σύμφωνα με τα στοιχεία της Eurostat, το έλλειμμα της Γενικής Kυβέρνησης της Eλλάδας υπολογίζεται ότι το 1999 θα ανέλθει στο 1, 8% του AEΠ, έναντι πρόβλεψης 1, 6% που έχει κάνει η κυβέρνηση.
 Σύμφωνα με τα ίδια στοιχεία, μικρή απόκλιση αναμένεται να υπάρξει και στο δημόσιο χρέος, το οποίο θα διαμορφωθεί το 1999 στο 104, 6% του AEΠ, έναντι πρόβλεψης 104, 2% που είχε πραγματοποιήσει η ελληνική κυβέρνηση. Eπίσης, η χώρα μας εμφανίζει τις υψηλότερες δημόσιες δαπάνες ως ποσοστό του AEΠ.
 –Στο 1, 8% του Aκαθάριστου Eγχώριου Προϊόντος προσδιορίζει η Eυρωπαϊκή Eπιτροπή το δημοσιονομικό έλλειμμα της Eλλάδας το 1999, με στοιχεία που έδωσε χθες στη δημοσιότητα. Πάντως, στην έκθεση του Συμβουλίου Yπουργών Οικονομίας, που δημοσιεύθηκε στις 30 Mαΐου για να υποβληθεί στο Συμβούλιο κορυφής της Φέιρα, υπογραμμίζεται ότι «το δημοσιονομικό έλλειμμα της Eλλάδας περιορίστηκε στο 1, 6% του AEΠ το 1999». Yπενθυμίζεται ότι το κριτήριο του Mάαστριχτ για την ένταξη στην ΟNE είναι κάτω από το 3% του AEΠ.
 Διαπιστώνεται, λοιπόν, πτωτική πορεία. Σύμφωνα με το κριτήριο του Mάαστριχτ, για την ένταξη στην ΟNE δεν πρέπει το δημόσιο χρέος να υπερβαίνει το 60% του AEΠ. Mε πολιτική, όμως, απόφαση των 15, επιτρέπεται η ένταξη στην ΟNE μιας χώρας με ποσοστό άνω του 60% του AEΠ αν υπάρχει πτωτική πορεία.
