Ως αρνητική αντίδραση σε «πιέσεις» των Aμερικανών προς την Τουρκία, να κάμψει την αδιαλλαξία της κυρίως στο Κυπριακό, χαρακτηρίζουν κυβερνητικές πηγές τη σκληρή στάση του Tούρκου πρωθυπουργού Μπουλέντ Ετζεβίτ, που ουσιαστικά ήγειρε και πάλι με τις προχθεσινές δηλώσεις του, θέμα τουρκικών διεκδικήσεων στο Αιγαίο.
 Στην κυβέρνηση εκτιμούν ότι οι Aμερικανοί παρουσιάζονται δυναμικοί και αισιόδοξοι ότι θα επιτύχουν αυτή τη φορά λύση στα ελληνοτουρκικά. Ομως η ελληνική κυβέρνηση δεν συμμερίζεται την αμερικανική αισιοδοξία. Αντίθετα, εκφράζει απορία από πού πηγάζει και φαίνεται να πιστεύει ότι δεν θα υπάρξει πρόοδος, γιατί η Τουρκία πέρα από ορισμένες «θετικές κινήσεις» -όπως ότι ύστερα από πολλά χρόνια κατέθεσε σχέδιο πτήσεων- παραμένουν αδιάλλακτοι και δεν άλλαξαν τακτική.
 Στο μεταξύ χθες, ο υπουργός Tύπου και κυβερνητικός εκπρόσωπος Δημήτρης Ρέππας, σχολιάζοντας τις δηλώσεις του κ. Ετζεβίτ, είπε ότι όποιος αυτή την περίοδο, που γίνεται προσπάθεια βελτίωσης των σχέσεων, προβαίνει σε τέτοιες δηλώσεις, προσφέρει κακή υπηρεσία.*
Επίσης επανέλαβε ότι για την Ελλάδα το μόνο πρόβλημα μεταξύ των δύο χωρών είναι αυτό της υφαλοκρηπίδας, το οποίο έχει νομικό χαρακτήρα και μπορεί να αντιμετωπιστεί μέσω του Δικαστηρίου της Χάγης. Θέματα που αφορούν εθνικά συμφέροντα ή κυριαρχικά δικαιώματα, δεν είναι δυνατόν να συζητηθούν ή να γίνουν αντικείμενο οποιασδήποτε διαπραγμάτευσης. Τέλος, κάλεσε 
την Τουρκία να σεβαστεί τους διεθνείς κανόνες της έννομης τάξης και να αποδείξει ότι δικαιούται να γίνει ισότιμο μέλος της Ε.Ε. και να συμβάλει στην επίλυση του Kυπριακού, το οποίο είναι πρόβλημα που αντιμετωπίζεται στο πλαίσιο 
 Σε πιο χαμηλούς τόνους κινήθηκε ο υπουργός Εθνικής Αμυνας Ακης Τσοχατζόπουλος από τη Σόφια όπου βρισκόταν χθες. Κληθείς να σχολιάσει τις συναντήσεις των δύο 
υπουργών Εξωτερικών στη Νέα Υόρκη, είπε ότι οι συζητήσεις που έχουν γίνει μέχρι σήμερα μεταξύ Ελλάδας και Τουρκίας και οι συμφωνίες που υπεγράφησαν, ήταν πάρα πολύ χρήσιμες, όπως και οι συζητήσεις μεταξύ Ε.Ε. και Τουρκίας, επειδή διαμορφώνουν ένα ευνοϊκό πεδίο μεταξύ των δύο χωρών.
