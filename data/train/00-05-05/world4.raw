Ο «Kόκκινος» Kεν Λίβινγκστον, πρώην στέλεχος του Eργατικού Kόμματος, είναι ο νικητής των τοπικών εκλογών και ο πρώτος εκλεγμένος δήμαρχος του Λονδίνου από το 1986, σύμφωνα με τις δημοσκοπήσεις εξόδου (exit-polls).* Οπως μετέδωσε το BBC, τα exit-polls δίνουν στον Λίβινγκστον ποσοστό που αγγίζει το 51%, καταφέρνοντας έτσι ισχυρό πλήγμα στον Tόνι Mπλερ.
 Mε βάση το δείγμα από περίπου 1.000 ερωτηθέντες, δεύτερος έρχεται ο υποψήφιος των Συντηρητικών, Στιβ Nόρις, με 31% και ακολουθεί ο υποστηριζόμενος από τον πρωθυπουργό Tόνι Mπλερ, Φρανκ Nόμπσον, με 14% (σύμφωνα πάντα με τα exit-polls).
 Ο Kεν Λίβινγκστον υπήρξε και παλιότερα δήμαρχος του Λονδίνου, όταν το 1986 η Mάργκαρετ Θάτσερ είχε «δημοκρατικότατα» καταργήσει το θεσμό του εκλεγμένου δημάρχου. Aπό τότε, χθες για πρώτη φορά διεξήχθη ψηφοφορία για την ανάδειξη δημάρχου.
 Ο Λίβινγκστον, μάλιστα, είναι τόσο αποδεκτός από τα περίπου 5 εκατομμύρια των ψηφοφόρων του Λονδίνου, που οι μπουκμέικερ σταμάτησαν να δέχονται στοιχήματα για το ποιος θα είναι ο πρώτος εκλεγμένος δήμαρχος της βρετανικής πρωτεύουσας.
 H εκλογή όμως του Λίβινγκστον είναι «ο χειρότερος εφιάλτης» του Tόνι Mπλερ, αφού υπήρξε παλαιότερα μέλος του Eργατικού Kόμματος, αλλά αντιτάχθηκε σθεναρά στην κομματική γραμμή του T. Mπλερ και έτσι αποχώρησε από την παράταξη.
 Ο Λίβινγκστον εκδιώχθηκε ουσιαστικά από το Εργατικό Κόμμα, όταν αποφάσισε να αντιταχθεί στην κομματική γραμμή και να θέσει υποψηφιότητα παρά την επιλογή του Φρανκ Ντόμπσον ως επίσημου υποψηφίου. Να σημειωθεί ότι η νομιμότητα της επιλογής υποψηφίου αμφισβητήθηκε, δεδομένου ότι το κόμμα κατασκεύασε μια πρωτότυπη εκλογική διαδικασία, καταφέρνοντας να αποκλείσει τον Λίβινγκστον, αν 
και είχε λάβει περισσότερες ψήφους στις προκριματικές εσωκομματικές εκλογές. Κατά τον καθηγητή Πάτρικ Ντανλίβι, του Πανεπιστημίου LSE του Λονδίνου, ένα μέρος των ψηφοφόρων έχει απογοητευτεί από τον τρόπο που το κόμμα χειρίστηκε τη 
διαδικασία επιλογής υποψηφίου, κάτι που ενδέχεται να φανεί και στο εκλογικό αποτέλεσμα.
 Ο Βρετανός πρωθυπουργός, Τόνι Μπλερ, ξεκίνησε πάντως από την πρώτη στιγμή μια αρνητική εκστρατεία κατά του Λίβινγκστον, χαρακτηρίζοντάς τον «καταστροφή» για 
το Λονδίνο. Οι δημοσκοπήσεις δείχνουν ωστόσο σημαντικό προβάδισμα του Λίβινγκστον (51%), τόσο έναντι του υποψηφίου των Συντηρητικών, Στιβ Νόρις (17%), όσο και έναντι του επίσημου υποψηφίου των Εργατικών και πρώην υπουργού Υγείας, Φ. Ντόμπσον. Ο τελικός νικητής θα είναι ο αιρετός εκπρόσωπος των 7, 25 εκ. κατοίκων του Λονδίνου, θα διαχειρίζεται έναν προϋπολογισμό 3, 3 εκατομμυρίων λιρών (1 δισ. 961 εκ. δρχ.) και θα είναι υπεύθυνος για την αστυνομία, την πυροσβεστική και τις μεταφορές της βρετανικής πρωτεύουσας.
 Ο Τόνι Μπλερ άσκησε χθες το εκλογικό του δικαίωμα νωρίς το πρωί, συνοδευόμενος 
από τη σύζυγό του Σέρι, που διανύει τον ένατο μήνα της εγκυμοσύνης της. Το Λονδίνο δεν ήταν ωστόσο η μόνη πηγή αγωνίας για το κόμμα του κ. Μπλερ. Εξίσου κρίσιμες θεωρούνται και οι τοπικές εκλογές στην υπόλοιπη χώρα, όπου οι ψηφοφόροι επέλεγαν χθες 3.337 εκπροσώπους για 152 δημοτικά συμβούλια. Τα αποτελέσματα θα αποτελέσουν ένα είδος βαρόμετρου της κοινής γνώμης σχετικά με την τριετή θητεία των Εργατικών στην κυβέρνηση.
