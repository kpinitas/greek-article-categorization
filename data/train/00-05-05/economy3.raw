«Εναγωνίως» αναζητούν νέες τοποθετήσεις, οι «πιστοί» οπαδοί του ταμιευτηρίου, καθώς μετά και τη νέα μείωση των επιτοκίων, η λύση μιας τέτοιας κατάθεσης, μόνο ως πρακτική λύση για τη φύλαξη των χρημάτων θα μπορούσε να θεωρηθεί.
 Ταυτόχρονα, ο ανταγωνισμός των τραπεζών δημιουργεί καθημερινά νέα - σύνθετα προϊόντα, τα οποία προσφέρουν τη «σιγουριά» ενός καταθετικού λογαριασμού, με υψηλότερη όμως απόδοση.
 Οπως αποδεικνύεται από τα στοιχεία της Τράπεζας της Ελλάδος, οι καταθέσεις ταμιευτηρίου έχουν μειωθεί στο πρώτο τρίμηνο κατά 500 δισ. δρχ., ή σε ποσοστό 2, 6%. Η εξέλιξη αυτή είναι σε ένα βαθμό αναμενόμενη, καθώς πλέον με το επιτόκιο ταμιευτηρίου να κυμαίνεται στο 6% η καθαρή απόδοσή του, μετά την αφαίρεση της φορολογίας, διαμορφώνεται στο 5, 1%.
 Εξάλλου, μείωση παρουσιάζουν σε ετήσια βάση και οι τοποθετήσεις των ιδιωτών σε 
μερίδια αμοιβαίων κεφαλαίων διαχείρισης διαθεσίμων. Συγκεκριμένα, το Μάρτιο η αξία των μεριδίων διαμορφώθηκε στα 4, 9 τρισ. δρχ., ενώ τον αντίστοιχο μήνα του 
 Ενώ όμως μειώνονται διαρκώς οι τοποθετήσεις των επενδυτών σε αυτές τις παροδοσιακές τοποθετήσεις, οι τράπεζες, προσπαθώντας να διατηρήσουν ή και ν' αυξήσουν την πελατεία τους, προσφέρουν νέα καταθετικά προϊόντα ή νέας γενιάς αμοιβαία κεφάλαια.
 Για παράδειγμα η Λαϊκή Τράπεζα ανακοίνωσε χθες τη διάθεση ενός τέτοιου λογαριασμού του GLΟBAL 3, o oποίος εγγυάται το αρχικό κεφάλαιο του επενδυτή, ενώ ταυτόχρονα εξασφαλίζει 80% συμμετοχή στην αύξηση απόδοσης τριών διεθνών χρηματιστηριακών δεικτών, σε περιόδο 2 ετών. Το ελάχιστο ποσό κατάθεσης που απαιτείται είναι τα 2 εκ. δρχ. και η τράπεζα δεν χρεώνει έξοδα προμήθειας εισόδου - εξόδου, ενώ προσφέρεται κατά σειρά προετεραιότητας από 8 Μαΐου έως 26 Μαΐου.
 Η απόδοση του συγκεκριμένου λογαριασμού υπολογίζεται στο 60% της ανόδου, βάσει 
της διαφοράς του μέσου όρου των μηνιαίων τιμών κλεισίματος των δεικτών S&P 500 
της Νέας Υόρκης, NIKKEI του Τόκιο, και FTSE της Αθήνας.
 Η Εγνατία Τράπεζα προσφέρει ένα νέο επενδυτικό προϊόν με τη μορφή προθεσμιακής 
κατάθεσης με τελική απόδοση που μπορεί να φτάσει ώς και 14% και συνδέεται με τα όρια ισοτιμίας ζεύγους ξένων νομισμάτων στη διάρκεια του χρόνου. Το συγκεριμένο προϊόν απευθύνεται σε επενδυτές συντηρητικού προφίλ με μεσοπρόθεσμο επενδυτικό ορίζοντα.
 Εξάλλου η Τράπεζα Κύπρου προσέφερε έναν τέτοιο λογαριασμό, τον «Top euro 50», ο οποίος είναι σε ευρώ με χρονική διάρκεια δύο ετών, και η απόδοσή του αντιπροσωπεύει το 75% της αύξησης που θα παρουσιάσει ο δείκτης Dow Jones Euro Stoxx 50.
 Το κεφάλαιο της επένδυσης είναι εγγυημένο και αποδίδει στη λήξη του το 75% της 
αύξησης του δείκτη. Στο τέλος του χρονικού διαστήματος επένδυσης το ποσό των τόκων θα αποδοθεί σε ευρώ, αποφέροντας έτσι τα μέγιστα δυνατά κέρδη. Η μεταβολή του δείκτη καθορίζεται ως η διαφορά του μέσου όρου των τιμών κλεισίματος ανά τρίμηνο, από την τιμή κλεισίματος στις 29 Μαρτίου 2000.
 Σημειώνεται ότι η απόδοση του συγκεκριμένου δείκτη τα τελευταία 2 χρόνια, σύμφωνα με τον παραπάνω υπολογισμό 47, 1%, ενώ σύμφωνα με εκτιμήσεις ξένων αναλυτών η μελλοντική του απόδοση θα είναι ακόμη υψηλότερη.
 Οι προσδοκίες για περαιτέρω άνοδο του δείκτη ενισχύονται από την αναμενόμενη αύξηση των επενδύσεων στον κλάδο της τεχνολογίας, και τους εντεινόμενους ρυθμούς απελευθέρωσης των βασικών τομέων της οικονομίας.
 Το ελάχιστο ποσό κατάθεσης ανέρχεται σε 10.000 ευρώ, δηλαδή, σύμφωνα με την τρέχουσα ισοτιμία δρχ./εύρω, 3, 3 εκατ. δρχ.
