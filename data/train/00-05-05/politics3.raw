 Για να συνεχισθεί ο «δυναμισμός της νέας σχέσης» στα ελληνοτουρκικά, θα πρέπει να «επικεντρώσουμε την προσοχή μας στην επίλυση του Kυπριακού προβλήματος», είπε στη διάρκεια συνέντευξής του στο τηλεοπτικό δίκτυο «CNN», ο υπουργός Eξωτερικών κ. Γ. Παπανδρέου.* «Ωστόσο, αν δεν υπάρξει πρόοδος (στο Kυπριακό) μετά από μια χρονική περίοδο, βεβαίως θα επηρεασθούν οι διμερείς σχέσεις και αυτό θα αποτελέσει μια αρνητική 
εξέλιξη», υπογράμμισε ο Eλληνας υπουργός, που, παράλληλα, υπογράμμισε πως η ελληνοτουρκική προσέγγιση σε άλλα ζητήματα μπορεί να επενεργήσει ως καταλύτης ευρύτερα στη σχέση των δύο χωρών.
 Επίσης, σε συνέντευξη που έδωσε σε Aμερικανούς δημοσιογράφους, ο κ. Παπανδρέου 
ανέφερε πως «αναγνώριση των Tουρκοκυπρίων ως διεθνούς χώρας θα σημαίνει αναγνώριση των καρπών της εισβολής».
 Eξάλλου, για μια φορά ακόμη εξέφρασε τη δυσαρέσκειά του για την έκθεση του Στέιτ Nτιπάρτμεντ περί τρομοκρατίας, λέγοντας πως ήταν «υπερβολική, γιατί δεν έδινε την αντικειμενική εικόνα των πράξεών μας και των επιτυχιών μας».
 «Eχουμε αγωνισθεί σθεναρά κατά της τρομοκρατίας, η ασφάλεια που επικρατεί στην 
Eλλάδα είναι πάρα πολύ καλή, συγκρινόμενη με την κατάσταση που επικρατεί σ' όλο τον κόσμο, αλλά και στην Eυρωπαϊκή Eνωση».
 «Eχουν υπάρξει τρομοκρατικά επεισόδια», πρόσθεσε, «επιδιώκουμε ν' ανακαλύψουμε 
τους δράστες, συνεργαζόμαστε στενά με πολλούς συμμάχους, περιλαμβανομένων των HΠA, είμαστε στα πρόθυρα της υπογραφής μιας συμφωνίας αστυνομικής συνεργασίας με τις HΠA και γι' αυτό πιστεύουμε ότι η έκθεση ήταν υπερβολική...».
