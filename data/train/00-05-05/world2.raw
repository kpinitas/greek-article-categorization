Εντονη προειδοποίηση προς τη γιουγκοσλαβική αντιπολίτευση απηύθυνε χθες ο στρατός της Γιουγκοσλαβίας λόγω των πρόσφατων φραστικών επιθέσεων κατά του προέδρου Σλόμπονταν Μιλόσεβιτς, που φτάνουν ώς «τις πρωτόγονες απειλές φυσικής 
εξόντωσης».* «Οι χονδροειδείς επιθέσεις κατά του θεσμού και οι επιθέσεις κατά του προσώπου του προέδρου της Ομοσπονδιακής Δημοκρατίας της Γιουγκοσλαβίας έχουν κορυφωθεί με πρωτόγονες απειλές βάναυσης φυσικής εξόντωσης», αναφέρεται σε ανακοίνωση του γενικού επιτελείου, που έχει στόχο της «τους ανίκανους ηγέτες περιθωριακών 
 Το γενικό επιτελείο επισημαίνει ότι ο Σλόμπονταν Μιλόσεβιτς είναι ο ανώτατος διοικητής των ενόπλων δυνάμεων και δηλώνει ότι «οι απειλές, οι κατηγορίες και οι επιθέσεις κατά του προέδρου και κατά του ανώτατου διοικητή αποτελούν αντικειμενικά επιθέσεις εναντίον όλων των μελών του στρατού και εναντίον του ίδιου του στρατού». Εχουν επίσης στόχο «να υπονομεύσουν σοβαρά τις δυνατότητες 
 «Αναμφιβόλως είναι υποχρέωση των αρμοδίων οργάνων του κράτους να πάρουν τα προβλεπόμενα από το νόμο μέτρα εναντίον όσων κάνουν τέτοιες επιθέσεις και απειλές», καταλήγει η ανακοίνωση του γενικού επιτελείου.
 Εναυσμα για την έκδοση της ανακοίνωσης αυτής φαίνεται ότι αποτελούν οι δηλώσεις που έκανε στις 14 Απριλίου ο πρόεδρος της Ενωσης Δημοκρατών της Βοϊβοδίνας, Νέναντ Τσάνακ, κατά τη διάρκεια συγκέντρωσης της αντιπολίτευσης. Μιλώντας μπροστά σε 70.000 άτομα, ο Τσάνακ είχε δηλώσει ότι οι Γιουγκοσλάβοι ιθύνοντες «θα κρεμαστούν» στην πλατεία της Δημοκρατίας.
 Στις 9 Μαΐου η γιουγκοσλαβική αντιπολίτευση οργανώνει διαδήλωση στη γενέτειρα του Μιλόσεβιτς, την πόλη Ποζάρεβατς, όπου την Κυριακή τρία μέλη της αντιπολιτευόμενης φοιτητικής οργάνωσης «Aντίσταση» ξυλοκοπήθηκαν από υπαλλήλους νυχτερινού κέντρου που ανήκει στο γιο του Γιουγκοσλάβου προέδρου, Μάρκο.
