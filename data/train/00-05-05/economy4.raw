Για δεύτερη συνεχόμενη ημέρα το ευρώ βούτηξε χθες ξανά κάτω από τα 89 σεντς έναντι του δολαρίου, σπάζοντας το προχθεσινό του αρνητικό ρεκόρ και υποχωρώντας κάποια στιγμή έως και τα 88, 48 σεντς.  Tου MΠAMΠH MIXAΛH
 Το κοινό νόμισμα ανέκαμψε περισσότερο από ένα σεντ αργότερα, καθώς, όπως έλεγαν 
traders, παρατηρήθηκαν αγορές ευρώ από διάφορες ευρωπαϊκές κεντρικές τράπεζες. 
Η ΕΚΤ, η Bundesbank και η Τράπεζά της αρνήθηκαν να σχολιάσουν το ζήτημα, ενώ οι αναλυτές έλεγαν ότι είναι άγνωστο εάν οι αγορές αυτές πραγματοποιήθηκαν για 
εμπορικούς λόγους ή για την ενίσχυση του ευρώ, το οποίο χθες σημείωσε νέα ιστορικά χαμηλά και έναντι της στερλίνας και του γεν. Οι traders πάντως επισήμαναν ότι παρατήρησαν εντολές αγορών μικρών ποσών ευρώ από τις κεντρικές τράπεζες στα επίπεδα μεταξύ των 88, 35 σεντς και 88, 50 σεντς. 
 Το κοινό νόμισμα στους 14 από τους 16 μήνες που βρίσκεται σε κυκλοφορία παρουσίασε πτώση η οποία ξεπερνά το 20% έναντι βασικότερων νομισμάτων. Και αυτό, παρά το γεγονός ότι η ΕΚΤ έχει αυξήσει τα επιτόκιά της από τον περασμένο 
Νοέμβριο 4 φορές, με την τελευταία πριν από 8 ημέρες.
  Στη χθεσινή μικρή ανάκαμψη του ευρώ, πάντως, συνέβαλε αργότερα και η απόφαση 
της Τράπεζας της Αγγλίας να αφήσει τα βασικά της επιτόκια αμετάβλητα (6%), γεγονός που οδήγησε τη στερλίνα σε αρνητικό ρεκόρ τριετίας έναντι του δολαρίου 
και υποχώρηση έναντι του ευρώ. Το βρετανικό νόμισμα υποχώρησε από το ιστορικό ρεκόρ των 56, 79 πενών που είχε σημειώσει νωρίτερα στις 58 πένες.
 Πάντως, παρά τις υποψίες... παρέμβασης, οι αναλυτές παραμένουν ιδιαίτερα απαισιόδοξοι για το κοινό νόμισμα και αρκετοί από αυτούς αμφιβάλλουν εάν οι παρεμβάσεις μπορούν να φέρουν αποτέλεσμα. Οπως λένε, οι παρεμβάσεις μπορούν να 
προσφέρουν ένα καλύτερο επίπεδο εξόδου για τους πραγματικούς «κυνηγούς των αγορών», ενώ υπάρχουν γενικότερες αμφιβολίες για τη διάρκεια των αποτελεσμάτων 
 Αντίθετος με αυτή την άποψη είναι ο γνωστός χρηματιστής Τζορτζ Σόρος, ο οποίος 
δήλωσε χθες ότι η ΕΚΤ θα έπρεπε να παρέμβει για να ενισχύσει το ευρώ, εκτιμώντας ότι η παρέμβαση είναι προτιμότερη μιας αύξησης των επιτοκίων. 
  Εν τω μεταξύ, ελάχιστη αίσθηση προκάλεσαν οι δηλώσεις του Γάλλου υπουργού Λοράν Φαμπιούς ότι η πλειοψηφία των αντιπροσώπων στο τελευταίο G7 και την εαρινή σύνοδο του Διεθνούς Νομισματικού Ταμείου συμφώνησαν ότι το ευρώ είναι υποτιμημένο περίπου 30% έναντι του δολαρίου. Σε ανάλογο μήκος κύματος και ο επίτροπος Εσωτερικής Αγοράς της Ευρωπαϊκής Ενωσης δήλωσε χθες ότι όσο η εσωτερική σταθερότητα του ευρώ δεν απειλείται, η εξωτερική σταθερότητά του δεν 
 Ο Φριτς Βολκενστάιν απέδωσε την πτώση του ευρώ στην ψυχολογία των αγορών και επισήμανε πως «ό,τι κατεβαίνει θα ανέβει». Φραστικές παρεμβάσεις αυτού του είδους από Eυρωπαίους αξιωματούχους επαναλαμβάνονται διαρκώς τον τελευταίο καιρό, χωρίς όμως αποτέλεσμα. Πάντως, αυτού του τροπαρίου των Eυρωπαίων ηγετών, ότι δηλαδή δεν ανησυχούν από την πτώση τους ευρώ καθώς οι δυναμικές του παραμένουν ισχυρές, το οποίο επαναλαμβάνουν εδώ και μήνες, διαφοροποιήθηκε 
χθες πρώτος ο Γάλλος πρωθυπουργός Λ. Ζοσπέν. Μιλώντας χθες στη Βουδαπέστη δήλωσε δυστυχής για την πτώση του ευρώ και προέτρεψε για μια «συλλογική απάντηση από τις μεγάλες νομισματικές ζώνες» στην αντιμετώπιση του ζητήματος, υπονοώντας φυσικά μια συμφωνία στο πλαίσιο του G7. 
 Tις μεγαλύτερες όμως ελπίδες για ανάκαμψη του ευρώ ίσως να αποτελούν τα πρώτα δειλά μηνύματα από την άλλη πλευρά του Ατλαντικού για επιβράδυνση της αμερικανικής οικονομίας. Αν και νωρίς ακόμη, αρκετές αμερικανικές επιχειρήσεις 
προβλέπουν χαμηλότερα κέρδη στους επόμενους 6 μήνες καθώς οι μελλοντικές τους παραγγελίες σημειώνουν πτώση. Παράλληλα, στο πρώτο τρίμηνο σημειώθηκε επιβράδυνση της αύξησης της παραγωγικότητας που αναμένεται ότι θα επηρεάσει μεσοπρόθεσμα τα περιθώρια κέρδους των επιχειρήσεων και πιθανότατα τη δραστηριότητά τους. 
 γνωστός χρηματιστής -και για πολλούς κερδοσκόπος- Τζ. Σόρος χτύπησε ξανά χθες, 
δηλώνοντας ότι οι πρόσφατες διακυμάνσεις των αμερικανικών μετοχών πιθανότατα συνιστούν μια πτωτική αγορά. 
 «Βρισκόμαστε πιθανότατα σε μία πτωτική αγορά, την οποία όμως ακόμη δεν γνωρίζουμε», δήλωσε ο Σόρος, ο οποίος είπε ακόμη ότι διατηρεί ένα μεγάλο μέρος 
των επενδύσεων σε αξίες που είναι εύκολα μετατρέψιμες σε ρευστό. 
 Ο Σόρος απέδωσε τους κινδύνους που αντιμετωπίζει η αμερικανική αγορά ακόμη και 
στο γεγονός ότι αρκετοί χρηματιστές και ντίλερ δεν είναι αρκετά μεγάλοι στην ηλικία, με αποτέλεσμα να μην έχουν ζήσει μια σοβαρή πτώση των μετοχών και μια οικονομική ύφεση. Εξέφρασε μάλιστα την έκπληξή του για το υψηλό επίπεδο αισιοδοξίας που διατηρεί μεγάλος αριθμός επενδυτών και επαγγελματιών της αγοράς παρά την αστάθεια και την πτώση αρκετών μετοχών. 
 Ο Σόρος ανακοίνωσε πριν από μερικές ημέρες ότι θα στραφεί σε ασφαλέστερες επενδύσεις ύστερα από τις ζημιές που κατέγραψαν αρκετά από τα hedge funds του λόγω ρευστοποιήσεων, ζημιογόνων τοποθετήσεων σε μετοχές εταιρειών βιοτεχνολογίας και ηλεκτρονικών υπολογιστών αλλά και λόγω της πτώσης του ευρώ, 
και οι οποίες ανέρχονται σε 5 δισ. δολάρια. 
 Ο Σόρος δεν είναι ο πρώτος μεγάλος επενδυτής που διατυπώνει μια γκρίζα εικόνα για τη Wall Street και την αγοραστική μανία για τις τεχνολογικές μετοχές. Τον περασμένο μήνα ο πολυεκατομμυριούχος Γουόρεν Μπάφετ δήλωσε ότι θα συνεχίσει να 
αποφεύγει τις τοποθετήσεις σε τεχνολογικές μετοχές παρά τις μεγάλες αποδόσεις που είχαν πέρσι.
 πρόεδρος της FED Αλαν Γκρίνσπαν προειδοποίησε χθες τις αμερικανικές τράπεζες ότι δεν θα πρέπει να διατηρούν τόσο μεγάλο βαθμό εμπιστοσύνης στις αποφάσεις για τη διαχείριση των κινδύνων τους, ειδικά σε ό,τι αφορά τη συμμετοχή τους σε 
νέου τύπου χρηματοπιστωτικές δραστηριότητες. Μιλώντας σε συνέδριο τραπεζιτών στο Σικάγο, ο Γκρίνσπαν επισήμανε προς τους Aμερικανούς τραπεζίτες ότι η εμπιστοσύνη τους αυτή, η οποία τροφοδοτείται από την αίσθηση ότι η τεχνολογία τούς έχει «εμβολιάσει» έναντι μιας χρηματιστηριακής κρίσης, είναι ανησυχητική.
 Στο λόγο του, ο Aμερικανός τραπεζίτης επικεντρώθηκε στις αυξανόμενες τοποθετήσεις μεγάλων αμερικανικών τραπεζών στα παράγωγα. Θα πρέπει να καταλάβουν ότι η πρόσφατη ραγδαία ανάπτυξη της αγοράς παραγώγων σημειώθηκε κατά τη διάρκεια μιας αξιοσημείωτης ευημερίας για όλη την οικονομία, με αποτέλεσμα οι τράπεζες να μην έχουν δοκιμάσει τα μοντέλα τους διαχείρισης κινδύνων. Η ραγδαία ανάπτυξη και αύξηση της σημασίας των παραγώγων στο συνολικό κίνδυνο που αναλαμβάνουν αρκετές μεγάλες τράπεζες, προκαλεί ιδιαίτερη 
ανησυχία, είπε ο Γκρίνπαν. Οι τράπεζες δεν έχουν δοκιμάσει τις ικανότητές τους 
σε περίοδο πτώσης, επισήμανε. Παράλληλα, έστειλε μήνυμα σε όσους συμμετέχουν στην αγορά να μη στηρίζονται στην ιδέα ότι η FED θα προσπαθήσει να τους διασώσει στο ενδεχόμενο μιας τραπεζικής χρεοκοπίας.
 Η προειδοποίηση Γκρίνσπαν προς τράπεζες έρχεται σε συνέχεια ανάλογων δηλώσεών του τον περασμένο Μάρτιο, ότι οι τράπεζες θα πρέπει να είναι προσεκτικές και να μη βασίζονται στις ισχυρές επιδόσεις της οικονομίας όταν προχωρούν σε πιστώσεις.
