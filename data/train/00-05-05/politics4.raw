Σε συνάντηση Ειρήνης και Συμφιλίωσης συμμετέχει ελληνική 13μελής αντιπροσωπεία της WINPEACE (Μη Κυβερνητική Οργάνωση που προεδρεύει η Μαργαρίτα Παπανδρέου), καθώς και δύο εκπρόσωποι του Ελληνικού Κοινοβουλίου, η Χρύσα Μανωλιά (ΠΑΣΟΚ) και η Ελσα Παπαδημητρίου (Ν.Δ.).*
Η Συνάντηση γίνεται στην Αγκυρα στο πλαίσιο του Φεστιβάλ Διεθνούς Κινηματογράφου, που διοργανώθηκε από τη Φεμινιστική Οργάνωση «Ιπτάμενη Σκούπα», είναι δε αφιερωμένο στην εργασία των σκηνοθέτιδων και προς τιμήν της WINPEACE που συμβάλλει από το 1996 στη δημιουργία κλίματος εμπιστοσύνης και κατανόησης μεταξύ των δύο λαών.
 «Θέλουμε να δούμε ταινίες που θα προκαλούν και θα αμφισβητούν τις λανθασμένες αντιλήψεις και τις προκαταλήψεις, οι οποίες είναι βαθιά ριζωμένες εδώ και πολλά χρόνια μεταξύ των δύο λαών. Θέλουμε να απαγορεύσουμε στους εαυτούς μας να κατηγορούμε ή να απορρίπτουμε ανθρώπους στη βάση προκαθορισμένων θεωρήσεων. 
Συγχρόνως προσπαθούμε να αποφύγουμε μια επίπλαστη αρμονία, μαθαίνοντας να ζούμε με διαφορετικές απόψεις». Ετσι, άνοιξε το Φεστιβάλ η Μαργαρίτα Παπανδρέου. 
 Τα μέλη της ελληνικής αντιπροσωπείας θα συμμετάσχουν σε εκπαιδευτικό σεμινάριο 
που θα έχει ως θέμα «Γυναίκα και Ειρήνη». Θα διδάξουν «για τους τρόπους ειρηνικής επίλυσης των διαφορών» ο καθηγητής Danesh από την Ακαδημία Landeg της Ελβετίας, η Ann-Sofi Jakobsson Hata yαπό το πανεπιστήμιο της Ουψάλα.
 Η συνάντηση της Αγκυρας αποτελεί έναν κρίκο στις πλούσιες δραστηριότητες της οργάνωσης WINPEACE. Μέλη της οργάνωσης συναντώνται κάθε έξι μήνες στην Ελλάδα και την Τουρκία και αναπτύσσουν πρωτοβουλίες για την ισότητα γυναικών και ανδρών ανάμεσα στις δύο χώρες, καθώς και για την οικοδόμηση της ειρήνης και της φιλίας ανάμεσα στους δύο λαούς. Φέτος η συνάντηση των γυναικών συνέπεσε με 
 Την Κυριακή 7 Μαΐου η ελληνική αντιπροσωπεία θα παρακολουθήσει στην πόλη Καϊμακλί τη λειτουργία του Θωμά, στο μεταβυζαντινό μνημείο του ναού των Αγίων 
Αποστόλων, που έχει να λειτουργηθεί εδώ και 70 χρόνια και τόσον καιρό ήταν εγκαταλελειμμένος. Θα χοροστατήσει ο Οικουμενικός Πατριάρχης Βαρθολομαίος. Η λειτουργία στο ναό θεωρείται σημαντικό γεγονός, στο οποίο συνέβαλε η WINPEACE διότι σηματοδοτεί τη συμφιλίωση μεταξύ του μουσουλμανικού και του ορθόδοξου στοιχείου της Τουρκίας.
