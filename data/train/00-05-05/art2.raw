Το κλασικό με το παραδοσιακό, το ελληνικό με το ευρωπαϊκό και το παγκόσμιο θα συνδυαστούν στο φετινό 6ο «Μουσικό Ιούλιο», στη Μικρή Επίδαυρο, που θα πραγματοποιηθεί από τις 7 του καλοκαιρινού μήνα και για τέσσερα Παρασκευοσάββατα.*
Ετσι, τραγούδια και χοροί από τον Πόντο, την Καππαδοκία και την Πελοπόννησο θα συναντήσουν μια σειρά τραγουδιών των Σταμάτη Κραουνάκη και Νίκου Αντύπα με τη φωνή της Αλκηστης Πρωτοψάλτη. Ο βιολοντσελίστας Ράφαελ Γουόλφις σε έργα Μπαχ τον πιανίστα Εμίλ Ναούμοφ σε γαλλική μουσική ελληνικής εμπνεύσεως.
 Οι εκδηλώσεις, ενταγμένες στο πρόγραμμα των θερινών πολιτιστικών δραστηριοτήτων του ΕΟΤ, οργανώνονται κι εκτελούνται από τον Οργανισμό Μεγάρου Μουσικής Αθηνών με τη χορηγία των επιχειρήσεων Μαρινόπουλου και των Ιχθυοτροφείων Σελόντα-Αφοί Στεφανή. Μέρος των εσόδων τους θα διατεθούν για την 
ολοκλήρωση των αναστηλωτικών έργων του θεάτρου από την αρμόδια Εφορεία Προϊστορικών και Κλασικών Αρχαιοτήτων.
 Βέβαια, πολιτισμός και αγροτουρισμός παραμένει η πρωτοποριακή πρόταση του Μουσικού Ιουλίου. Φέτος, μάλιστα, η Γιορτή των «Καρπών της Γης» (στην οποία από πέρσι συμμετέχει και το υπουργείο Γεωργίας με δικό του περίπτερο), που πραγματοποιείται στην προκυμαία του λιμανιού της Παλαιάς Επιδαύρου σε πανηγυριώτικη ατμόσφαιρα με μουσική κι εκπλήξεις, θα ενσωματωθεί τελείως στο Φεστιβάλ λειτουργώντας και τα τέσσερα διήμερα.
 Η διοργάνωση «σηματοδοτεί», όπως είπε ο πρόεδρος του Μεγάρου Μουσικής Χρήστος Δ. Λαμπράκης σε χθεσινή συνέντευξη Tύπου, «την ολοκλήρωση της πρώτης πειραματικής προσπάθειας για το συντονισμό πολιτιστικών εκδηλώσεων με την αγροτική και τουριστική ανάπτυξη». Εξέφρασε μάλιστα την ελπίδα πως με τη βοήθεια των υπουργείων Πολιτισμού, Ανάπτυξης και Γεωργίας «θα διεθνοποιηθεί ο Μουσικός Ιούλιος σαν το πρώτο μοντέλο στην Ελλάδα πολιτιστικής και αργοτουριστικής πρωτοβουλίας».
 Μια πρωτοβουλία που συνδυάζει «τη δημιουργικότητα και τη ζωντάνια του σύγχρονου πολιτισμού μας με την αναβίωση μοναδικών μνημείων του αλλά ταυτόχρονα τη γενικότερη ανάπτυξη της χώρας, τον τουρισμό και την ποιότητα ζωής», χαιρέτισε ο υπουργός Πολιτισμού Θόδωρος Πάγκαλος (βρίσκεται στις Βρυξέλλες) με γραπτό μήνυμα που ανέγνωσε η κ. Ειρήνη Λεβίδη. Στο αναπτυξιακό σκέλος της εφαρμογής του αγροτουρισμού με όχημα τις πολιτιστικές εκδηλώσεις του Μουσικού Ιουλίου εστίασαν στις σύντομες ομιλίες τους ο γ.γ. του υπουργείου 
Ανάπτυξης Ε. Γιαννακόπουλος και ο γ.γ. του υπουργείου Γεωργίας Λ. Λαμπρόπουλος. Στη σημασία της προσπάθειας για την Επίδαυρο, την Αργολίδα, αλλά 
και ολόκληρη την Πελοπόννησο αναφέρθηκαν, κυρίως, ο δήμαρχος Επιδαύρου Α. Λημνιάτης, ο γ.γ. περιφέρειας Πελοποννήσου Α. Ματσίγγος και ο νομάρχης Αργολίδος Τ. Σαλεσιώτης.
 Ενα πρόγραμμα, που επιμελήθηκε ο Λάμπρος Λιάβας, με τραγούδια και χορούς του 
Πόντου, της Καππαδοκίας και της Πελοποννήσου με τη συμμετοχή του χορευτικού συγκροτήματος του Συλλόγου Ποντίων «Αργοναύται-Κομνηνοί», της μουσικής και χορευτικής ομάδας του Κέντρου Kαππαδοκικών Μελετών «Στέγη Πολιτισμού Νέας Καρβάλης», του Λυκείου Ελληνίδων Καλαμάτας και της χορευτικής και μουσικής ομάδας του Πελοποννησιακού Λαογραφικού Ιδρύματος Ναυπλίου (7, 8/7).
Αφιέρωμα στο έτος Μπάχ. Ο Ράφαελ Γουόλφις θα ερμηνεύσει τρεις από τις σουίτες για βιολοντσέλο σόλο και οι σολίστ της Ορχήστρας Μπαχ του Γκεβάντχαουζ 
της Λειψίας αποσπάσματα από τη «Μουσική Προσφορά» του μεγάλου κάντορα (14, 15/7).
  «Γαλλική μουσική και ελληνική έμπνευση». Ο πιανίστας Εμίλ Ναούμοφ θα παίξει κομμάτια Γάλλων συνθετών εμπνευσμένα από την Ελλάδα. Θα συμπράξουν η Κατρίν Μαρσέζ (φαγκότο) και η σοπράνο Σόνια Θεοδωρίδου (21, 22/7).
  «Από τις Υδρόγειες Σφαίρες ώς τη Σωτηρία της Ψυχής». Η Αλκηστη Πρωτοψάλτη θα 
τραγουδήσει σειρά τραγουδιών του Σταμάτη Κραουνάκη και του Νίκου Αντύπα ενορχηστρωμένα από τον Νίκο Ζέρβα. Συνεργάζεται η Καμεράτα, Ορχήστρα των Φίλων 
  Τέλος, και φέτος το καραβάκι θα ξεκινάει από το Τροκαντερό Παρασκευή και Σάββατο απόγευμα για την εκδρομή με δείπνο που προβλέπει η διοργάνωση του φεστιβάλ σε συνεργασία με τη Ro yal Cruises του κ. Ανδρέα Ποταμιάνου.
