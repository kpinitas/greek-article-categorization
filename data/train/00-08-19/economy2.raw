 Σε σημαντικές αλλαγές στο δείκτη MSCI Greece, που αποτελεί το βασικό «πιλότο» για τα ξένα κεφάλαια που επενδύουν στην ελληνική χρηματιστηριακή αγορά, προχώρησε η Morgan Stanle yCapital International.
 Συγκεκριμένα, ο διεθνής επενδυτικός οίκος αύξησε τις εταιρείες που συμμετέχουν στο δείκτη στις 45 από 34, αφού πρόσθεσε 17 νέες εταιρείες και αφαίρεσε 6. Ταυτόχρονα μετά από αυτή την κίνηση αυξήθηκε και η κεφαλαιοποίηση του δείκτη κατά 13 δισ. δολάρια (27, 6%). Οι εταιρείες που προστίθενται είναι οι εξής: Ελληνικά Πετρέλαια, Μινωικές Γραμμές, ΔΟΛ, Δέλτα Πληροφορική, ΚΑΕ, EYΔAΠ, Folli-Follie, Good y's, H yatt, Interamerican, Μαΐλλης, Μυτιληναίος, San yo, Singular, Τεχνική Ολυμπιακή, Θεμελιοδομή και Βιοχάλκο. Αντιθέτως, εκτός του πίνακα βρέθηκαν οι εταιρείες Ελαΐς, Aκτωρ, Hellas Can, ΑΓΕΤ Ηρακλής, Μουζάκης και Παρνασσός.
 Η κίνηση της Morgan Stanle yθεωρείται από τους αναλυτές της αγοράς θετικότερη του αναμενομένου, καθώς τόσο ο αριθμός των εταιρειών όσο και η προστιθέμενη κεφαλαιοποίηση είναι ανώτερες του αρχικά εκτιμώμενου. Γεγονός που πρακτικά σημαίνει ότι, όταν το Μάιο του 2001, πραγματοποιηθεί η αναβάθμιση του Χρηματιστηρίου Αξιών Αθηνών σε ώριμη αγορά, τότε αυτή θα έχει σχετικά μεγαλύτερη βαρύτητα από αυτήν που θα είχε χωρίς την αναδιαμόρφωση του MSCI, στο διεθνές χρηματοοικονομικό περιβάλλον.
 Οσον αφορά τις αλλαγές που αφορούν τις διεθνείς αγορές, εκπλήξεις σημειώθηκαν στη διαμόρφωση των αντίστοιχων δεικτών, καθώς η επιλογή που θεωρούνταν η επικρατέστερη και έκανε λόγο για «αναβάθμιση» της αξίας και της κεφαλαιοποίησης κυρίως της ιαπωνικής και των ευρωπαϊκών ώριμων αγορών, λόγω της θετικής πορείας των οικονομικών μεγεθών τους το τελευταίο διάστημα, διαψεύστηκε. Η MSCI εστίασε τελικά στις προοπτικές των αμερικανικών μετοχών υψηλής τεχνολογίας.
 Στη συνολική αύξηση κατά 532 δισ. δολάρια της κεφαλαιοποίησης του παγκόσμιου δείκτη μετοχών του οίκου MSCI -All Countr yWorld Index Free- το μεγαλύτερο μέρος αφορούσε αμερικανικές μετοχές, οι οποίες πλέον καλύπτουν περίπου τη μισή του κεφαλαιοποίηση. Αντίθετα, η Ιαπωνία καλύπτει το 10, 4% της κεφαλαιοποίησης από 11, 04% πέρυσι, και η Bρετανία το 8, 78%. Σημαντικό θεωρείται και το ποσοστό που αφορά τις αναδυόμενες αγορές, αφού αυξήθηκε, συμμετοχή τους κατά 19 δισ. δολάρια, σημειώνοντας άνοδο κατά 1, 6% στη συνολική αύξηση του δείκτη αναδυόμενων αγορών.
 Οι δείκτες MSCI παρακολουθούνται από όλους τους διεθνείς θεσμικούς επενδυτές προκειμένου να κατευθύνουν τα χαρτοφυλάκια τους και να οικοδομήσουν αποτελώντας κατά κάποιον τρόπο το βασικό οδηγό για τη ροή των κεφαλαίων στις διάφορες αγορές.
 Οι παραπάνω αλλαγές έγιναν στο πλαίσιο των τριμηνιαίων μεταβολών στους διεθνείς δείκτες της MSCI. Ο ελληνικός δείκτης, ωστόσο, είχε μείνει αμετάβλητος από το Μάιο του 1996. Η ΜSCI ανέφερε ακόμη ότι ο λόγος για τη διαγραφή των εταιρειών που έμειναν έξω από το δείκτη ήταν η σχετικά χαμηλή εμπορευσιμότητα των μετοχών τους.
