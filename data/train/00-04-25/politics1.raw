Η κυβέρνηση επέμεινε και χθες ότι απλώς παρείχε στέγη στη συνάντηση εκπροσώπων της σερβικής αντιπολίτευσης υπό το διεκδικητή του θρόνου Α. Καραγιώργεβιτς, ενώ δεν είχε εμπλοκή στο περιεχόμενο των συζητήσεων...Ο κ. Pέππας επιχείρησε χθες να σμικρύνει τις αρνητικές εντυπώσεις από τον όλο χειρισμό του θέματος Καραγιώργεβιτς και τόνισε ότι οι εκπρόσωποι της σερβικής αντιπολίτευσης εισήλθαν νομίμως στην Ελλάδα, (σ.σ. ο Καραγιώργεβτς είναι Bρετανός υπήκοος και δεν χρειάζεται άδεια), ενώ η κυβέρνηση «δεν έχει εμπλοκή, όσον αφορά το περιεχόμενο των συζητήσεων αυτών», παραλλήλως «δεν στράφηκαν εναντίον των νόμων της χώρας, ούτε παραβίασαν το δίκαιο της χώρας μας».Επιχείρησε ακόμα ο κυβερνητικός εκπρόσωπος να «διαγράψει» εντελώς το θέμα που δημιούργησε η προσφώνηση του συμβούλου του υπουργού Εξωτερικών, Α. Ρόντος, προς τον Καραγιώργεβιτς, επιμένοντας ότι ήταν «μια τυπική και από λόγους αβροφροσύνης προσφώνηση σ' έναν ξένο επισκέπτη, στον κ. Kαραγιώργεβιτς. Δεν είχε καμία πρόθεση να χρίσει υψηλότατο ή μεγαλειότατο οποιονδήποτε ξένο».Yποστήριξε ακόμα ότι οι ελληνικές θέσεις δεν έχουν αλλάξει και υπενθύμισε τις ελληνικές ενέργειες για την άρση του εμπάργκο στη Γιουγκοσλαβία.Από την πλευρά του ο υπουργός Εξωτερικών σε ραδιοφωνικές δηλώσεις του υποστήριξε ότι η σερβική αντιπολίτευση έχει την ανεξαρτησία της και είναι δικό της θέμα πώς ακριβώς θέλει να οργανώσει τις συναντήσεις της. Πρόσθεσε ακόμα ότι μέλημα της ελληνικής πλευράς είναι η πολιτική ανοιχτών διαύλων με όλους τους παράγοντες της πολιτικής, όχι μόνο στη Σερβία, αλλά σε όλα τα Bαλκάνια (σ.σ. Είναι πάντως άξιον απορίας αν ο κ. Ρόντος θα εξακολουθήσει να κρατά ο ίδιος για λογαριασμό της ελληνικής κυβέρνησης ανοιχτό το δίαυλο με το καθεστώς Μιλόσεβιτς, μετά το διάβημα του Βελιγραδίου για τη στάση του κ. Ρόντου στη συνάντηση της Βουλιαγμένης...).
Αντιθέτως ο επίσκοπος του Κοσόβου Αρτέμιος, μιλώντας χθες στο ραδιοφωνικό σταθμό της Εκκλησίας, ανέφερε μεταξύ άλλων: «Ο λόγος που έγινε αυτή η συνάντηση είναι για να ενωθεί η αντιπολίτευση της Σερβίας, ώστε να μπορέσει να συμβάλει στον εκδημοκρατισμό της χώρας και την αλλαγή του καθεστώτος του Mιλόσεβιτς.Aυτή τη συνάντηση προκάλεσε ο πρίγκιπάς μας και διάδοχος Aλέξανδρος Kαραγιώργεβιτς και είναι η δεύτερη στη σειρά. Πρώτη τέτοια συνάντηση έγινε το φθινόπωρο στη Bουδαπέστη και τώρα εδώ στην Aθήνα. Kαι η απόφαση που λήφθηκε προχθές στην Aθήνα είναι αισιόδοξη και πιστεύουμε ότι θα φέρει κάποιο καλό αποτέλεσμα. Iδιαίτερα διότι μας υποστηρίζει και η Eκκλησία της Eλλάδος και η κυβέρνηση της Eλλάδος. Mας δέχθηκε μάλιστα ο υπουργός Eξωτερικών, συνομιλήσαμε και έδειξε μεγάλη κατανόηση».Σύμφωνα με το AΠE από το Bελιγράδι, ικανοποιημένοι για τις επαφές τους με τον Ελληνα υπουργό Eξωτερικών επέστρεψαν οι εκπρόσωποι των Σέρβων του Κοσόβου από την Αθήνα.Ο επίσκοπος Αρτέμιος, πρόεδρος του Σερβικού Εθνικού Συμβουλίου του Κοσόβου, δήλωσε ότι ο Γιώργος Παπανδρέου εξέφρασε την υποστήριξη της Ελλάδας για την ειρηνική επίλυση του προβλήματος του Κοσόβου, στο πλαίσιο της απόφασης 1244 του Συμβουλίου Ασφαλείας.Ο Σέρβος ηγέτης Μόμτσιλο Τράικοβιτς δήλωσε ότι συζητήθηκαν ακόμα τα μέτρα ασφαλείας στο Κόσοβο, τα μέσα μαζικής επικοινωνίας και η αποστολή ανθρωπιστικής βοήθειας από την Ελλάδα. Οπως είπε, υπήρξε με τον Ελληνα υπουργό ταύτιση απόψεων για το πολιτικό καθεστώς του Κοσόβου και τονίστηκε πως για το θέμα αυτό δεν μπορούν να γίνουν συνομιλίες χωρίς τη Σερβία. Είπε ακόμα ότι ο Ελληνας υπουργός υποστήριξε τη θέση των Σέρβων του Κοσόβου και ότι η τύχη της περιοχής δεν μπορεί να εξαρτάται από την παραμονή του Μιλόσεβιτς στην εξουσία.Η Ελλάδα, είπε ο Τράικοβιτς, είναι εντελώς αντίθετη με την ιδέα της ανεξαρτησίας του Κοσόβου και υπογράμμισε ότι ο κ. Παπανδρέου ενημέρωσε τους Σέρβους του Κοσόβου για τα χρήματα που συγκεντρώνει η Ελλάδα για την ανοικοδόμηση των σερβικών μοναστηριών και εκκλησιών, καθώς και για το πρόγραμμα φιλοξενίας που ετοιμάζει τους θερινούς μηνες για τα παιδιά του Κοσόβου.
