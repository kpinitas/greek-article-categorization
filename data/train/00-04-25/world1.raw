Πιέσεις για περαιτέρω μειώσεις των πυρηνικών εξοπλισμών, μετά την επικύρωση της συνθήκης περιορισμού των στρατηγικών
από τις χώρες που δεν διαθέτουν πυρηνικά όπλα στη σύνοδο της Συνθήκης Κατά της 
Διάδοσης των Πυρηνικών Οπλων που άρχισε χθες στις ΗΠΑ.
 Στη διάρκειας τεσσάρων εβδομάδων σύνοδο της Συνθήκης κατά της Διάδοσης των Πυρηνικών Οπλων που ξεκίνησε χθες στην έδρα του ΟΗΕ στη Νέα Υόρκη με τη συμμετοχή 187 χωρών, οι πέντε επίσημες πυρηνικές δυνάμεις, δηλαδή οι ΗΠΑ, η Ρωσία, η Βρετανία, η Γαλλία και η Κίνα, αναμένεται να δεχτούν έντονες πιέσεις. 
Οπως σχολίασε ο εκπρόσωπος του αμερικανικού υπουργείου Εξωτερικών, Τζέιμς Ρούμπιν, «ορισμένες χώρες έχουν την εξωπραγματική άποψη ότι ο αφοπλισμός είναι 
κάτι που γίνεται μέσα σε μία μέρα. Το γεγονός είναι ότι οι ΗΠΑ άνοιξαν το δρόμο μεταξύ των πυρηνικών δυνάμεων στην προσπάθεια αναστροφής του ανταγωνισμού των εξοπλισμών».
 Ανοίγοντας τη σύνοδο, ο γενικός γραμματέας του ΟΗΕ Κόφι Ανάν προειδοποίησε ότι 
η τροποποίηση της Συνθήκης κατά των αντιβαλλιστικών όπλων (ΑΒΝ), όπως ζητούν οι ΗΠΑ, θα μπορούσε να οδηγήσει σε ένα νέο ανταγωνισμό εξοπλισμών. Η «αυξανόμενη πίεση» για ανάπτυξη ενός συστήματος άμυνας κατά των βαλλιστικών πυραύλων είναι η πλέον πρόσφατη οπισθοδρόμηση στον τομέα του πυρηνικού αφοπλισμού, είπε.
 Ο υπουργός Εξωτερικών της Ρωσίας Ιγκόρ Ιβανόφ δήλωσε ότι «η Ρωσία εκπλήρωσε την υποχρέωσή της», επικυρώνοντας τη συνθήκη ΣΤΑΡΤ 2 και τώρα «η μπάλα είναι στο στρατόπεδο των ΗΠΑ». Προειδοποίησε και αυτός ότι «η κατάρρευση της συνθήκης ΑΒΝ θα έχει ως αποτέλεσμα ένα καταστροφικό ντόμινο στο υπάρχον σύστημα συμφωνιών για τον αφοπλισμό».
 Tην ίδια ώρα όμως πυρηνικές δυνάμεις όπως οι ΗΠΑ και η Βρετανία προωθούν από κοινού προγράμματα δημιουργίας νέων πυρηνικών όπλων.
 Οπως αποκαλύπτουν έγγραφα που, σύμφωνα με δημοσίευμα της βρετανικής εφημερίδας 
«Γκάρντιαν», έχει στα χέρια της η οργάνωση «Γκρινπίς», οι δύο χώρες έδωσαν το «πράσινο φως» στο Πρόγραμμα για την Προστασία Yποβρυχίων Πυρηνικών Kεφαλών (SWPP) για την κατασκευή μιας βελτιωμένης έκδοσης του συστήματος ελέγχου πυρός 
που θα ελέγχει την «απασφάλιση και την εκτόξευση» των πυρηνικών κεφαλών των αμερικανικών πυραύλων Trident.
 Tο πρόγραμμα υλοποιείται στο εργαστήριο Sandia των HΠA, το οποίο όμως συνεργάζεται στενά και με τη M. Bρετανία, παρέχοντας τεχνικό εξοπλισμό για τους δικούς της πυραύλους Trident. H Bρετανία αναμένεται να επιλέξει το 2005 αν τελικά θα αντικαταστήσει το σύστημα Trident που διαθέτει με τη νέα βελτιωμένη έκδοση.
 «Aπό τα έγγραφα προκύπτει ότι οι HΠA σχεδιάζουν την κατασκευή μιας πυρηνικής κεφαλής με πολύ μεγαλύτερη αποτελεσματικότητα», δήλωσε ο εκπρόσωπος της Greenpeace, Ουίλιαμ Πέντεν και σχολίασε χαρακτηριστικά: «Eίναι σαν να λέμε ότι 
