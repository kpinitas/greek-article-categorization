 Δύο αμερικανικές εφημερίδες χθες, η «Ουάσιγκτον Ποστ» και η «USA Toda y», προανήγγειλαν... τη διάσπαση της αμερικανικής εταιρείας, που το Νοέμβριο κρίθηκε ένοχη για παραβίαση της αντιμονοπωλιακής νομοθεσίας των ΗΠΑ.
 Γεγονός που έπληξε τη μετοχή της Microsoft, πριν ακόμη η αγορά ανοίξει, και καταβαράθρωσε τον Nasdaq, πρώτη ημέρα των συναλλαγών χθες, μετά τις διακοπές του Πάσχα των καθολικών.
 Σύμφωνα με το δημοσίευμα των δύο προαναφερθεισών εφημερίδων, το υπουργείο Δικαιοσύνης των ΗΠΑ και οι 19 πολιτείες που ηγήθηκαν της αγωγής θα ζητήσουν από το ομοσπονδιακό δικαστήριο να αποφασίσει τη διάσπαση της Microsoft σε δύο ή τρεις χωριστές εταιρείες.
 Το σχέδιο του αμερικανικού υπουργείου Δικαιοσύνης προβλέπει τον εξαναγκασμό της Microsoft να διαχωρίσει το λειτουργικό της σύστημα Windows από την υπόλοιπη εταιρεία. Στη συνέχεια η Microsoft πιθανότατα θα σπάσει στα δύο, με τη μία εταιρεία να δραστηριοποιείται στον τομέα εφαρμογής λογισμικού και την άλλη στο Ιντερνετ.
Η διάσπαση της Microsoft θα είναι η δεύτερη στα χρονικά των ΗΠΑ, μετά τη διάσπαση της AT&T το 1974 και η τρίτη, μέσα στον αιώνα, μετά τη διάσπαση της Standard Οil της πετρελαιοβιομηχανίας του μεγιστάνα Τζον Ροκφέλερ, που έγινε άλλωστε η αφορμή για την ψήφιση της πρώτης αντιμονοπωλιακής νομοθεσίας στις ΗΠΑ, στα τέλη του 19ου αιώνα, και η οποία ισχύει μέχρι σήμερα, με τροποποιήσεις.
 Η τελική ετυμηγορία του δικαστηρίου για τις ποινές που θα επιβληθούν στη Microsoft θα βγει στις 24 Mαΐου. Η εταιρεία του Μπιλ Γκέιτς ενδέχεται ωστόσο να ασκήσει έφεση και η υπόθεση κατά πάσα πιθανότητα θα κριθεί οριστικά στο Ανώτατο Δικαστήριο.
 Σύμφωνα με το δημοσίευμα της εφημερίδας «USA Toda y», αν το δικαστήριο αποφασίσει όντως τη διάσπαση της εταιρείας, η απόφαση θα χρειαστεί τουλάχιστον 
 Στο μεσοδιάστημα, οι ενάγοντες θα ζητήσουν από το δικαστή Τόμας Πένφιλντ Τζάκσον να επιβάλει αυστηρούς περιορισμούς στις επιχειρηματικές πρακτικές της Microsoft.
Σύμφωνα πάντα με την «Ουάσιγκτον Ποστ», η εταιρεία ή οι εταιρείες που θα προκύψουν από την πιθανή διάσπαση της Microsoft, θα πρέπει να πουλήσουν τον κωδικό των προγραμμάτων λογισμικού (software), για να προωθηθεί ο ανταγωνισμός 
 Η καταδίκη της Microsoft θεωρείται ως σαφής προειδοποίηση προς τους εκπροσώπους της ανερχόμενης βιομηχανίας υψηλής τεχνολογίας στις ΗΠΑ να σεβαστούν τους κανόνες ανταγωνισμού.
 Η απόφαση αυτή θα αποτρέψει άλλα ανερχόμενα αστέρια, όπως η American Οnline, να χρησιμοποιήσουν πρακτικές τύπου Γκέιτς, προκειμένου να διαιωνίσουν την κυριαρχία τους σε μια αγορά που συνεχώς θα διευρύνεται.
  Η απειλή διάσπασης της Microsoft εκτιμάται ότι θα έχει επιπτώσεις στις πωλήσεις και τα κέρδη της, ενώ χρηματιστηριακοί οίκοι, όπως η Goldman Sachs, έσπευσαν να αποσύρουν την εμπιστοσύνη τους στη μετοχή της εταιρείας.
 Η Microsoft υποχωρούσε αργά χθες το απόγευμα ώρα Ελλάδας κατά 16%. Η μετοχή της υποχώρησε μέσα σε μία μέρα κατά 12 δολάρια, στα 66 δολ. Η Microsoft έχει υποχωρήσει από τον περασμένο Δεκέμβριο, που άρχισε να διαφαίνεται η οριστική απώλεια της δίκης, κατά 50%.
 Μόνο μέσα σε ένα μήνα, έχει χάσει 42%. Η απόφαση του δικαστή Τζάκσον, που έκρινε τη Microsoft τελεσίδικα ένοχη στις αρχές Απριλίου, ήταν το πράσινο φως για να αρχίσει η μεγάλη κατρακύλα του Nasdaq, με αποκορύφωμα το μίνι κραχ στις 
 Ο Nasdaq, με το που άνοιξε, μετά την αργία της Παρασκευής, υποχώρησε κάθετα και στις 22.10 ώρα Eλλάδος παρουσίαζε απώλειες 7, 5%.
 Ο Ντάου Τζόουνς όμως ήταν σχεδόν αμετάβλητος καταγράφοντας οριακή πτώση 0, 25%. 
Οι ευρωπαϊκές αγορές ήταν κλειστές χθες, λόγω Πάσχα των καθολικών.
 Η αντίδρασή τους ωστόσο σήμερα αναμένεται με ιδιαίτερο ενδιαφέρον.
