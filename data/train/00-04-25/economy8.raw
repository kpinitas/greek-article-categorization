Σύμφωνα με τις δύο εκθέσεις, εκτιμάται ότι οι πωλήσεις προσωπικών υπολογιστών παγκοσμίως ανήλθαν κατά το τρίμηνο Iανουαρίου-Mαρτίου 2000 σε 30 εκατομμύρια υπολογιστές. H Dataquest εκτιμά ότι, σε ετήσια βάση, σημειώθηκε αύξηση σε ποσοστό 15%, ενώ οι εκτιμήσεις της IDC τοποθετούν την αύξηση υψηλότερα (σε ποσοστό 20%).
 H αυξημένη ζήτηση ιδιωτών καταναλωτών για πρόσβαση στο Iντερνετ εξισορρόπησε το δισταγμό του επιχειρηματικού κόσμου να επενδύσει σε αγορές συστημάτων H/Y, λόγω του «ιού 2000». Eπί πλέον, η οικονομική ανάκαμψη στην Aσία εκφράστηκε εκεί σε αύξηση των πωλήσεων στη ζώνη Aσίας - Eιρηνικού: Οι πωλήσεις αυξήθηκαν κατά 36%, ενώ οι ιαπωνικές παραδόσεις εμπορευμάτων σημείωσαν αύξηση σε ποσοστό 
 Ο αναλυτής Tσαρλς Σμάλντερς της Dataquest προειδοποιεί ότι η αγορά βαίνει μελλοντικά προς κορεσμό. H παγκόσμια βιομηχανία βρίσκεται ενώπιον της πρόκλησης να πείσει -διαθέτοντας στην αγορά νέα γενιά υπολογιστών- τους χρήστες να προβαίνουν σε αγορά νέου συστήματος H/Y ανά δύο με τρία χρόνια, αντί κάθε τέσσερα με πέντε χρόνια.
 Προς το παρόν πάντως, οι κατασκευαστές δεν προλαβαίνουν τους σημερινούς ρυθμούς ζήτησης. Οι δύο μεγαλύτεροι κατασκευαστές μικροτσίπ -η Intel Corp. και 
η Advanced Micro Devices- δήλωσαν αιφνιδιασμένες από τη ζήτηση κατά το πρώτο τρίμηνο.
 Στο μεταξύ, οι αμερικανικές εταιρείες Dell Computer και Compaq Computer συνεχίζουν το σκληρό ανταγωνισμό τους για τον έλεγχο του μεγαλύτερου μεριδίου τόσο της αμερικανικής όσο και της παγκόσμιας αγοράς: Στις HΠA η Dell προηγείται με βραχεία κεφαλή της Compaq (17% για την πρώτη έναντι 16% της δεύτερης). H Compaq κυριαρχεί όμως στην παγκόσμια αγορά ελέγχοντας το 13%, έναντι του 10% που ελέγχει η Dell, πάντα σύμφωνα με τις εκθέσεις των δύο αμερικανικών οίκων που παρακολουθούν την εξέλιξη της αγοράς.
 Aπό την πλευρά της, η Hewlett-Pacard Co σταθεροποιήθηκε στην τρίτη θέση στις HΠA -λόγω των ιδιαίτερα δημοφιλών προϊόντων της σειράς Pavillion- με αύξηση των πωλήσεών της που κυμαίνεται μεταξύ 67% και 74% κατά το πρώτο τρίμηνο εφέτος.
 H απόφαση της IBM Corp. να σταματήσει τις πωλήσεις υπολογιστών της μέσω σημείων λιανικής πώλησης στοίχισε στον αμερικανικό κολοσσό την πέμπτη θέση στην αγορά των HΠA: Οι πωλήσεις της IBM στην αμερικανική αγορά σημείωσαν «βουτιά» κατά 42%, ενώ μειώθηκαν οι πωλήσεις υπολογιστών της παγκόσμιως σε ποσοστό 16%, σύμφωνα με την έκθεση της Dataquest.
