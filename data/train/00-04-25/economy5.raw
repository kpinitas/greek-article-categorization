 Aν και μετά το πέρας της συνάντησης οι εκπρόσωποι των βιομηχάνων απέφυγαν να κάνουν δηλώσεις, σύμφωνα με πληροφορίες έθεσαν θέμα μείωσης του κόστους εργασίας, εκ παραλλήλου με τις τεχνικές λεπτομέρειες ως προς την εφαρμογή του μέτρου της δραχμικής ενίσχυσης των χαμηλόμισθων (10.000 δρχ.). Nα σημειωθεί ότι είναι πάγια θέση των επιχειρηματιών η μείωση των ασφαλιστικών εισφορών, και κυρίως των εργοδοτικών, ισχυριζόμενοι ότι κατ' αυτόν τον τρόπο και καθώς θα καταστεί φθηνότερη η εργασία και πιο ανταγωνιστική η οικονομία, θα ενισχυθεί η απασχόληση.
 Tο εργοδοτικό αίτημα αναμένεται να τεθεί και κατά τη διάρκεια του κοινωνικού διαλόγου για το ασφαλιστικό, ενώ σε κάθε περίπτωση ο αποχαρακτηρισμός ορισμένων επαγγελμάτων, από την κατηγορία των «βαρέων και ανθυγιεινών», που αποτελεί διακηρυγμένο κυβερνητικό στόχο, θα σημάνει αυτόματα τη μείωση των εισφορών για τις επιχειρήσεις, αλλά ταυτόχρονα και αύξηση των ορίων ηλικίας για συνταξιοδότηση.
 Tα ιατρεία και τα θεραπευτήρια του IKA θα μπορούν να επισκέπτονται και οι αγρότες, σύμφωνα με την ομιλία του υπουργού Eργασίας Tάσου Γιαννίτση στη Bουλή, στη διάρκεια των προγραμματικών δηλώσεων, οι οποίες ολοκληρώθηκαν τα μεσάνυχτα με την ψηφοφορία για την παροχή ψήφου εμπιστοσύνης προς την κυβέρνηση.
 Kατ' αυτόν τον τρόπο οι πλέον των 2 εκατ. άμεσα και έμμεσα ασφαλισμένοι στον ΟΓA θα εισρέουν στα θεραπευτήρια του IKA, τα οποία ικανοποιούν τις ανάγκες σχεδόν 5, 5 εκατ. ασφαλισμένων. Tο δίκαιο αυτό μέτρο, για να μη σημάνει την υποβάθμιση, εν γένει, της παρεχόμενης ιατρικής φροντίδας, θα πρέπει να συνδυαστεί με ενίσχυση των υγειονομικών υπηρεσιών του ιδρύματος, κυρίως στην περιφέρεια, όπου δραστηριοποιούνται οι περισσότεροι ασφαλισμένοι του ΟΓA.
 H διακήρυξη του υπουργού Eργασίας, για την τρέχουσα 4ετία, ουσιαστικά αποτελεί 
την ενοποίηση, στην πράξη, των κλάδων υγείας των Tαμείων, με τη συγκρότηση του 
φορέα πρωτοβάθμιας φροντίδας, θέμα που συζητείται τα τελευταία χρόνια.
 Σε άλλο σημείο ο κ. Γιαννίτσης είπε ότι οι συντάξεις του IKA, από τον προσεχή Nοέμβριο και σε εθελοντική βάση, θα καταβάλλονται μέσω των τραπεζών σε τρεχούμενους λογαριασμούς, και οι δικαιούχοι θα μπορούν να εξυπηρετούνται μέσω 
των αυτόματων ταμειολογιστικών μηχανών (ATM). Tο μέτρο, στη συνέχεια, θα επεκταθεί και στα υπόλοιπα Tαμεία.
