,font size=4>Προς την ακύρωση του διαβόητου διαγωνισμού για την προμήθεια τηλεκαρτών, συνολικής αξίας 50 δισεκατομμυρίων δραχμών, οδηγείται η διοίκηση του ΟΤΕ, αλλά 
φαίνεται ότι η παραπάνω «λύση» δεν προκύπτει μόνον υπό το βάρος των πολιτικο-νομικών αδιεξόδων και των μεθοδεύσεων που προκάλεσαν και την παρέμβαση του εισαγγελέα...
 Σύμφωνα με πληροφορίες, το Διοικητικό Συμβούλιο θα κληθεί να συμφωνήσει σε μία 
απόφαση επαναπροκήρυξης του διαγωνισμού, αφού προηγουμένως διαπιστωθεί (στο ασφυκτικό διάστημα των δέκα ημέρων που απομένει ως παράταση) ότι κάποιοι από τους υποψηφίους αποσύρονται και οι υπόλοιποι δεν μπορούν να ανταποκριθούν στις 
  Εως τώρα ο ΟΤΕ είχε προμηθευτεί περίπου 250 εκατομμύρια τηλεκάρτες με κόστος 
123 δραχμών ανά τεμάχιο από τις εταιρείες ΝΑΜΑΚΟ (του Σ. Κόκκαλη), «Gemplus», «Ζίμενς» και «Περιβάλλον».
  Οταν έγινε διαγωνισμός και άνοιξαν οι προσφορές, τον περασμένο Φεβρουάριο, διαπιστώθηκε ότι φτηνότερες ήταν οι εταιρείες «Περιβάλλον» με 97, 5 δραχμές ανά 
τεμάχιο και η πρωτοεμφανιζόμενη «Σάνιο» με 96 δραχμές.
  Τις ακριβότερες προσφορές έκαναν οι «Gemplus» (107 δρχ.), η ΝΑΜΑΚΟ (110 δρχ.) και η «Ζίμενς» (112 δρχ.). Λόγω της διαφοράς από τις 123 δραχμές, που έως τώρα πωλούσαν κατ' ανάθεση, οι παραπάνω εταιρείες θα έπρεπε να επιστρέψουν 
  Στην τεχνική αξιολόγηση που ακολούθησε όμως, οι τρεις προαναφερθείσες εταιρείες, που μεταξύ τους έχουν αναπτύξει και δυνατότητες συνεννόησης, έλαβαν 
την υψηλότερη βαθμολογία, με συνέπεια από τελευταίες να βρεθούν πρώτες στην τελική βαθμολογία.
 Από τον περασμένο Ιούνιο έως τώρα, το Δ.Σ. του ΟΤΕ δέχθηκε εισηγήσεις και εμφανίσθηκε δύο φορές να επιχειρεί λύση χωρίς αποτέλεσμα. Ολα δείχνουν όμως ότι ο διαγωνισμός θα κηρυχθεί άγονος, όχι μόνο λόγω της προκαταρκτικής έρευνας, την οποία διεξάγει από την 1η Σεπτεμβρίου η Εισαγγελία Αθηνών, σε συνδυασμό με τις επιστολές που απηύθηναν στο Δ.Σ. του ΟΤΕ η διοίκηση της «Σάνιο» και η ιταλική εταιρεία «Ινκαρντ» (συνέταιρος της «Σάνιο») επιφυλασσόμενες να κινηθούν δικαστικά για την τεχνική αξιολόγηση που τις παρουσίαζε σχεδόν ως ανύπαρκτες.
 Ποιοι όμως επωφελούνται και ποιοι πλήττονται από ακύρωση του διαγωνισμού; 
 1) Μέχρι ο νέος διαγωνισμός να φέρει αποτέλεσμα, οι παλαιοί προμηθευτές θα συνεχίσουν να πωλούν στην τιμή των 123 δραχμών ανά τηλεκάρτα.
 2) Οι παλαιοί προμηθευτές δεν θα υποχρεωθούν να επιστρέψουν τα ποσά των 4-5 δισ. δραχμών, καθώς δεν θα έχουν προκύψει φθηνότερες τιμές.
 3) Σε έναν επόμενο διαγωνισμό, οι εταιρείες είναι πιθανόν να επικαλεστούν την άνοδο των τιμών του πετρελαίου και να κάνουν ακριβότερες προσφορές.
 4) Αβέβαιη καθίσταται η επιστροφή χρημάτων στον ΟΤΕ και από το ενδεχόμενο να μην εμφανιστούν στο νέο διαγωνισμό οι παλαιοί προμηθευτές. Τι θα συμβεί, για παράδειγμα, εάν ο Σ. Κόκκαλης εμφανιστεί όχι μέσω της ΝΑΜΑΚΟ, αλλά άλλης εταιρείας, όπως αυτή που φέρεται να δημιουργεί με την «Ινφορμ - Π. Λύκος»; 
 Ομως, η διοίκηση του ΟΤΕ θα κληθεί να απαντήσει και για τη ζημιά που υφίσταται 
ο Οργανισμός, δεδομένου ότι εάν δεν είχαν προηγηθεί οι μεθοδεύσεις θα μπορούσε 
τώρα να προμηθεύεται τηλεκάρτες σε πολύ χαμηλότερες τιμές. Να κερδίσει δηλαδή από τη διαφορά τιμής (11, 5 δισ. για 500 εκατ. τηλεκάρτες), να έχει λάβει την επιστροφή από τους παλαιούς προμηθευτές (4-5 δισ.) ή στη χειρότερη περίπτωση να έχει εισπράξει τις εγγυητικές επιστολές ύψους 1 δισ. δραχμών εάν οι φτηνότεροι υποψήφιοι («Περιβάλλον», «Σάνιο») είχαν αποδειχθεί ανίκανες να αντεπεξέλθουν στην προμήθεια.
