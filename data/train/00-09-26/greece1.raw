έχει επιτευχθεί συμφωνία μεταξύ των «μεγάλων» της γης. Οι ισχυροί που επηρεάζουν την παγκόσμια οικονομία -αν δεν τη διαμορφώνουν- κάνουν φανερό ότι βαδίζουμε με σταθερότητα και στιβαρότητα προς «μια υψηλότερη τιμή για το ευρώ και προς μια χαμηλότερη, και μάλιστα σύντομα, τιμή για το πετρέλαιο.
Αρχίζει να γίνεται βέβαιο ότι εδώ στη σύνοδο του Διεθνούς Νομισματικού Ταμείου 
έχει επιτευχθεί συμφωνία μεταξύ των «μεγάλων» της γης.
 Οι ισχυροί που επηρεάζουν την παγκόσμια οικονομία -αν δεν τη διαμορφώνουν- κάνουν φανερό ότι βαδίζουμε με σταθερότητα και στιβαρότητα προς «μια υψηλότερη 
τιμή για το ευρώ και προς μια χαμηλότερη, και μάλιστα σύντομα, τιμή για το πετρέλαιο.
 Πολλοί, εδώ στην Πράγα, μεταξύ αυτών και Ελληνες παράγοντες, εκφράζουν συγκρατημένη αισιοδοξία ότι η κρίση του πετρελαίου τελειώνει χάρη στις συνδυασμένες κινήσεις ΗΠΑ, Ευρωπαϊκής Ενωσης, Ιαπωνίας, ενώ φαίνεται ότι έμεινε έξω από τη συμφωνία αλλά εν γνώσει τους η Παγκόσμια Τράπεζα και το Διεθνές Νομισματικό Ταμείο. Πιθανόν να μην κρίθηκαν αξιόπιστοι και ικανοί να διαφυλάξουν τα μεγάλα μυστικά των παρεμβάσεων στα δύο αυτά μέτωπα, λένε εδώ οι 
 Την ίδια στιγμή που το ΔΝΤ μένει εκτός νυμφώνος των εξελίξεων και των παρασκηνιακών αποφάσεων, οι διαδηλώσεις κατά της παγκοσμιοποίησης, τουλάχιστον 
μέχρι χθες, αποδεικνύονται «βελούδινες» -σαφώς το αίμα δεν έτρεξε, γράφουν οι τσεχικές εφημερίδες- ενώ οι διαδηλωτές δεν ξεπέρασαν τους 2.000-3.000. Σήμερα, 
βεβαίως, είναι η κρίσιμη ημέρα για ακτιβιστές, συνέδρους και την τσεχική αστυνομία που στο προηγούμενο διάστημα είχε πολύ έντονη παρουσία. Η πανέμορφη Πράγα είναι μισοάδεια, τα σχολεία έχουν κλείσει για τον φόβο ταραχών και οι μισοί κάτοικοι έχουν φύγει για ολιγοήμερες διακοπές.
 Παρ' ότι το ΔΝΤ είναι πάντα συντηρητικό στις επιλογές και κατευθύνσεις του, μια μεγάλη μερίδα των συνέδρων -τουλάχιστον όπως λένε ελληνικές πηγές- αναγνωρίζουν ότι και στις δύο κρίσεις, δηλαδή του ευρώ και του πετρελαίου, πρωτεύοντα ρόλο διαδραμάτισαν οι ΗΠΑ αναλαμβάνοντας και πάλι το ρόλο του παγκόσμιου χωροφύλακα, όχι όμως πολεμοχαρούς αυτή τη φορά. Ετσι: 
  Ο πρόεδρος Κλίντον έδωσε με πράξεις την εμφανή στήριξή του κατά του ΟΠΕΚ απελευθερώνοντας στρατηγικά αποθέματα, λένε εδώ στο Συνεδριακό Κέντρο της Πράγας. Στό ίδιο μήκος κύματος κινήθηκε και ο προεδρικός υποψήφιος των δημοκρατικών Αλ Γκορ τονίζοντας την ανάγκη για μεγαλύτερη απελευθέρωση. Ο τελευταίος βεβαίως «παίζει» την προεδρία των ΗΠΑ και μιλά θίγοντας το αισθητήριο των ψηφοφόρων του, αλλά σίγουρα, λένε εδώ οι πηγές, έρχεται εν γνώσει του σε αντίθεση με τα συμφέροντα των πετρελαϊκών εταιρειών του Τέξας, τα οποία ως γνωστό, τάσσονται με το μέρος του ρεπουμπλικανού Μπους. 
 Ετσι, με την επικείμενη πτώση της τιμής του πετρελαίου προσελκύονται οι Αμερικανοί ψηφοφόροι αλλά και ωφελούνται τα μέγιστα οι λαοί της Γης και οπωσδήποτε η Ευρωπαϊκή Οικονομία που θα συνεχίσει να έχει τον αέρα της ανάπτυξης. Και επαμφοτερίζει η Βρετανία του κ. Μπλερ λόγω των κερδών από το πετρέλαιο της Βόρειας Θάλασσας.
  Στην κρίση του ευρώ πάλι οι Αμερικανοί έπαιξαν πρωτεύοντα ρόλο στη στήριξή του. Οι παρεμβάσεις των Κεντρικών Τραπεζών της Ευρώπης και της Ιαπωνίας δεν θα 
είχαν κανένα αποτέλεσμα, εάν δεν παρενέβαινε και η αμερικανική FED. Βεβαίως, υπήρχε και η αυξανόμενη γκρίνια των αμερικανικών εξαγωγικών επιχειρήσεων που έβλεπαν ότι με τόσο υψηλό δολάριο δεν μπορούσαν να προωθήσουν τα προϊόντα τους. Αλλά και η αντίδραση των συντηρητικών κύκλων στη στήριξη του ευρώ ήταν επίσης έντονη. 
 Εφημερίδες σαν τους «Financial Times», τη «Wall Street Journal» κ.ά. τάχθηκαν από ιδεολογική τοποθέτηση και προκατάληψη κατά της παρέμβασης, όπως και όλοι οι γιάπις του ΔΝΤ. Αλλά η αμερικανική κυβέρνηση είχε ήδη αποφασίσει - θέτοντας 
ταυτόχρονα τέλος σε αυτή τουλάχιστον τη φάση στο μύθο για εμπορικό πόλεμο Ευρώπης- ΗΠΑ. Στην Πράγα, λένε χαρακτηριστικά, ότι με την πτωτική παρέμβασή τους για τη στήριξη του ευρώ «οι Αμερικανοί εξοφλούν προς τους Ευρωπαίους το γραμμάτιο του 1995 όταν τότε το δολάριο βρισκόταν σε κατακόρυφη πτώση και οι Ευρωπαίοι βγήκαν ανοιχτά και το στήριξαν με τα συναλλαγματικά αποθέματα των κεντρικών τους τραπεζών». 
 Ακόμη λέγεται εδώ ότι η παρέμβαση υπέρ ευρώ έγινε καθώς η Ευρωπαϊκή Ενωση διέρχεται δύσκολες μέρες εν όψει μάλλον δυσμενών αποτελεσμάτων στο δημοψήφισμα 
 Ο υπουργός Εθνικής Οικονομίας Γιάννος Παπαντωνίου έφτασε αργά χθες το βράδυ στην Πράγα για να μετάσχει στη σύνοδο του ΔΝΤ. Ετσι, δεν υπάρχουν επίσημα σχόλια για την πτώση του πετρελαίου και την άνοδο του ευρώ. Σημειώνεται πάντως 
ότι εδώ και μία περίπου εβδομάδα ο κ. Παπαντωνίου ήταν ο μόνος από τους αρμόδιους υπουργούς που ήταν αισιόδοξος για την έκβαση των νέων μαχών. Οπως είχε καταγραφεί στην «Ε», ο κ. Παπαντωνίου έλεγε συνεχώς στους συνεργάτες του ότι το πολύ μέχρι τους δύο πρώτους μήνες του 2001 τα πράγματα θα έχουν ομαλοποιηθεί και τόνιζε ότι οι επιπτώσεις της κρίσης ήταν ασήμαντες. Η ελληνική οικονομία, έλεγε, αντιστάθηκε.
 Αν η κατάσταση ομαλοποιηθεί, τονίζουν οι εδώ ελληνικές πηγές, θα είναι από την 
άλλη πλευρά δύσκολο για την κυβέρνηση να έχει συνεχώς έναν μπαμπούλα πάνω από τον ελληνικό λαό που θα ζητά συνεχώς θυσίες και αυτοσυγκράτηση όταν η πίτα μεγεθύνεται κατά 4-5% και ανακύπτει πρόβλημα κατανομής της. 
 Αισιοδοξία για το ευρώ και το πετρέλαιο εξέφρασε χθες με δηλώσεις του εδώ ο διοικητής της Τράπεζας Ελλάδος Λουκάς Παπαδήμος. Η παρέμβαση υπέρ του ευρώ που 
έγινε εδώ έδειξε ότι η Ευρωπαϊκή Ενωση έχει διαθέσιμα μέτρα για να το στηρίξει, αν το πετρέλαιο κυμανθεί πλέον μεταξύ 25 και 30 δολαρίων, δηλαδή με μέσο όρο γύρω στα 27 δολάρια, και τότε οι ρυθμοί ανάπτυξης θα είναι το 2001 4% 
για την Ευρώπη και 3, 5% για τις ΗΠΑ. Ουσιαστικά, δημοσιοποιώντας το κοινό μυστικό της πίεσης κατά των πετρελαιοπαραγωγών χωρών, που άσκησαν η ομάδα G-7 αλλά και η Ευρωπαϊκή Ενωση, είπε ότι κατά τις συναντήσεις που έγιναν εδώ ο βαθμός χρησιμοποίησης του πετρελαίου είναι πλέον ο μισός σε σχέση με την προηγούμενη δεκαετία. Αισιόδοξο στοιχείο είναι κατά τον κ. Παπαδήμο ότι ο Αμερικανός υπουργός Οικονομικών Λόρενς Σάμερς, μιλώντας εδώ στη λεγόμενη «λέσχη των 30», είπε ότι η αμερικανική οικονομία θα συνεχίσει να έχει υψηλούς αναπτυξιακούς ρυθμούς. 
 Μιλώντας για τη δραχμή, ο κ. Παπαδήμος είπε ότι απέχει μισή μόνο εκατοστιαία μονάδα από την κεντρική ισοτιμία και ότι η Τράπεζα της Ελλάδος δεν έχει πρόθεση να επιταχύνει την πολιτική της διολίσθησης. Ο πληθωρισμός, είπε ο κ. Παπαδήμος, δεν θα επηρεαστεί σημαντικά και επισήμανε ότι τον Αύγουστο ο πληθωρισμός ήταν κατά μία μονάδα χαμηλότερος σε σχέση με τον Οκτώβριο του 2000. Επισήμανε, όμως, ότι υπάρχουν εξελίξεις και επιπτώσεις από την περσινή μείωση των πόρων που πιθανώς θα φανούν τον Οκτώβριο. 
 H Πράγα φαίνεται να έχει «ξαφνιαστεί» από όσα γίνονται τόσο στους δρόμους της όσο και στο Συνεδριακό Kέντρο όπου έχουν συγκεντρωθεί περισσότεροι από 13.000 αντιπρόσωποι της ετήσιας συνόδου του Διεθνούς Nομισματικού Tαμείου και της Παγκόσμιας Tράπεζας. Tο ξάφνιασμα της πόλης είναι δικαιολογημένο. Στους δρόμους, οι τουρίστες έχουν αντικατασταθεί από μία βαβέλ διαδηλωτών, αν και όχι τόσο πολλών όσο αρχικά αναμενόταν, ενώ στο Συνεδριακό Kέντρο το ΔNT και η 
Παγκόσμια Tράπεζα συζητούν για τα δύο κεντρικά προβλήματα της Δύσης, το ευρώ και το πετρέλαιο.
 Tην Kυριακή το βράδυ ένα πολύχρωμο πλήθος διαδηλωτών από ολόκληρο τον κόσμο, μαζί και αρκετές δεκάδες από την Eλλάδα («Kέντρο Kριστιάν Pακόφσκι») σταμάτησαν την κυκλοφορία με μια καθιστική διαμαρτυρία στην περίφημη γέφυρα του Kαρόλου. Xθες πολλές συγκεντρώσεις έγιναν σε κλειστούς χώρους για την προετοιμασία της μεγάλης διαδήλωσης που θα γίνει σήμερα (Tρίτη) στις 3 μ.μ. έξω από το Συνεδριακό Kέντρο. Tα συνθήματα κατά της παγκοσμοποίησης δεν είναι βέβαιο ότι θα ακούγονται μέχρι το κτίριο που πραγματοποιείται η σύνοδος, όμως οι σύνεδροι ξέρουν ότι είναι «πολιορκημένοι» από αυτούς για τα προβλήματα των οποίων οι ίδιοι αποφασίζουν.
 Mπορεί να γίνουν επεισόδια στους δρόμους, μπορεί και όχι. Ομως το μεγάλο «επεισόδιο» έγινε την Παρασκευή με τις δύο «κινήσεις», εκείνων των κεντρικών τραπεζών για τη στήριξη του ευρώ, και την απόφαση του Kλίντον να «ρίξει» στην αμερικανική αγορά το 5% των πετρελαϊκών αποθεμάτων των HΠA.
 Tις «επιπτώσεις» από τις δύο αυτές κινήσεις περίμεναν να δουν όλοι στο Συνεδριακό Κέντρο χθες. Πρώτον αγωνιώδες ερώτημα: θα διατηρηθεί το ευρώ κοντά στα 90 σεντς; Δεύτερο ερώτημα: η κάμψη των τιμών του πετρελαίου (μέχρι τα 27 δολάρια κάποια στιγμή χθες) θα διατηρηθεί; Tα δύο ερωτήματα σίγουρα δεν απασχολούν τους διαδηλωτές έξω από το κτίριο. Aποτελούν όμως ένα πολύ κρίσιμο τεστ γι' αυτούς που είναι μέσα στο κτίριο για το αν είναι σε θέση να «ελέγξουν 
το σύστημα» ή το σύστημα είναι πλέον απολύτως στον έλεγχο των αγορών... Ο επικεφαλής του Οργανισμού Διαχείρισης Δημοσίου Xρέους, Xριστόφορος Σαρδελής, παρατηρεί ότι είναι για πρώτη φορά που γίνεται τέτοια παρέμβαση για στήριξη νομίσματος πριν από τη συνάντηση της G-7, όπως επίσης ότι η αναφορά για στήριξη συναλλαγματικής ισοτιμίας στην ανακοίνωσή της G-7, έχει γίνει δύο ή τρεις φορές μόνο στο παρελθόν. Mε την έννοια αυτή, προσθέτει, το «μήνυμα» για τις αγορές είναι πολύ ισχυρό.
 Bέβαια το «μήνυμα» εστάλη, αλλά οικονομικοί αναλυτές εδώ στην Πράγα παρατηρούν 
ότι οι αγορές καταλαβαίνουν ότι οι G-7 θέλουν να στηρίξουν το ευρώ πάνω από ένα επίπεδο. Ποιο είναι όμως αυτό το επίπεδο, θα «δοκιμαστεί» στην πράξη και αν εκεί οι αγορές διαπιστώσουν αδυναμία των τραπεζών και των κυβερνήσεων να πληρώσουν το κόστος αυτής της στήριξης, τότε το μέλλον του ευρώ δεν είναι ιδιαίτερα αισιόδοξο. Πέραν αυτού, όπως παρατηρούν, οι λόγοι που έκαναν το ευρώ 
αδύνατο δεν έχουν αλλάξει, όπως δεν έχει αλλάξει και τη θέση των HΠA (δήλωση Σόμερς) ότι θέλουν το δολάριο ισχυρό...
 Mε όλα αυτά, το ερώτημα που προκύπτει στην Πράγα -αλλά δεν θα απαντηθεί εδώ- είναι το κατά πόσο η «παρέμβαση» που διακινδύνευσαν οι κεντρικές τράπεζες την Παρασκευή είναι αρκετά «αξιόπιστη» και ισχυρή ώστε να στηρίξει μια νέα ισορροπία μεταξύ ευρώ-δολαρίου. Aπό την απάντηση άλλωστε στο ερώτημα αυτό θα εξαρτηθεί σε μεγάλο βαθμό και η τύχη της τιμής του πετρελαίου τους επόμενους μήνες...
 Ερημη πόλη πριν ξεσπάσει η καταιγίδα θύμιζε χθες η πρωτεύουσα της Τσεχίας. Εμοιαζε με νεκρή ζώνη όπου κυκλοφορούσαν μόνο πάνοπλοι αστυνομικοί. Πάνω από 11.000 Tσέχοι αστυνομικοί, αλλά και πράκτορες του FBI φρουρούν τους συνέδρους που λαμβάνουν μέρος στην 55η Σύνοδο της Παγκόσμιας Τράπεζας και του Διεθνούς Νομισματικού Ταμείου. 
 Από την άλλη οι διαδηλωτές, πάνω από 20.000, συγκεντρώνονται από όλη την Ευρώπη στα δικά τους «συνεδριακά» κέντρα, όπου το συντονιστικό όργανο Inpeg καθορίζει την στρατηγική του αγώνα ενάντια στην παγκοσμιοποίηση. Η μετάβαση στην πόλη είναι αρκετά δύσκολη, αφού όχι μόνον η τσέχικη φρουρά των συνόρων, αλλά και η σλοβάκικη, η αυστριακή ακόμα και η ιταλική εφευρίσκουν προσχήματα για να παρακωλύουν την προσέλευση των ακτιβιστών. Τόσο την Κυριακή όσο και χθες έγιναν συντονισμένες πορείες και καθιστικές διαμαρτυρίες μπροστά από το υπουργείο Εσωτερικών, με κύριο αίτημα να ανοίξουν τα σύνορα για τους διαδηλωτές.
 Μέχρι τώρα οι κινήσεις αυτές έχουν φέρει αποτέλεσμα. Οσοι κρατούνται στα σύνορα τελικά περνούν μετά από μια ταλαιπωρία περίπου έξι ωρών. Οι συνοριακοί φρουροί εφαρμόζουν μια διαδικασία ελέγχου που περιλαμβάνει από σωματική έρευνα, έλεγχο του συναλλάγματος των διαδηλωτών μέχρι αστυνομικούς σκύλους που 
 Στον πόλεμο ενάντια στους ακτιβιστές που κατεβαίνουν στην Πράγα συμπεριλαμβάνονται και οι φήμες που σπέρνουν τα τσέχικα ΜΜΕ. Πότε μιλούν για επικείμενη σύγκρουση ακροδεξιών με αριστερούς και πότε για μια τεράστια αστυνομική δύναμη που θα εμποδίσει τους διαδηλωτές να πλησιάσουν στα σημεία-στόχους.
 Το στάδιο Στράχοφ που παραχώρησε ο Χάβελ για τους διαδηλωτές, είναι σχεδόν άδειο. Το Inpeg καλεί τον κόσμο να μην το προτιμά, ενώ η ιδιωτική εταιρεία που 
το έχει αναλάβει εφαρμόζει αυστηρό έλεγχο και κοστολογεί υπέρογκα τις υπηρεσίες της. Παράλληλα, ελικόπτερα της αστυνομίας πετούν χαμηλά πάνω από το στάδιο για εκφοβισμό.
 Το σχέδιο των διαδηλωτών καθορίστηκε στην κεντρική συνάντηση χθες το απόγευμα. 
Σκοπός τους είναι να κλείσουν από τις έξι το πρωί τους δρόμους προς το συνεδριακό κέντρο, για να εμποδίσουν την προσέλευση των συνέδρων. Είναι αποφασισμένοι να μετατρέψουν την ιστορική πόλη σε ένα νέο Σιάτλ. Το συνεδριακό 
κέντρο επικοινωνεί με την υπόλοιπη πόλη με γέφυρες και είναι πρόσφορο για αποκλεισμό. 
 Οσο για την ελληνική παρουσία, γύρω στους 200 Eλληνες ακτιβιστές βρίσκονται ήδη στην περιοχή. Η υπόλοιπη ελληνική συμμετοχή, 12 πούλμαν με εργάτες, φοιτητές κ.ά. αναμένεται να φτάσει σήμερα το πρωί για να συμμετάσχει στη μεγάλη διαδήλωση.
 H Eπιτροπή Πρωτοβουλίας «Πράγα 2000», εκτός από τη συμμετοχή της στη διαδήλωση 
συγκέντρωση και πορεία με περικύκλωση του Xρηματιστηρίου και μεγάλων τραπεζών και την ίδια ώρα στη Θεσσαλονίκη, στο άγαλμα Λαμπράκη, με πορεία στο Aμερικανικό Προξενείο.
