Με «καρχαρίες» παρομοίασε ο αστυνόμος Ιωάνν. Ραχωβήτσας, καταθέτοντας χθες ενώπιον του Τριμελούς Εφετείου Κακουργημάτων της Αθήνας, τους Eλληνες «βαρόνους της κοκαΐνης» μέλη, κατά την εκτίμησή του, μιας από «τις πιο καλά οργανωμένες ομάδες διακίνησης ναρκωτικών σε όλο τον κόσμο». 
 Ο αστυνομικός της Δίωξης Ναρκωτικών, που ήταν ο πρώτος μάρτυρας σ' έναν μακρύ κατάλογο, περιέγραψε βήμα προς βήμα τις ενέργειες της υπηρεσίας του, αλλά και των ξένων συναδέλφων του με τους οποίους συνεργάστηκε για την εξάρθρωση του κυκλώματος των Eλλήνων «Εσκομπάρ».
 Τα εδώλια των κατηγορουμένων, δεξιά και αριστερά από το μάρτυρα, σε... πλήρη σύνθεση.
 Από τη μια οι οχτώ φερόμενοι ως πρωταγωνιστές μιας από τις μεγαλύτερες υπόθεσεις εμπορίας κοκαΐνης που αποκαλύφθηκε ποτέ στη χώρα μας, κατηγορούμενοι 
σε βαθμό κακουργήματος, κι από την άλλη οι σύζυγοί τους σε... δεύτερο ρόλο, αφού η εμπλοκή τους έχει να κάνει με τα κέρδη της... επαγγελματικής ενασχόλησης των ανδρών τους και συγκεκριμένα τους κοινούς τραπεζικούς τους λογαριασμούς.
 * Ιωάνν. Κατελούζος, επιχειρηματίας, πρώην πλοιοκτήτης, γνωστός στο λιμάνι του 
 * Ιακ. Καρτσωνάκης, ναυλομεσίτης και πρώην πλοιοκτήτης. Φέρεται να μυήθηκε στη «δουλειά» από τον Κατελούζο, αλλά στη συνέχεια... δραστηριοποιήθηκε μόνος του. 
 * Δημ. Κονδύλιος, πλοιοκτήτης. Στο σπίτι του στην Εκάλη οι αστυνομικοί βρήκαν 440 εκατομμύρια δραχμές.
 * Π. Χαϊκάλης, επιχειρηματίας, Ηλ. Kαλής, πλοιοκτήτης, Γ. Πίσπας, αρχιμηχανικός, Α. Βεργής, πλοίαρχος και Παρ. Τσαλδάρης, πλοίαρχος.
 Υπενθυμίζεται ότι παρά την -όπως υποστηρίζεται από τις Aρχές-πλουσιότατη δράση 
τους στην ογκωδέστατη δικογραφία η «περιγραφή εστιάζεται κυρίως στο φορτίο του 
πλοίου "China Bezee", που εντοπίστηκε από την αμερικανική δίωξη ναρκωτικών στις 27 Μαΐου 2000, να μεταφέρει στα αμπάρια του σχεδόν 4 τόνους κόκας από την 
Κολομβία προς τη Δυτική Ευρώπη. Το πλοίο εντοπίστηκε από τους Aμερικανούς στην 
Καραϊβική κι αμέσως άρχισαν το «γαϊτανάκι» των συλλήψεων. Είκοσι εννέα μέλη του πληρώματος πιάστηκαν από τους Aμερικανούς.
 Χθες, πρώτη ημέρα της δίκης ο Ιωάννης Ραχωβίτσας εξιστόρησε στο δικαστήριο κάθε στοιχείο που συνετέλεσε στη σύλληψη των κατηγορουμένων. Οπως είπε, η αρχή 
του τέλους τους ήταν το Φεβρουάριο του 2000, οπότε η Δίωξη Ναρκωτικών ενημερώθηκε από την αμερικανική DEA ότι εντοπίστηκε το ελληνικό πλοίο CANES στην Καραϊβική με 3, 8 τόνους κόκας και ότι έχουν συλληφθεί οι Σπ. Μπουζιώτης, πλοίαρχος και Γερ. Ρουβάς, μηχανικός. «Ναυλωτής -κατέθεσε ο κ. Ραχωβίτσας- ήταν ο Ιάκωβος Καρτσωνάκης. Μάθαμε ότι υπήρχε μια ομάδα Eλλήνων που διοργανώνει μεταφορές κοκαΐνης σε Αμερική και Ευρώπη. Κάναμε σύσκεψη με όλες τις υπηρεσίες για να συντονίσουμε τις ενέργειες. Από την πρώτη έρευνα βρήκαμε την εταιρεία του Ηλία Καλή και του Παν. Χαϊκάλη. Σε συνεννόηση με την εισαγγελία Πρωτοδικών αρχίσαμε παρακολουθήσεις των τηλεφωνικών τους συνομιλιών. Στην πορεία προέκυψε ο Δημήτριος-Ελευθέριος Κονδύλιος».
 Μετά την αποτυχία τους να πιάσουν πλοίο που μετέφερε 3 τόνους κόκας από την Καρθαγένη στην Ισπανία (το νόμιμο φορτίο ήταν ζάχαρη που θα παρέδιδε στην Ισπανία), οι Aρχές επικέντρωσαν το ενδιαφέρον τους στο «China Breeze», επίσης ιδιοκτησίας της ίδιας εταιρείας, το οποίο εμφανιζόταν να παραδίδει γυαλί στη Νέα Ορλεάνη, να φορτώνει ζάχαρη στην Κούβα και να πηγαίνει στα Κανάρια Νησιά. Από τις συνομιλίες των εμπλεκομένων οι αστυνομικοί κατάλαβαν ότι το πλοίο είχε 
φορτώσει τέσσερις τόνους κόκας με εντολή Χαϊκάλη και Κονδυλίου. Τελικά το πλοίο εντοπίστηκε στην Καραϊβική στις 24 Μαΐου. Ως το τέλος του μήνα είχαν συλληφθεί και οι οχτώ κατηγορούμενοι.
 Οπως κατέθεσε ο μάρτυρας «η πληρωμή για τη διακίνηση έφθανε ή και ξεπερνούσε κάποιες φορές τα τρία εκατ. δολάρια, χρήματα που έφερνε στην Eλλάδα ο Γ. Πίσπας».
