 Πολλές ελπίδες για την αντιμετώπιση μιας ορισμένης κατηγορίας ασθενών με καρδιακή ανεπάρκεια προσφέρει ένας νέος, πρωτοποριακός τρόπος βηματοδότησης, που έχει ήδη εφαρμοστεί με εντυπωσιακά αποτελέσματα σε 130 ασθενείς στην Ευρώπη.
 Τα ιδιαίτερα ενθαρρυντικά αποτελέσματα μεγάλης ευρωπαϊκής έρευνας για τη μέθοδο παρουσίασε το περασμένο Σάββατο στην Αθήνα ο επικεφαλής της μελέτης, καθηγητής Jean Claude Daubert από τη Rennes της Γαλλίας, κατά τη διάρκεια του 5ου Ελληνο-Γαλλικού Ρυθμολογικού Συμποσίου του Νοσοκομείου του Ελληνικού Ερυθρού Σταυρού, που πραγματοποιήθηκε στο Εθνικό Ιδρυμα Ερευνών. 
 Θέμα του συμποσίου ήταν οι καρδιακές αρρυθμίες και σε αυτό έξι Γάλλοι κι ένας Βέλγος, πρωτοπόροι και γνωστοί καρδιολόγοι διεθνώς στον τομέα των διαταραχών του καρδιακού ρυθμού, συνεργάστηκαν με 16 Ελληνες συναδέλφους τους, που είχαν αξιόλογη εργασία στον ίδιο τομέα, προκειμένου να παρουσιάσουν, αναλύσουν και συζητήσουν, μπροστά σε ένα πυκνό ακροατήριο Ελλήνων καρδιολόγων, τα μεγάλα και 
 Το συμπόσιο οργάνωσαν οι γνωστοί καρδιολόγοι Νικόλαος Λούβρος και Παναγιώτης Σκουφάς, που έχουν πραγματοποιήσει μέχρι σήμερα αξιόλογη εργασία πάνω στις καρδιακές αρρυθμίες. 
νέα μέθοδο αντιμετώπισης της σοβαρής καρδιακής ανεπάρκειας, όταν μάλιστα δεν υπάρχει συγχρονισμός των δύο κοιλιών της καρδιάς, σε αρρώστους που έχουν αποκλεισμό του αριστερού σκέλους. 
 Με τη μέθοδο αυτή βηματοδοτείται η καρδιά στο δεξιό κόλπο και συγχρόνως στις δύο κοιλίες με ειδικό ηλεκτρόδιο.
 Η μέθοδος δίνει πολλές ελπίδες στην αντιμετώπιση της καρδιακής ανεπάρκειας, πράγμα που έχει μεγάλη σημασία, αν ληφθούν υπόψη τα πενιχρά αποτελέσματα που δίνει η θεραπεία με φάρμακα, ενώ η καρδιομυοπλαστική και η μεταμόσχευση καρδιάς πολύ δύσκολα μπορεί να χρησιμοποιηθούν. 
 Σημειώνεται ότι καρδιακή ανεπάρκεια παρουσιάζει το 20-25% των αρρώστων που έχουν πάθει έμφραγμα, αυτών που έχουν πάθηση στις βαλβίδες της καρδιάς τους, αυτών που πάσχουν από μυοκαρδιοπάθεια και άλλων.
 Η νέα αυτή μέθοδος είχε εντυπωσιακά αποτελέσματα από την εφαρμογή της σε 130 αρρώστους, βελτιώνοντας την κατάστασή τους κατά 25%. Οπως όμως τονίστηκε, πρόκειται για μια μέθοδο ιδιαίτερα δύσκολη στην εφαρμογή της, που πραγματοποιείται με ειδικούς καθετήρες και με καρδιολόγους που πρέπει να έχουν 
μεγάλη εμπειρία, ώστε να εκδηλωθούν όσο γίνεται λιγότερες επιπλοκές. 
 Ο κ. Λούβρος μίλησε για τον αιφνίδιο θάνατο, που οφείλεται σε κοιλιακή μαρμαρυγή και ο οποίος μπορεί να εμφανιστεί και σε ανθρώπους στους οποίους δεν 
υπάρχει εμφανές καρδιακό νόσημα. Πρόκειται, όπως επισήμανε, περί γενετικών γονιδιακών ανωμαλιών, οι οποίες επηρεάζουν το ηλεκτρικό υπόστρωμα της καρδιάς και μπορεί να καταλήξουν έτσι σε εκδήλωση βαριάς μορφής κοιλιακής αρρυθμίας, την κοιλιακή μαρμαρυγή, με συνέπεια τον αιφνίδιο θάνατο. 
 Ο κ. Σκουφάς μίλησε για την κολπική μαρμαρυγή, την πλέον συχνή αρρυθμία που παρουσιάζεται στο 10% του πληθυσμού, ηλικίας άνω των 65 ετών, είτε παροξυντικά 
 Πρόκειται για αρρυθμία που όταν εμφανισθεί σε καρδιοπάθειες, επιβαρύνει τη συμπτωματολογία της και είναι δυνατόν να οδηγήσει σε καρδιακή ανεπάρκεια. Ο πλέον συχνός κίνδυνος είναι η δημιουργία θρόμβου στον αριστερό κόλπο της καρδιάς, με αποτέλεσμα εμβολικό επεισόδιο, κυρίως εγκεφαλικό ή και στα περιφερειακά αγγεία. 
 Οι ασθενείς αυτοί, όπως τονίστηκε, πρέπει να είναι σε μόνιμη αντιπηκτική αγωγή. 
 Οταν η κολπική μαρμαρυγή επιμένει και δεν ανατάσσεται φαρμακευτικά, πρέπει να γίνει προσπάθεια επαναφοράς του κανονικού ρυθμού της καρδιάς με ηλεκτρική απινίδωση, αλλά πρέπει να έχει προηγηθεί η χορήγηση αντιαρρυθμικών φαρμάκων, η 
οποία πρέπει να συνεχιστεί για ένα χρονικό διάστημα μετά την ανάταξη, ώστε να προλαμβάνονται οι άμεσες υποτροπές. 
 Παράλληλα, ο καθηγητής Philippe Coumel παρουσίασε νέες απόψεις στην αρρυθμιογένεση, που εξηγούν το βαθύτερο μηχανισμό της παραγωγής των αρρυθμιών της καρδιάς.
 Ο καθηγητής Nadir Saoudi μίλησε για τη θεραπευτική αντιμετώπιση σε μόνιμη βάση 
του κολπικού πτερυγισμού, μιας εξαιρετικά ταχείας κολπικής αρρυθμίας, που μπορεί να αποτελεί και το προστάδιο της κολπικής μαρμαρυγής. 
 Η καρδιολόγος Melere Hocini, μετέφερε την εμπειρία της ομάδας του καθηγητή Michel Haissaguere, που εργάζεται στο Bordeaux, οι οποίοι αντιμετωπίζουν, σε μόνιμη βάση και με μέθοδο που χαρακτηρίζεται πρωτότυπη διεθνώς, την κολπική μαρμαρυγή.
 Και στην περίπτωση του κολπικού πτερυγισμού και στην κολπική μαρμαρυγή γίνεται 
καταστροφή των κυκλωμάτων, μέσω των οποίων αναπτύσσεται και παρατείνεται η αρρυθμία, στην πρώτη περίπτωση, ενώ στη δεύτερη καταστρέφονται οι εστίες στις πνευμονικές φλέβες, απ' όπου η αρρυθμία ξεκινά. Και στις δύο περιπτώσεις χρησιμοποιείται κατάλυση με ραδιοσυχνότητα, όπως ανέλυσαν οι ομιλητές. 
 Για τους εμφυτεύσιμους απινιδωτές, που σε μόνιμη βάση καταστέλλουν τις τόσο επικίνδυνες για τη ζωή κοιλιακές αρρυθμίες, μίλησε ο καθηγητής Samuel Lev y, ενώ ο καθηγητής Nadir Saudi μετέφερε την εμπειρία του καθηγητή Etienne Aliot, που δεν μπόρεσε να έλθει την τελευταία στιγμή. 
 Οι Ελληνες καρδιολόγοι έδωσαν την εμπειρία τους και το δικό τους «παρών», παρουσιάζοντας αυτά που ισχύουν στα καρδιολογικά κέντρα από τα οποία προέρχονται, αναφορικά με αρρυθμίες, στο κολπικό, κολποκοιλιακό και κοιλιακό επίπεδο της καρδιάς, ως και στην καρδιακή βηματοδότηση.
