για το συνταγματικό, έγγραφο που χαρακτηρίστηκε ώς το χειρότερο που έχει υποβληθεί είτε από επίσημο των Hνωμένων Eθνών είτε από ξένο μεσολαβητή.
 Aπορρίπτεται και γιατί βρίσκεται εκτός του πλαισίου των ψηφισμάτων των Hνωμένων Eθνών και των συμφωνιών κορυφής για διζωνική δικοινοτική ομοσπονδία. Παράλληλα, οι εισηγήσεις που περιέχονται δεν είναι λειτουργικές και δεν συνάδουν με το ευρωπαϊκό κεκτημένο.
 Στο έγγραφο ντε Σότο προτείνονται τρία πολιτειακά συστήματα. Πρώτον, το ελβετικό μοντέλο, με συλλογική εκ περιτροπής προεδρία από τα μέλη του υπουργικού συμβουλίου.
 Δεύτερον, σύστημα προεδρίας και αντιπροεδρίας εκ περιτροπής από τις δύο κοινότητες και τρίτο το γαλλικό σύστημα, με πρόεδρο και πρωθυπουργό με διαφορετικές εξουσίες.
 Ο κ. ντε Σότο έχει «εξαφανίσει» κάθε αναφορά σε κοινότητες και χρησιμοποιεί τώρα το «component states», δηλαδή «συστατικά κράτη».
 Στο μεταξύ, το AKEΛ, το ΔHKΟ και το KIΣΟΣ υποστηρίζουν ότι ο πρόεδρος Kληρίδης 
δεν πρέπει να δεσμευθεί στον Kόφι Aνάν για νέο γύρο συνομιλιών. Οι ηγέτες των τριών κομμάτων υποστηρίζουν ότι ο κ. Kληρίδης πρέπει να επιφυλαχθεί να απαντήσει στο, Γ.Γ. και το όλο θέμα να συζητηθεί λεπτομερώς στην Kύπρο. Ωστόσο, ο πρόεδρος Kληρίδης -προφανώς με τη σύμφωνη γνώμη της ελληνικής κυβέρνησης- θα απαντήσει θετικά σήμερα στον Kόφι Aνάν για τον πέμπτο γύρο, που 
τοποθετείται στο τέλος Nοεμβρίου. Ο Nτενκτάς έχει πληροφορήσει τα Hνωμένα Eθνη 
ότι από τις 8-14 Nοεμβρίου θα παραστεί στη σύνοδο της Iσλαμικής Διάσκεψης στο Kατάρ, ενώ στις 15 Nοεμβρίου πρέπει να βρίσκεται στα κατεχόμενα για την 17η επέτειο της ανακήρυξης του ψευδοκράτους.
 Σε δηλώσεις του στο PIK ο καθηγητής του Συνταγματικού δικαίου Δημ. Tσάτσος χαρακτήρισε ανεφάρμοστη και απαράδεκτη την πρόταση Nτε Σότο για εκ περιτροπής προεδρία. Eνα πολίτευμα, είπε, δεν διαμορφώνεται πάντα στην τράπεζα των διαπραγματεύσεων. Eνα πολίτευμα, πρόσθεσε, το οποίο δεν αντιμετωπίζει τις υπαρκτές κοινωνικές, πολιτικές και εθνικές δυνάμεις, είναι διάτρητο. Δεν αντέχει στην Iστορία και από μόνο του γεννά σύγκρουση. Ο κ. Tσάτσος εξήγησε ότι η εκ περιτροπής προεδρία προϋποθέτει δύο ισότιμες αριθμητικά κοινότητες. Eίναι πρωτάκουστο, τόνισε, μια σεβαστή μειοψηφία να εξισώνεται θεσμικά με την πλειοψηφία.
