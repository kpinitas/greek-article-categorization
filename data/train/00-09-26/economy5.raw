Με αγοραστική επίθεση στις μετοχές του δείκτη Morgan Stanle yCreece, «γιόρτασαν» χθες θεσμικοί αλλά και traders τη διαφαινόμενη εξομάλυνση της κρίσης στα μέτωπα των διεθνών τιμών του πετρελαίου και της ισοτιμίας ευρώ/δολαρίου. 
 Θετική υποδοχή στην είδηση της νέας υποχώρησης που κατέγραψαν χθες οι τιμές του μαύρου χρυσού (30 δολ./βαρέλι), αλλά και της διαφαινόμενης σταθεροποίησης του ευρώ έναντι του δολαρίου στα επίπεδα μετά την παρέμβαση της Παρασκευής (87 
 Τα μεγάλα ευρωπαϊκά χρηματιστηρία, όπως του Λονδίνου, της Φρανκφούρτης, του Παρισιού, αλλά και μικρότερα, όπως της Ιταλίας, της Ισπανίας, της Ελβετίας κ.ά. κινήθηκαν σε θετικό πεδίο, με την πλειονότητα εξ αυτών να καταγράφουν αξιόλογα κέρδη. 
 Ο βασικός χρηματιστηριακός δείκτης της ελληνικής αγοράς, αν και ταλανίστηκε από έντονες ενδοσυνεδριακές διακυμάνσεις, λόγω της γενικότερης νευρικότητας και της ενισχυμένης παρουσίας βραχυπρόθεσμων επενδυτών, διατήρησε σε όλη τη διάρκεια της συνεδρίασης θετικό το πρόσημό του, για να κλείσει τελικά με κέρδη 
 Το αγοραστικό ενδιαφέρον ήταν ιδιαίτερα έντονο, καθώς οι εντολές αγοράς ήταν σχεδόν εξαπλάσιες σε σχέση με αυτές για πωλήσεις, η επιφυλακτικότητα στο σύνολο της αγοράς, όμως, είχε τον πρώτο λόγο και απόδειξη ήταν ο ιδιαίτερα περιορισμένος τζίρος, που προσέγγισε μόλις τα 90 δισ. δρχ.
 Ενα μεγάλο μέρος αυτών των κεφαλαίων (11, 5 δισ. δρχ.), αφορούσαν, μάλιστα, συναλλαγές με τη μορφή πακέτων, σημαντικότερα εκ των οποίων ήταν αυτά της Ελβαλ (2, 6 εκατ. τεμάχια), της Βιοχάλκο (150 χιλ. εμάχια), της Ελληνικά Χρηματιστήρια Α.Ε. (400 χιλ. τεμάχια), της Αγροτικής Ασφαλιστικής, της Πήγασος, της Τηλέτυπος κ.ά.
 Σύμφωνα με τις εκτιμήσεις παραγόντων της χρηματιστηριακής αγοράς, η «κινητικότητα» που εμφανίζεται τις τελευταίες ημέρες στις προσυμφωνημένες συναλλαγές καταδεικνύει «γυρίσματα» μετοχών για την καταγραφή υπεραξιών εν όψει των αποτελεσμάτων 9μήνου, αλλά και αγορές «πακέτων» μετοχών από θεσμικά χαρτοφυλάκια. 
 Ισχυρό αγοραστικό ενδιαφέρον εκδηλώθηκε για τις μετοχές των τραπεζών (κυρίως Eurobank, Alpha bank και Εμπορική), που ήταν και ο κλάδος με τα μεγαλύτερα ημερήσια κέρδη (
 Η «περιφέρεια», πάντως, δεν έδειξε ικανή να ακολουθήσει τα βήματα των μετοχών της υψηλής κεφαλαιοποίησης, καθώς οι ρευστοποιήσεις, που εκδηλώθηκαν με επίκεντρο μετοχές του κατασκευαστικού κλάδου και της Παράλληλης Αγοράς, ώθησαν 
 Μετά το πέρας της χθεσινής συνεδρίασης, πάντως, εκπρόσωποι χρηματιστηριακών εταιρειών εμφανίζονταν αισιόδοξοι για την περαιτέρω πορεία των τιμών στη Σοφοκλέους, τονίζοντας, ωστόσο, ότι η διαφαινόμενη ανάκαμψη θα εξαρτηθεί εν πολλοίς από τις εξελίξεις στο διεθνές οικονομικό σκηνικό.
 Επί του παρόντος, πάντως, το «σενάριο» κίνησης του γενικού δείκτη στο εύρος τιμών μεταξύ 4.000 και 4.400 μονάδων παραμένει ενεργό, με τους θεσμικούς και τους traders να τοποθετούνται και να ρευστοποιούν αναλόγως. Τα επίπεδα αυτά, πάντως, και με βάση τα ισχύοντα δεδομένα, φαίνεται να προσφέρουν σημαντικές ευκαιρίες τόσο σε ισχυρούς παίκτες όσο και σε μικρούς επενδυτές να προχωρήσουν 
σε αναδιαρθρώσεις των χαρτοφυλακίων τους, καθόσον οι μετοχές με προοπτική αξιόλογων αποδόσεων στο μέλλον έχουν ήδη αρχίσει να ξεχωρίζουν. 
 Σημαντικός παράγοντας ώστε το Χρηματιστήριο να διαγράψει θετική τροχιά παραμένει βέβαια η σταθεροποίηση της καθημερινής αξίας των συναλλαγών σε επίπεδα άνω των 150 δισ. δρχ., στόχος που επί του παρόντος τουλάχιστον δεν φαίνεται να επιτυγχάνεται, όσο το διεθνές κλίμα παραμένει ασταθές και τα ξένα κεφάλαια τηρούν στάση αναμονής. 
