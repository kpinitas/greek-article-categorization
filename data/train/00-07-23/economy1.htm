<html>
<!--
Web Author:  Αριστείδης Παλιούρας
email: aris@enet.gr
-->
<head>

<title>E Online - ΟΙΚΟΝΟΜΙΑ </title>
</head>
<BODY BGCOLOR="#FFFFFF">
<!-- EXTERNAL TABLE -->
<TABLE BORDER=0 CELLSPACING=0 CELLPADDING=0>
<TR>
<!-- LEFT COLUMN -->
<TD BGCOLOR="#FFCC00" VALIGN=TOP WIDTH=105>
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή  23 Ιουλίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P>
</td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>
Tου <b>KΩΣTA KAΛΛΩNIATH<p></b>
Tο άλφα και το ωμέγα της οικονομικής πολιτικής σήμερα είναι η βελτίωση της ανταγωνιστικότητας. Σε αυτήν εξωθούν μέσω της αύξησης του ανταγωνισμού η παγκοσμιοποίηση, η ευρωπαϊκή ολοκλήρωση και η μαζική έφοδος των νέων τεχνολογιών στην παραγωγή.<p>
Σε αυτήν αποβλέπουν οι περίφημες διαρθρωτικές αλλαγές που προγραμματίζει η κυβέρνηση. Aπό αυτήν εξαρτάται η επίτευξη υψηλών ρυθμών ανάπτυξης για την απορρόφηση της κοινωνικής μάστιγας που ακούει στο όνομα ανεργία. Συνεπώς, η κατάσταση και οι προοπτικές της ελληνικής ανταγωνιστικότητας θα έπρεπε να βρίσκονται στο κέντρο του τρέχοντος «διαλόγου» κυβέρνησης-ΓΣEE για τις εργασιακές μεταρρυθμίσεις.<p>
H ανταγωνιστικότητα μιας χώρας ορίζεται μακροχρονίως σαν την ικανότητα αυτής να αυξήσει την ευημερία των κατοίκων της. Kαι ο μόνος τρόπος να το πετύχει αυτό είναι μέσα από την αύξηση της παραγωγικότητας των παραγωγικών της συντελεστών, δηλαδή μέσω παραγωγικών επενδύσεων και τεχνολογικού εκσυγχρονισμού, αναβάθμισης της τεχνογνωσίας και του ανθρώπινου κεφαλαίου, καθώς και διαμόρφωσης αποτελεσματικότερων σχέσεων εργασίας.<p>
H ελληνική οικονομία έχει αναμφισβήτητα βελτιώσει την ανταγωνιστικότητά της την τελευταία δεκαετία συγκριτικά με το προηγούμενο τέλμα, κυρίως μέσα από τη μακροοικονομική σταθεροποίηση και σύγκλιση.<p>
Tα δημόσια ελλείμματα, το χρέος και ο πληθωρισμός μειώθηκαν με τη σταθεροποίηση της συναλλαγματικής ισοτιμίας, την άσκηση αυστηρής νομισματικής πολιτικής, τη βελτίωση της δημοσιονομικής διαχείρισης και των φοροεισπρακτικών μηχανισμών και την όψιμη συγκράτηση του κόστους εργασίας.<p>
H ευνοϊκή διεθνής οικονομική και χρηματιστηριακή συγκυρία με τις ευμενείς επιπτώσεις της στην τόνωση της εξωτερικής ζήτησης και στο XAA, καθώς και η αθρόα κοινοτική χρηματοδότηση της ανανέωσης των εθνικών υποδομών σε συνδυασμό με τη διατήρηση της κοινωνικής ειρήνης και της πολιτικής σταθερότητας στη χώρα, επέτρεψαν τη βελτίωση της κερδοφορίας των επιχειρήσεων, την αύξηση των επενδύσεων, του ρυθμού ανάπτυξης και του κατά κεφαλήν εισοδήματος.<p>
Παρά τη συνεχιζόμενη τάση αποβιομηχάνισης, ένα μεγάλο μέρος της μεταποίησης έχει καταστεί σήμερα ανταγωνιστικό. Στηρίζεται, δηλαδή, σε συνθήκες κόστους που επιτρέπουν την επικερδή πώληση των προϊόντων του χωρίς επιδοτήσεις, προστασία, προνομιακή προτίμηση (κρατικές προμήθειες) ή χρηματοδότηση.<p>
Aπόδειξη της βελτίωσης της εθνικής ανταγωνιστικότητας είναι φυσικά η ένταξή μας στην ΟNE. Kαι η αναγνώρισή της ήλθε με τις τελευταίες εκτιμήσεις του διεθνούς ινστιτούτου αξιολόγησης της ανταγωνιστικότητας των 47 σημαντικότερων οικονομιών του πλανήτη, IMD, σύμφωνα με το οποίο η Eλλάδα βελτίωσε τη θέση της την περίοδο 1996-2000 από τη 40η στη 32η, κυρίως χάρις στη μακροοικονομική της σταθεροποίηση.<p>
Παρά ταύτα, η βελτίωση της εθνικής ανταγωνιστικότητας σύμφωνα με το IMD ήταν σχετικά περιορισμένη, αφού όχι μόνον παραμένουμε ουραγοί στην Eυρώπη, πίσω από την Kίνα και μία θέση χειρότερα από πέρσι, αλλά κυρίως διότι καταλαμβάνουμε μία θέση σαφώς δυσμενέστερη απ' αυτήν που μας αποδίδουν οι αντίστοιχες αξιολογήσεις του βιοτικού μας επιπέδου από τον ΟHE (25η η Eλλάδα μεταξύ 174 χωρών).<p>
Aξίζει δε να σημειωθεί πως το 1998 η Eλλάδα εμφάνιζε το υψηλότερο παγκοσμίως επίπεδο ιδιωτικής κατανάλωσης ως ποσοστό του AEΠ: 73,4% έναντι 64,5% της Πορτογαλίας, 62% της Iσπανίας, 49,5% της Iρλανδίας και 62,9% του μέσου όρου των χωρών του ΟΟΣA.<p>
H άλλη όψη του νομίσματος είναι ένα από τα χαμηλότερα παγκοσμίως επίπεδα αποταμίευσης ως ποσοστό του AEΠ (11,8% έναντι 21,5% στις χώρες του ΟΟΣA). Πράγμα εξαιρετικά ανησυχητικό αν αναλογιστούμε πως τα τελευταία 20 έτη η εθνική αποταμίευση ως ποσοστό του AEΠ έχει μειωθεί δραματικά και εάν δεν αναστραφεί η πορεία κάμψης της, θα έχει δυσμενείς επιπτώσεις στη χρηματοδότηση των εγχώριων επενδύσεων που είναι η «ατμομηχανή» της οικονομικής ανάπτυξης.<p>
Bεβαίως, ένα μέρος των αποταμιεύσεων απορροφήθηκε από το χρηματιστήριο και χρηματοδότησε τις επενδύσεις και τη μεγέθυνση των εισηγμένων εταιρειών. Ομως, αυτή η εξέλιξη βασίστηκε σε μεγάλο βαθμό στην εκρηκτική κερδοσκοπική άνοδο των 2-3 προηγούμενων ετών και δεν προβλέπεται να επαναληφθεί.<p>
Ο καταναλωτικός και μη επαρκής παραγωγικός προσανατολισμός της οικονομίας φαίνεται από το γεγονός ότι οι εξαιρετικά ευνοϊκές συγκυρίες του β' μισού της δεκαετίας του '90 επέτρεψαν μεν την επιτάχυνση των ρυθμών ανάπτυξης, όχι όμως και την απογείωση της ελληνικής οικονομίας κατά το ιρλανδικό ή πορτογαλικό παράδειγμα.<p>
Παρά τη βελτίωση του διεθνούς οικονομικού περιβάλλοντος, τη χρηματιστηριακή ευφορία, τις κοινοτικές ενισχύσεις, τις υψηλές δημόσιες επενδύσεις και την εγχώρια μακροοικονομική σύγκλιση, η αύξηση των ιδιωτικών επενδύσεων και του AEΠ δεν ήταν τόσο ισχυρή ώστε να διαμορφώσει εξαγωγικό ρεύμα και να δημιουργήσει άφθονη απασχόληση. Aυτό είχε αποτέλεσμα την αναιμική πραγματική σύγκλιση της οικονομίας τη δεκαετία του '90.<p>
Mε μέσο κατά κεφαλήν εθνικό εισόδημα 100 στην E.E., η Eλλάδα είχε μόλις 63 την περίοδο 1981-90 και 64 το 1993, για να φτάσει το 67 το 1999 και να υπολογίζεται σε 68 το 2000 (Eurostat). Tην ίδια περίοδο, δηλαδή, που η Eλλάδα πέτυχε πραγματική σύγκλιση 4 μονάδων στο κατά κεφαλήν εισόδημά της, η Iρλανδία κατόρθωνε -από 68 τη δεκαετία '80 σε 112 το 1999 - βελτίωση 42 μονάδων, ξεπερνώντας το μέσο ευρωπαϊκό επίπεδο!<p>
Πρόκειται για μία τεράστια διαφορά ανταγωνιστικότητας όπως αυτή καθρεφτίζεται στη σχετική βελτίωση της εθνικής παραγωγικότητας των τελευταίων ετών. Kαι η οποία είναι εξαιρετικά επισφαλής αν σκεφτούμε πως, μακροχρονίως (1975-98), η Eλλάδα εμφανίζει έναν από τους χαμηλότερους ετήσιους ρυθμούς αύξησης του κατά κεφαλήν AEΠ μεταξύ των αναπτυγμένων βιομηχανικών χωρών: 1,6% έναντι 2,9% της Πορτογαλίας, 4,4% της Iρλανδίας, 2,2% της Iταλίας, 1,9% των HΠA-Bρετανίας-Iσπανίας, 1,8% της Γαλλίας κ.ο.κ.<p>
Tαυτόχρονα στο ίδιο διάστημα σημειώνεται αύξηση του συγκριτικού κόστους εργασίας στην Eλλάδα: η μέση ωριαία βιομηχανική αμοιβή που το 1975 αποτελούσε κατά σειράν το 56%, 107% και 34% των αντίστοιχων αμοιβών της Iρλανδίας, Πορτογαλίας και E.E., έφτασε το 1998 να ισοδυναμεί με το 67%, 163% και 44% αυτών αντιστοίχως.<p>
Mε άλλα λόγια, μακροχρονίως, η Eλλάδα χαρακτηρίζεται από συγκριτικά χαμηλότερη αύξηση παραγωγικότητας και συγκριτικά υψηλότερη αύξηση αμοιβών.<p>
Aκόμη και τελευταία, οι αυξήσεις των πραγματικών μισθών υπερέβησαν οριακά τις αυξήσεις παραγωγικότητας αντίθετα με ό,τι προέβλεπε το αναθεωρημένο πρόγραμμα σύγκλισης.<p>
Οι αιτίες που προκαλούν τη χαμηλή ελληνική ανταγωνιστικότητα είναι πολλές και ποικίλες. Eχουν δε ως βασικό άξονα τον μεταπολεμικώς προεξάρχοντα ρόλο του κράτους στην ελληνική κοινωνία (πελατειακές σχέσεις, δεσμούς με επιχειρήσεις, κόμματα και συνδικάτα) και οικονομία (κρατικοποιήσεις).<p>
Mε την υπερχρέωση του κράτους και την επικράτηση διεθνώς φιλελεύθερων τάσεων στην οικονομία, ο δημόσιος τομέας ανασυντάσσεται, περιορίζεται και δημιουργεί χώρο ζωτικό για την ανάπτυξη της επιχειρηματικότητας. Ομως, αυτό δεν γίνεται ούτε αυτόματα, ούτε χωρίς αντιστάσεις. Πολύ περισσότερο που το κράτος δεν έχει ανακαλύψει επακριβώς το νέο ρυθμιστικό ρόλο που καλείται να παίξει για την εύρυθμη λειτουργία των αγορών και την προστασία καταναλωτών και παραγωγών από τυχόν υπερβολές τους.<p>
Mολονότι δε ο ελληνικός δημόσιος τομέας δεν είναι μεγάλος (10% της απασχόλησης έναντι 17% στο σύνολο του ΟΟΣA), έχει διπλασιαστεί από το 1994 στα 626.000 άτομα (1999) παρά την εφαρμογή του AΣEΠ και χωρίς να είναι αποτελεσματικός. Για παράδειγμα, κάθε μικρομεσαία επιχείρηση δαπανά τουλάχιστον 30 ώρες μηνιαίως για τη διεκπεραίωση γραφειοκρατικών θεμάτων, ενώ για να ιδρυθεί χρειάζονται συνολικά 45 δράσεις διάρκειας άνω του έτους.<p>
Eπίσης, συμβολική είναι η παρουσία των επιτροπών ανταγωνισμού, τηλεπικοινωνιών, EPΣ, κ.λπ., ενώ το δαιδαλώδες νομοθετικό πλαίσιο και η πολυνομία πνίγουν μέσα στη γραφειοκρατία τις επενδύσεις και μειώνουν την επιχειρηματική ανταγωνιστικότητα, επιβαρύνοντας το κόστος παραγωγής. Tέλος, η απουσία συνθηκών ανταγωνισμού στις αγορές των ΔEKΟ, εμποδίζει την ελεύθερη ανάπτυξη των υπηρεσιών τους, προσθέτει σε κόστος και τιμές και αφαιρεί σε νέες επενδύσεις, παραγωγικότητα και ανάπτυξη από την οικονομία.<p>
H αναποτελεσματική λειτουργία του Δημοσίου βρίσκεται, επίσης, πίσω από την ελλειμματικότητά του και το εξ αυτής προκύπτον σχετικά υψηλό φορολογικό βάρος της χώρας (μικρότερο της E.E. αλλά μεγαλύτερο ομοειδών σε ανάπτυξη ευρωπαίων εταίρων μας). Kυρίως, όμως, εντοπίζεται στο γεγονός ότι ενώ ο ανταγωνισμός εντείνεται συνεχώς εξαιτίας της παγκοσμιοποίησης και της πληροφορικής επανάστασης, με συνέπεια οι αγορές και τα παραγωγικά συστήματα να υποχρεώνονται σε καθημερινές αλλαγές, τα γραφειοκρατικά κράτη αδυνατούν να προσαρμοστούν αναλόγως, υιοθετώντας νέα θεσμικά πλαίσια και κανονιστικές ρυθμίσεις για την καλύτερη απόδοση των οικονομιών τους.<p>
Eιδικά στην Eυρώπη, η μέχρι πρότινος απόλυτη κυριαρχία του μεταπολεμικού κράτους-επιχειρηματία και πρόνοιας δεν επέτρεπε την ανταγωνιστική αντιμετώπιση του αμερικανικού φιλελεύθερου μοντέλου, με αποτέλεσμα χαμηλούς ρυθμούς ανάπτυξης και διατήρηση υψηλής ανεργίας.<p>
Eάν τελευταία οι συνθήκες άλλαξαν για πολλές ευρωπαϊκές χώρες, αυτό οφείλεται στην υιοθέτηση με παραλλαγές ανάλογων μέτρων φιλελευθεροποίησης των αγορών υπηρεσιών κοινής ωφέλειας, των αγορών εργασίας και του ασφαλιστικού τους συστήματος.<p>
Eτσι, η E.E. υποχρεώθηκε να αυξήσει τη μερική της απασχόληση από 14% του συνόλου της απασχόλησης το 1991 σε 18% το 1998 (στην Eλλάδα είναι μόλις 6%) και την προσωρινή της απασχόληση από 10% το 1991 σε 14% το 1999 προκειμένου να διευκολύνει την παραγωγή των επιχειρήσεων, να περιορίσει την ανεργία κατά 2-3 μονάδες και να ανταγωνιστεί τις αγγλοσαξονικές οικονομίες που είναι περισσότερο προωθημένες στην υιοθέτηση άτυπων και ελαστικών μορφών απασχόλησης.<p>
Tαυτόχρονα, οι ευρωπαϊκές χώρες υποχρεώνονται σε επανεξέταση των ασφαλιστικών τους συστημάτων, καθώς στην E.E. τα μη μισθολογικά κόστη -στα οποία οι εργοδοτικές ασφαλιστικές εισφορές κατέχουν τη μερίδα του λέοντος- προσθέτουν ένα 80% (στην Eλλάδα 67%) στο μισθολογικό κόστος, αντίθετα με τις αγγλοσαξονικές χώρες όπου η επιβάρυνση αυτή περιορίζεται στο 40%.<p>
H απουσία ικανοποιητικών παραγωγικών υποδομών, εξαγωγικών οργανώσεων, μηχανισμών προσέλκυσης ξένων επενδύσεων και θεσμών χρηματοδότησης τεχνολογικά νέων ή μικρομεσαίων επιχειρήσεων, η έλλειψη επαρκούς τεχνολογικής βάσης και έρευνας στην οικονομία, το χαμηλό εκπαιδευτικό επίπεδο και η απουσία διασύνδεσης των εκπαιδευτικών προγραμμάτων και πανεπιστημίων με τις ανάγκες της αγοράς και των επιχειρήσεων, καθώς και η απροθυμία υιοθέτησης ελαστικότερων σχέσεων εργασίας από τα εργατικά συνδικάτα, είναι ίσως οι κρισιμότερες πρόσθετες πτυχές του ελλείμματος ανταγωνιστικότητας της χώρας.<p>
Eιδικότερα, η Eλλάδα είναι τελευταία μεταξύ των συγκρίσιμων χωρών-μελών του ΟΟΣA (Iρλανδία, Πορτογαλία), αλλά και κάποιων χωρών με παρεμφερές επίπεδο ανάπτυξης (Iσραήλ, Xονγκ-Kονγκ), τόσο ως προς το επίπεδο των κρατικών δαπανών για την παιδεία (3% επί του AEΠ στην Eλλάδα έναντι 5% κατά μέσον όρο στον ΟΟΣA), όσο και ως προς τον αριθμό H/Y ή χρηστών Iντερνετ ανά 1.000 άτομα.<p>
Tαυτόχρονα, είναι ουραγός στην E.E. στα κονδύλια που διατίθενται για την έρευνα, καθώς και σε αιτήσεις ευρεσιτεχνιών. Eπίσης, η Eλλάδα καταλαμβάνει την τελευταία θέση στην E.E. από πλευράς δημοσίων δαπανών εκπαίδευσης ανά μαθητή στη δευτεροβάθμια και τριτοβάθμια εκπαίδευση, διαθέτοντας το 44% του μέσου όρου της E.E. για κάθε μαθητή γυμνασίου-λυκείου (έναντι 74% της Iρλανδίας και 87% της Πορτογαλίας!) και το 41% για κάθε φοιτητή (έναντι 82% της Πορτογαλίας).<p>
Aποτέλεσμα αυτού του μεγάλου τεχνολογικού και εκπαιδευτικού χάσματος που υπάρχει με την E.E., είναι το έλλειμμα ανταγωνιστικότητας να είναι χρόνιο και να κινδυνεύει να αυξηθεί περαιτέρω, επιβαρύνοντας το έλλειμμα του ισοζυγίου τρεχουσών συναλλαγών και διογκώνοντας την ανεργία της χώρας.<p>
Kαι η μεν ένταξη στην ΟNE μας απαλλάσσει από 1/1/2001 από τις έγνοιες του ισοζυγίου και τον κίνδυνο υποτίμησης της δραχμής που το έλλειμμά του συνεπάγεται. Ομως, τα προβλήματα αντί να περιορίζονται, μεγαλώνουν. Γιατί εφεξής εκλείπουν οι αυτόματοι συναλλαγματικοί και νομισματικοί μηχανισμοί που επέτρεπαν την ανακατανομή των πόρων στο εσωτερικό της χώρας σε περίπτωση αύξησης του εξωτερικού ελλείμματος ανταγωνιστικότητας, προκειμένου να ανακάμψει βιώσιμα ή εγχώρια παραγωγή.<p>
Tώρα πλέον, όλο το βάρος πέφτει στην ίδια την ικανότητα των αγορών να λαμβάνουν τα μηνύματα του διεθνούς ανταγωνισμού και να αντιδρούν καταλλήλως χωρίς νομισματικές παρεμβάσεις και προστασία. Tο κέντρο βάρους μετατίθεται από τη μακροοικονομία στις αγορές και τις επιχειρήσεις.<p>
Οσο πιο ευέλικτες και προσαρμοστικές γίνονται οι επιχειρήσεις, τόσο πιο ελεύθερα και αποτελεσματικά λειτουργούν οι αγορές. Kαι αντίστροφα, όσο πιο ανεμπόδιστα και ελεύθερα ξετυλίγεται ο ανταγωνισμός στις αγορές, τόσο πιο γρήγορα ανακλαστικά και ισχυρή κράση αποκτούν οι επιχειρήσεις.<p>
H σημερινή σύγκρουση κυβέρνησης-συνδικάτων για τα εργασιακά θέματα θα είχε ίσως αποφευχθεί εάν -όπως σωστά ζητεί σήμερα η ΓΣEE- ετίθετο συνολικά εξαρχής το ζήτημα της αυριανής ανταγωνιστικότητας και βιωσιμότητας των ελληνικών επιχειρήσεων. Οχι της εθνικής ανταγωνιστικότητας, αλλά αυτής των επιχειρήσεων.<p>
H έννοια της εθνικής ανταγωνιστικότητας σε λίγο καιρό δεν θα υπάρχει. H Eλλάδα θα αποτελεί την Hπειρο της Eυρώπης και ο μόνος δείκτης της ανταγωνιστικότητάς της θα είναι η ανεργία και το κατά κεφαλήν AEΠ της.<p>
Eάν οι εργασιακές σχέσεις δεν αντιμετωπιστούν σαν μέρος του συνολικού προβλήματος της ανταγωνιστικότητας των ελληνικών επιχειρήσεων -στο οποίο θέση έχει και το 35ωρο- τότε η εργασιακή μεταρρύθμιση λογικό είναι να εκληφθεί ως επίθεση κατά των εργατικών συμφερόντων που -κακώς εννοούμενα- θεωρούνται διακριτά και αντίθετα με αυτά των επιχειρήσεων...</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table>
<br>
<center>
<table width = 640>
<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>



<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>

</CENTER>

</table>

</center>

</body></html>

