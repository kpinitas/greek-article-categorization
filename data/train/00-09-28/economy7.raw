Με επιτόπιους βηματισμούς γύρω από τον εαυτό της, αλλά και βραχύβια ξεσπάσματα
προς υψηλότερα επίπεδα εξελίσσεται η διαδικασία συσσώρευσης των τιμών που έχει
 Χθες, και για δεύτερη συνεχόμενη συνεδρίαση, η αγορά έδειξε επιφανειακά αδύναμη να διατηρήσει τις ανοδικές τάσεις που αναπτύχθηκαν μετά το μεσημέρι και ύστερα από μικρές διακυμάνσεις ο γενικός δείκτης τερμάτισε στο σημείο «μηδέν» των 4.153, 14 μονάδων, καταγράφοντας απειροελάχιστες απώλειες κατά -0, 01%. 
 Ο αντίκτυπος της ανακοίνωσης των νέων ρυθμίσεων για τον τρόπο που θα γίνονται οι δημόσιες εγγραφές (book building, αναβάθμιση ρόλου των αναδόχων, κατηγοριοποίηση των υπό εισαγωγή εταιρειών κ.ά.), αν και θετικός ως προς τα σχόλια των παραγόντων της αγοράς, δεν φάνηκε ικανός να αποτυπωθεί και στο ταμπλό.
 Ωστόσο, παρά την επιφανειακή αδράνεια που δείχνει να χαρακτηρίζει τη χρηματιστηριακή αγορά κατά τις τελευταίες ημέρες, με το γενικό δείκτη να μοιάζει κυριολεκτικά «κολλημένος» στα επίπεδα των 4.150 μονάδων, η εισροή ξένων κεφαλαίων και η κατεύθυνσή τους σε μετοχές υψηλής κεφαλαιοποίησης δείχνει να συνεχίζεται «αθόρυβα».
 Tράπεζες, βιομηχανίες, εταιρείες του χρηματοοικονομικού κλάδου και κατά κύριο λόγο μετοχές που απαρτίζουν το δείκτη της MSCI, αλλά και κάποιες από τον FTSE Mid 40, βρίσκονται ανελλιπώς στο επίκεντρο αγοραστικού ενδιαφέροντος, το οποίο
ωστόσο εκδηλώνεται σταδιακά και σε συγκεκριμένα «σκαλοπάτια» τιμών. 
 Αναλυτές της αγοράς, μάλιστα, θεωρούν ότι δεν αποκλείεται το προσεχές διάστημα, και αφού ξεκαθαρίσει το τοπίο με τις διεθνείς τιμές του πετρελαίου (χθες σημειώθηκε νέα μικρή άνοδος) και την ισοτιμία ευρώ/δολαρίου, να εκδηλωθεί έντονο αγοραστικό ενδιαφέρον με αφορμή την αναμενόμενη νέα μείωση των επιτοκίων από την Τράπεζα της Ελλάδος. 
 «Η αγορά δείχνει έτοιμη για ένα νέο ράλι με επίκεντρο τα blue chips και τις τραπεζικές μετοχές που παραμένουν σε ελκυστικές αποτιμήσεις» λέει ο αναλυτής της CFS Γιώργος Καρούσσος, εκτιμώντας ότι «η συσσώρευση στα επίπεδα των 4.100-4.200 μονάδων δείχνει να όλοκληρώνεται».
 Το «κλειδί» βέβαια που θα ανοίξει τις πόρτες για το γενικό δείκτη ώστε να κινηθεί πάνω από τα επίπεδα των 4.250 μονάδων δεν είναι άλλο από τον τζίρο, η ενίσχυση του οποίου σε επίπεδα άνω των 120 δισ. δρχ. θα δώσει και το σύνθημα της ανάκαμψης. Οπως εξηγούν οι παρατηρητές της αγοράς, η διατήρηση της συναλλακτικής δραστηριότητας στα επίπεδα των 80-90 δισ. δρχ. δεν καταδεικνύει επενδυτική αδιαφορία, αλλά είναι ένδειξη κινήσεων αναδιάρθρωσης και απροθυμίας
 Μέρος της ρευστότητας, πάντως, δείχνει να έχει κατευθυνθεί και προς τις δημόσιες εγγραφές που διεξάγονται από χθες για την είσοδο της Cosmote στο Χρηματιστήριο. Πληροφορίες προερχόμενες από κύκλους της διοίκησης της εταιρείας έκαναν χθες λόγο για «εντυπωσιακή συμμετοχή επενδυτών στη διαδικασία», ενώ ανέφεραν ότι ενδιαφέρον έχουν εκδηλώσει περισσότερα από 150 μεγάλα funds του εξωτερικού. 
 Το συμπέρασμα πάντως που προκύπτει ξεκάθαρα από τις συνεδριάσεις των τελευταίων εβδομάδων είναι ότι η αγορά κινείται πλέον σε δύο ταχύτητες, με τις
ισχυρές αξίες να ακολουθούν τάση αύξησης της τιμής τους, και τους περισσότερους περιφερειακούς τίτλους να κινούνται ακόμη σε δρόμο περαιτέρω διόρθωσης. Ενδεικτική της τάσης που διαμορφώνεται ήταν και η χθεσινή συνεδρίαση, στην οποία οι μετοχές του δείκτη των «ισχυρών» FTSE-20 διατήρησαν ως επί το πλείστον τα επίπεδα των τιμών τους, όταν η Παράλληλη Αγορά κατέγραφε
