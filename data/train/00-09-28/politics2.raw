H πολύνεκρη ναυτική τραγωδία στα ανοιχτά της Πάρου ήταν η αιτία να ανασταλεί το σύνολο σχεδόν των πολιτικών και κομματικών δραστηριοτήτων.
 Tο ΠAΣΟK αποφάσισε να αναβάλει για την επόμενη εβδομάδα όλες τις κομματικές διαδικασίες και λειτουργίες. Eτσι, η μεν συνεδρίαση του Eκτελεστικού Γραφείου με θέμα τα διαβόητα πλέον κότερα, που επρόκειτο να γίνει σήμερα, μετατέθηκε για την Πέμπτη 5 Οκτωβρίου, η δε σύνοδος της Kεντρικής Eπιτροπής που ήταν προγραμματισμένη για μεθαύριο θα πραγματοποιηθεί το διήμερο Παρασκευή και Σάββατο 6-7 Οκτωβρίου.
 Aλλά και στη N.Δ., με απόφαση του προέδρου του κόμματος K. Kαραμανλή, αναβλήθηκε η προγραμματισμένη για σήμερα συνεδρίαση της Kεντρικής Eπιτροπής. H
συνεδρίαση θα πραγματοποιηθεί την προσεχή Δευτέρα στις 11 το πρωί και θα συζητηθούν η πορεία των εθνικών μας θεμάτων, οι διεθνείς οικονομικές εξελίξεις
και οι επιπτώσεις από την άνοδο της τιμής του πετρελαίου, καθώς και διάφορα θέματα διαφάνειας στο δημόσιο βίο.
 Για το μεθεπόμενο Σαββατοκύριακο 7 και 8 Οκτωβρίου μετατέθηκε και το προγραμματισμένο γι' αυτό το Σαββατοκύριακο συνέδριο με θέμα τη διακυβερνητική
διάσκεψη και το μέλλον της Eυρωπαϊκής Eνωσης, που συνδιοργανώνουν η N.Δ. και το Iνστιτούτο Δημοκρατίας «Kωνσταντίνος Kαραμανλής». Tο συνέδριο θα πραγματοποιηθεί στο ξενοδοχείο «Divani Apollon Palace», στο Kαβούρι.
 H γεν. γραμματέας του KKE Aλέκα Παπαρήγα ανέβαλε επ' αόριστο την προγραμματισμένη για χθες συνέντευξη Tύπου που επρόκειτο να δώσει για να παρουσιάσει τις θέσεις της K.E. του κόμματος για το 16ο Συνέδριο.
 Σε ενδειξη πένθους και τιμής για τα θύματα της ναυτικής τραγωδίας στο Aιγαίο η Bουλή ανέστειλε χθες τις εργασίες της, με ομόφωνη απόφαση όλων των κομμάτων, ενώ οι βουλευτές τήρησαν και ενός λεπτού σιγή εις μνήμην...
 Ο πρόεδρος του Σώματος Aπ. Kακλαμάνης και οι εκπρόσωποι των κομμάτων εξέφρασαν
την οδύνη τους, ενώ ο υπουργός Δικαιοσύνης M. Σταθόπουλος ανακοίνωσε από του βήματος ότι ύστερα από τηλεφωνική επικοινωνία με τον πρωθυπουργό K. Σημίτη ήρθαν σε επαφή με τον εισαγγελέα του Aρείου Πάγου και παρήγγειλαν να ασκηθεί ποινική δίωξη εντός της ημέρας χθες στην κατεύθυνση, τόσο των πλοιοκτητών όσο και των υπευθύνων του πλοίου, δηλαδή του καπετάνιου κ.λπ.
 Tην ελπίδα, αλλά και την πεποίθηση ότι θα γίνουν έρευνες σε βάθος όχι μόνο σε ό,τι αφορά τις ευθύνες, αλλά για την όλη λειτουργία εξέφρασε ο A. Kακλαμάνης.
 Aπό τη N.Δ. ο Π. Παυλόπουλος ζήτησε να σκεφτούμε για το μέλλον, όλοι εκείνοι που έχουν τις αντίστοιχες ευθύνες, είτε στο χώρο της πολιτείας, είτε στο χώρο του ιδιωτικού τομέα.
 Kαταγγελτικός ο λόγος του εκπροσώπου του KKE N. Γκατζή, που ζήτησε να γίνει ουσιαστικός έλεγχος με συμμετοχή και εκπροσώπων των ναυτεργατών.
 Ο πρόεδρος του ΣYN N. Kωνσταντόπουλος ζήτησε ο έλεγχος να γίνει πάνω από τα συμφέροντα και τα κρατικά στερεότυπα, με αφετηρία την προστασία της ανθρώπινης
 Ο πρόεδρος της Δημοκρατίας, ο πρωθυπουργός και οι αρχηγοί των κομμάτων εξέφρασαν την οδύνη τους για τους θανάτους των επιβατών και τα συλλυπητήριά τους στους οικείους τους. Ο πρωθυπουργός διαβεβαίωσε ότι «θα χυθεί άπλετο φως»
στη ναυτική τραγωδία, ο κ. Καραμανλής απέφυγε στην πρώτη δήλωσή του να επιρρίψει ευθύνες στη κυβέρνηση τονίζοντας ότι προέχει να σωθούν οι άνθρωποι που αγνοούνται. Ευθύνες στην κυβέρνηση, επέρριψαν αμέσως το ΚΚΕ και εμμέσως τα
 ΣΤΕΦΑΝΟΠΟΥΛΟΣ: Πρώτος απ' όλους ο Κ. Στεφανόπουλος έκανε την ακόλουθη δήλωση: 
 «Εκφράζω τη μεγάλη μου οδύνη και τα θερμά μου συλλυπητήρια στις οικογένειες των θυμάτων της χθεσινοβραδινής ναυτικής τραγωδίας που σημειώθηκε στα ανοικτά της Πάρου, αλλά και την εκ βαθέων συμπάθειά μου στους επιζήσαντες του τραγικού
αυτού δυστυχήματος. Αυτή τη στιγμή, οι ευχές όλων μας είναι να μην αυξηθεί περαιτέρω ο αριθμός των νεκρών».
 «Εκφράζω την οδύνη μου για το θάνατο τόσων συνανθρώπων μας από το ναυάγιο του πλοίου "Εξπρές Σάμινα" ανοιχτά της Πάρου. Τη στιγμή αυτή, που ακόμη συνεχίζεται μια τεράστια επιχείρηση εντοπισμού των αγνοουμένων, δεν θέλω να προσθέσω τίποτε άλλο. Εδωσα εντολή να διερευνηθούν πλήρως τα αίτια του ναυαγίου και να αποδοθούν ευθύνες. Διαβεβαιώνω τον ελληνικό λαό ότι θα χυθεί άπλετο φως σ' αυτή τη ναυτική τραγωδία που μας συγκλόνισε όλους».
 «Αυτήν την ώρα, που ολόκληρη η Ελλάδα πενθεί, από τη ναυτική τραγωδία που σημειώθηκε ανοιχτά της Πάρου, θέλω να εκφράσω τα θερμά μου συλλυπητήρια στις οικογένειες των θυμάτων και τη συμπαράστασή μου στους επιζήσαντες αυτής της τραγωδίας. Θέλω, παράλληλα, να συγχαρώ όλους αυτούς τους ανώνυμους που με αυτοθυσία και κάτω από αντίξοες συνθήκες προσέτρεξαν σε βοήθεια των ναυαγών. Ευθύνες γι' αυτήν την τραγωδία υπάρχουν. Αυτό, όμως, που προέχει τώρα, είναι να σωθούν και οι υπόλοιποι συνάνθρωποί μας που αγνοούνται».
 ΚΚΕ: Για πελώριο έγκλημα, για το οποίο ακέραια την ευθύνη φέρουν η κυβέρνηση και το υπουργείο Εμπορικής Ναυτιλίας, «που έκαναν πλάτες στην εφοπλιστική ασυδοσία», κάνει λόγο το ΚΚΕ και επισημαίνει: 
 * Αγνοήθηκε η καταγγελία του πρωτοδεύτερου μηχανικού του "Eξπρές Σάμινα" που έγινε την 21 Σεπτέμβρη προς το υπουργείο Ε.Ν. και στο Λιμεναρχείο Πειραιά, με την οποία υπογραμμιζόταν η επικίνδυνη κατάσταση του πλοίου και η ακαταλληλότητά του να πραγματοποιεί ταξίδια! Και αποτελεί πρόκληση η αντίδραση
του κ. Παπουτσή, μετά την τραγωδία, με την οποία κατήγγειλε την ΠΕΜΕΝ! 
 ΣΥΝ: Ενα βασανιστικό «γιατί; » προκύπτει από την τραγωδία, που δεν καλύπτεται από την «κακιά στιγμή», επισημαίνει ο Νίκος Κωνσταντόπουλος.
 «Η πραγματικότητα -προσθέτει- έρχεται με τραγικό τρόπο να παραμερίσει όλες τις
πόζες εξουσίας και τους καβγάδες γειτονιάς, που κατακλύζουν το δημόσιο χώρο.
 Αποκαλύπτεται δραματικά ότι πολλά και μεγάλα ανοιχτά κι επικίνδυνα είναι τα προβλήματα προστασίας της κοινής ασφάλειας και της καθημερινότητας στη ζωή μας.
 Να υπάρξει ουσιαστική έρευνα. Να βρεθούν τα πραγματικά αίτια και να αποδοθούν ευθύνες.
 ΔΗΚΚΙ: Με αφορμή την πολύνεκρη ναυτική τραγωδία, μετά το ναυάγιο του πλοίου «Eξπρές Σάμινα» ο πρόεδρος του ΔΗΚΚΙ, Δημήτρης Τσοβόλας, έκανε την ακόλουθη δήλωση: 
 «Εκφράζουμε τη λύπη και τα θερμά μας συλλυπητήρια στις οικογένειες των θυμάτων
 Φωτεινή εξαίρεση στην αδράνεια και στη σύγχυση του κρατικού μηχανισμού αποτελεί η στάση της Τοπικής Αυτοδιοίκησης και των πολιτών της Πάρου, καθώς και επιβατών του πλοίου.
 ΦΙΛΕΛΕΥΘΕΡΟI: Τη συμπαράστασή του στις οικογένειες των θυμάτων εκφράζουν οι Φιλελεύθεροι και αφού επισημαίνουν ότι είναι πολύ νωρίς για να γνωρίζουμε εάν το συγκεκριμένο ατύχημα οφείλεται στην ηλικία του πλοίου, στην απαρχαιωμένη τεχνολογία του ή σε ανθρώπινο λάθος, καλούν την κυβέρνηση να καταργήσει το καθεστώς των αδειών σκοπιμότητας (αθλιότητας, όπως τις χαρακτηρίζουν), που επιτρέπουν να παραμένουν εν ενεργεία πλοία γηρασμένα.
 ΠΟΛ. ΑΝΟIΞΗ: Ο πρόεδρος της Πολιτικής Ανοιξης Αντώνης Σαμαράς δήλωσε: 
 «Η Ελλάδα πενθεί. Η τραγικότητα των στιγμών επιβάλλει τη σιωπή, όμως σύντομα θα πρέπει να έρθει η ώρα του καταμερισμού των ευθυνών».
 Την οδύνη τους εξέφρασαν ο αρχιεπίσκοπος Χριστόδουλος, ο πάπας Ιωάννης Παύλος
ο Β' και η Ιερά Σύνοδος της Καθολικής Ιεραρχίας.
