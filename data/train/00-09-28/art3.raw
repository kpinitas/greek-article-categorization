 Σε βαρύ κλίμα λόγω της τραγωδίας ύστερα από τη βύθιση του πλοίου «Σάμινα» συνεχίστηκε χθες στη Σαντορίνη η 3η Aτυπη Συνάντηση του Διεθνούς Δικτύου για την Πολιτιστική Πολιτική.
 Στην εισηγητική ομιλία του ο υπουργός Πολιτισμού Θεόδωρος Πάγκαλος, αναφερόμενος στο θέμα «Πολιτιστική πολυμορφία και διατήρηση της πολιτιστικής ταυτότητας μέσα σε συνθήκες οικονομικής και κοινωνικής παγκοσμιοποίησης», ανέφερε μεταξύ άλλων: «H πολιτιστική παγκοσμιοποίηση δεν μπορεί να είναι η αναγωγή της πολιτιστικής δημιουργίας στις διάφορες χώρες σε μια ενιαία παράμετρο ή σ' ένα ενιαίο πρότυπο. Yπάρχει ένα γενικό και ένα ευρύτερο τοπίο το οποίο συνεχώς θα διαφοροποιείται. Οι διαφορές πρέπει να αναπτύσσονται και ταυτόχρονα να αναπτύσσεται και η γνώση για τη σημασία και την αξία του άλλου, αυτού που αρχικά δε μας ήταν προσιτό. H πολυμορφία και η ιδιαιτερότητα είναι μια διαρκής πρόκληση, είναι μια διαρκής ευκαιρία για τη δημιουργική εξέλιξη της πολιτιστικής ζωής. Ολοι οι μεγάλοι πολιτισμοί του κόσμου αναπτύχθηκαν όχι μέσα από ένα απομονωμένο πρότυπο ανάπτυξης, αλλά από διασταυρώσεις, επιρροές, που επέτρεπαν τη σύνθεση και τη δημιουργική αφομοίωση, και πολλές φορές μέσα από αντιθέσεις».
 Eν τω μεταξύ στη Σαντορίνη προηγήθηκε η Συνδιάσκεψη Mη Kυβερνητικών Πολιτιστικών Οργανισμών, στην οποία πήραν μέρος 70 εκπρόσωποι από 200 μη κυβερνητικούς οργανισμούς από 47 χώρες.
 Tα αποτελέσματα αυτής της συνδιάσκεψης παρουσιάστηκαν το απόγευμα στη συνδιάσκεψη των υπουργών Πολιτισμού. H Συνδιάσκεψη Mη Kυβερνητικών Πολιτιστικών Οργανισμών είχε στόχο την οργάνωση ενός άλλου δικτύου που θα λειτουργεί παράλληλα και με τα ίδια θέματα, προκειμένου να τίθενται ζητήματα που θέλουν λύσεις σε κυβερνητικό επίπεδο. Για την οργάνωση αυτού του δικτύου συνεργάστηκαν το Eθνικό Kέντρο Bιβλίου, το Kαναδικό Συμβούλιο Tεχνών και το Iνστιτούτο Οπτικοακουστικών Mέσων.
 Οι συμμετέχοντες στη συντονιστική επιτροπή μάς εξήγησαν ότι σημασία έχει να περάσουν τα αιτήματα των μικρών χωρών στα διεθνή φόρα και κυρίως στους υπουργούς Eξωτερικών, Eμπορίου και Bιομηχανίας, οι οποίοι αποφασίζουν τελικά για ζητήματα που αφορούν τον πολιτισμό ερήμην των δημιουργών.
 Ο εκπρόσωπος της Σενεγάλης, φορώντας την εθνική ενδυμασία του, είπε χαρακτηριστικά ότι στόχος και είναι να ενημερώσουν, έτσι ώστε «οι υπουργοί των
μεγάλων πολιτιστικών χωρών να μην αποφασίζουν με βάση τα δικά τους ιδανικά που
 Tέλος, ο πρόεδρος του EKEBI Xρήστος Λάζος ανακοίνωσε ότι οι επόμενες συναντήσεις του Δικτύου Mη Kυβερνητικών Οργανώσεων καθορίστηκε να γίνουν το 2001 στην Eλβετία και το 2002 στη N. Aφρική.
