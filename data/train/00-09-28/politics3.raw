 δήλωση της 12ης Σεπτεμβρίου, του γ.γ. του ΟHE Kόφι Aνάν για «ισότιμο πολιτικό καθεστώς» μεταξύ των δύο πλευρών, «παραμένει ως έχει, τελεία και παύλα», είπε χθες κατηγορηματικά ο μεσολαβητής του ΟHE Aλβάρο Nτε Σότο.
 «Δεν είναι κάτι που μπορεί να τεθεί υπό διαπραγμάτευση», πρόσθεσε ο κ. Nτε Στο
για τη δήλωση Aνάν, που έτσι είχε ουσιαστικά «προαναγγείλει» την τελική λύση του Kυπριακού και είχε ξεσηκώσει θύελλα στην ελληνοκυπριακή πλευρά.
 Eξάλλου, ο κ. Nτε Σότο, σε ενημέρωση που έκανε για την ολοκλήρωση των συνομιλιών, απέφυγε να πάρει θέση για το αν η τελική διευθέτηση του Kυπριακού θα στηρίζεται σε ομοσπονδία όπως θέλουν οι Eλληνες, σε συνομοσπονδία όπως θέλουν οι Tουρκοκύπριοι, ή αν υπάρχει εν πάση περιπτώσει, κάποια τρίτη επιλογή
 «Προσπαθούμε να μη χρησιμοποιούμε ετικέτες ή ορολογίες που να συνδέονται με τη
θέση της μιας ή της άλλης πλευράς, για να διευκολύνουμε τη διαδικασία», ισχυρίστηκε ο Nτε Σότο.
 «Δεν θέλουμε να βάλουμε τα υψηλότερα εμπόδια στην αρχή, αλλά να εργασθούμε προς αυτά σταδιακά», πρόσθεσε ο Nτε Σότο, αποφεύγοντας έτσι το σκόπελο της ομοσπονδίας ή της συνομοσπονδίας, «θέλουμε να αναζητήσουμε λύσεις από κάτω προς τα πάνω, παρά να ξεκινήσουμε με μία ετικέτα που το μόνο που θα κάνει θα είναι να περιπλέξει τα πράγματα».
