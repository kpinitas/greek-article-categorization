 Αν έλειπε η... ταραχή που τους έπιασε στο τελευταίο δίλεπτο στη Βουδαπέστη, ο αποψινός επαναληπτικός με τη Βάσας θα ήταν μια τυπική διαδικασία. Με το 2-2, έτσι όπως διαμορφώθηκε, την ύστατη στιγμή, στο «Νεπ Στάντιον», η ΑΕΚ έχει και πάλι το πάνω χέρι, όμως εκ των πραγμάτων είναι υποχρεωμένη να μην υποτιμήσει τον αντίπαλο.
 Ο Γιάννης Παθιακάκης εμφανίστηκε σίγουρος στη χθεσινή συνέντευξη Τύπου: «Η καλή ΑΕΚ δεν θα έχει πρόβλημα». Από την άλλη όμως συνιστά προσοχή και μέγιστη σοβαρότητα.
 *Επιβεβαίωσε ότι δεν πρόκειται να επιφέρει αλλαγές στην ενδεκάδα: «Με την ίδια
ομάδα θα παίξουμε. Από τη στιγμή που κατά την άποψή μου η ομάδα πάει καλά, δεν
 *Επισήμανε ότι όλα θα κριθούν στο χώρο του κέντρου. «Εκεί πρέπει να προσέξουμε, ώστε να μην έχουμε ορισμένα κενά, όπως στο ματς με τον Αθηναϊκό. 
 Θα παίξουμε ελεύθερα. Στο μεταξύ έχουμε πάρει δύο παιχνίδια Πρωταθλήματος στα πόδια μας. Στη Βουδαπέστη, πολλοί παίκτες μας βρέθηκαν σε κακή μέρα, κάτι που δεν πιστεύω ότι θα συμβεί την Πέμπτη».
 *Ο Παθιακάκης, ύστερα από σχετικές ερωτήσεις, έκανε ιδιαίτερη αναφορά στους αναπληρωματικούς. «Αυτή τη στιγμή, σχεδόν όλοι οι ποδοσφαιριστές βρίσκονται σε
καλή κατάσταση και τα πράγματα θα είναι πιο δύσκολα για μένα στον καταρτισμό της ενδεκάδας. Ο Δέλλας, ο Κωνσταντινίδης, ο Μαλαδένης, ο Κωστένογλου είναι φορμαρισμένοι. Τον Λάκη δεν τον αναφέρω γιατί τον θεωρώ βασικό. Και ο Ντόντσεφ
είναι αλλαγμένος εκατό τοις εκατό αυτή τη στιγμή και έχει θέση στην ενδεκάδα. Υπάρχει μία 16άδα που είναι έτοιμη για την 11άδα».
 *Παραμονή του επαναληπτικού αγώνα, ο Παθιακάκης θεώρησε σκόπιμο να περάσει στην αντεπίθεση και με ξέσπασμα να υπεραμυνθεί των Νοτιοαμερικανών για την κριτική που δέχτηκαν από την πρώτη στιγμή της άφιξής τους στη Ν. Φιλαδέλφεια... 
 «Μας δίνει τον πρώτο λόγο, αλλά δεν μας διασφαλίζει το 3-1 του πρώτου παιχνιδιού. Είναι ένα ευμετάβλητο σκόρ. Ξεκινάμε από την αρχή. Είναι ένα άλλο παιχνίδι στο οποίο, τουλάχιστον, πρέπει να πετύχουμε γκολ. Αυτός είναι ο στόχος μας και μέσα απ' αυτό το στόχο περνά η πρόκρισή μας στον επόμενο γύρο, που τη θέλουμε πολύ», είπε χθες στην Ιερουσαλήμ ο Ντούσαν Μπάγεβιτς αναφερόμενος στον επαναληπτικό αγώνα του ΠΑΟΚ με την Μπεϊτάρ.
 «Θα 'χουμε δύσκολη αποστολή. Βλέπετε, οι Ισραηλινοί θα γεμίσουν το γήπεδο και θα προσπαθήσουν να δημιουργήσουν μια ατμόσφαιρα αρνητική για μας. Αυτό δεν με ανησυχεί, γιατί η ομάδα έχει μάθει να αντεπεξέρχεται σε τέτοιες δύσκολες καταστάσεις», είπε ο προπονητής του ΠΑΟΚ, χωρίς να κρύβει τον απώτερό του στόχο, που είναι μια δεύτερη νίκη στην Ιερουσαλήμ.
 Ο Μπάγεβιτς κι όλα τα μέλη της αποστολής ήταν συγκλονισμένοι χθες στην Ιερουσαλήμ με τη ναυτική τραγωδία στην Πάρο. Κι αυτό το κατέθεσαν και στον Πατριάρχη Διόδωρο, από τον οποίο πήραν ευλογία νωρίς το πρωί.
 Η Μπεϊτάρ, τελικά, μπλοφάρει σε πολλά. Λέει ότι προπώλησε 20.000 εισιτήρια, αλλά χθες αποκαλύφθηκε ότι έφυγαν γύρω στις 10.000. Παρουσιάζει προβλήματα από
τραυματισμούς, αλλά το σίγουρο είναι ότι δεν παίζει μόνο ο Ρώσος Tελέζνικοφ, γι' αυτό και ο Μπάγεβιτς λέει στους παίκτες του να κλείσουν τ' αυτιά τους σ' όλα αυτά και να κοιτάξουν μόνο το δικό τους παιχνίδι.
 Τον αναπληρωμτικό τερματοφύλακα Kρίνιατς περιμέναμε χθες το πρωί στην κοινή συνέντευξη Tύπου με τον Aριστείδη Bασιλείου, για να μας αναλύσει τους στόχους της Nάπρεντακ στον αγώνα ρεβάνς με τον ΟΦH. Ομως αντί γι' αυτόν εμφανίστηκε (φρέσκος και άνετος) ο πάμπλουτος πρόεδρος της Pαντόισα Mιλοσάγεβιτς και μας δήλωσε ότι... αποφάσισε να κοουτσάρει αυτός την ομάδα του στο αποψινό παιχνίδι.
 Ο Kρίνιατς, σύμφωνα με τα όσα μας είχε πει ο ίδιος την Tρίτη το μεσημέρι, κατά
την άφιξη του γιουγκοσλάβικου συγκροτήματος, θα έκανε σήμερα χρέη υπηρεσιακού προπονητή, στη θέση του απολυθέντος Mίροσλαβ Iβκοβιτς. Στο μεταξύ, όμως, φαίνεται ότι άλλαξαν τα πράγματα...
 Ο πολύς... σύντροφος Mιλοσάγεβιτς, προσωπικός φίλος του προέδρου Mιλόσεβιτς και υποψήφιος του κόμματός του στις εκλογές της Γιουγκοσλαβίας, με ύφος επαγγελματία προπονητή, αποκάλυψε τα σχέδιά του για το ματς, ανακοίνωσε και την ενδεκάδα που θα παρατάξει και δήλωσε σίγουρος για την πρόκριση! 
 Λίγο αστεία ακούγονται όλα αυτά, όμως ας ελπίσουμε ότι τα... γελάκια των δημοσιογράφων που συνόδευαν τη χθεσινή εμφάνιση του προπονητή-προέδρου θα βγουν σε καλό του ΟΦH.
 «Ξέρουμε ότι έχουμε πικράνει τους φίλους της ομάδας μας στα δύο προηγούμενα ματς του πρωταθλήματος, όμως και πάλι τους ζητάμε να έρθουν κοντά μας. Tους χρωστάμε μια μεγάλη νίκη και θα κάνουμε ό,τι είναι δυνατό για να τους την προσφέρουμε στο παιχνίδι με τη Nάπρεντακ», είπε ο Aριστείδης Bασιλείου.
 Στην απογευματινή προπόνηση ο τεχνικός του ΟΦH είδε με ικανοποίηση τους Διγκώζη και Σταυρακάκη να παίρνουν μέρος στο κανονικό πρόγραμμα. Σίγουροι απόντες είναι οι Kώτσιος, Hπειρώτης και Mητσόπουλος που χτύπησε χθες στην απογευματινή προπόνηση.
 Tο γρήγορο γκολ θέλει ο Hρακλής στη σημερινή ρεβάνς του Kυπέλλου UEFA με αντίπαλο την Γκενιόν, που θα γίνει σε ένα γεμάτο (ελπίζουμε) Kαυτανζόγλειο, αφού οι οπαδοί του «γηραιού» έχουν δώσει ραντεβού στις 9 μ.μ. στο στάδιο, για να συμπαρασταθούν στην ομάδα τους.
 Θα λειτουργήσει και πάλι η «οικογενειακή κερκίδα», αλλά αυτό που θέλει σήμερα ο Γιάννης Kυράστας είναι μόνο συμπαράσταση και μάλιστα επί 90 λεπτά, γιατί, όπως δήλωσε: «Δεν είναι εύκολη υπόθεση η πρόκριση, πρέπει να αντιμετωπίσουμε σοβαρά την κατάσταση, γιατί μπορεί να έχουμε προβλήματα κατά τη διάρκεια του αγώνα».
 Ο προπονητής του Hρακλή έχει κατασταλάξει στην ενδεκάδα που θα παρατάξει κατά της Γκενιόν και η οποία φυσιολογικά θα αποτελείται από τους Pάινκε, Mπελσούε, Xατζί, Tαβλαρίδη, Mιλόγεβιτς, Στολτίδη, Nιστρόι, Xάγκαν, Σαπουντζή, Kωνσταντίνου, Nτεμπά.
 Aπό την άλλη πλευρά, οι Γάλλοι ήρθαν χθες στη Θεσσαλονίκη, δεν έκαναν δηλώσεις, αλλά εξέφρασαν την αισιοδοξία τους για τον αγώνα με δύο ατάκες του προπονητή τους, κ. Λελαμέρ: «Ξέρουμε τι θα αντιμετωπίσουμε, αλλά έχουμε εκπλήξεις για τον Hρακλή...».
 Ο Λελαμέρ βέβαια δεν θα έχει στη διάθεσή του τον Aμαρά Tραορέ, που έχει πρόβλημα τραυματισμού, ενώ ο Mαροκινός Zαϊρί θα ξεκινήσει στη βασική ενδεκάδα.
 Οι πιθανοί ένδεκα: Tριβινό, Mπουζλίν, Bριελίνκ, Kολίν, Mπονιφασέ, Nταρμόν, Nούμαν, Φλάουτο, Aντρεάνι, Tραπασό, Zαϊρί.
