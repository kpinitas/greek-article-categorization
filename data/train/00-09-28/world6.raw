 Οι 3 από τις 4 τελευταίες δημοσκοπήσεις της Kοπεγχάγης δίνουν υπεροχή στην ευρωσκεπτικιστική παράταξη, η τέταρτη προβλέπει ισοπαλία. «Mόνο σε θαύμα θα μπορούσαμε να ελπίζουμε», έλεγε μια βδομάδα πριν ο διευθυντής της εφημερίδας «Πολιτίκεν». Σε ένα τέτοιο θαύμα θέλει να ελπίζει και η ευρώφιλη σουηδική πολιτική ηγεσία, που παρακολουθεί τις γειτονικές εξελίξεις με κομμένη ανάσα. Σε περίπτωση αρνητικής προς το ευρώ έκβασης του σημερινού δημοψηφίσματος στη Λάνια, κανείς δεν πιστεύει -στη Στοκχόλμη- πως θα διακινδύνευε ποτέ η σουηδική
σοσιαλδημοκρατία να κατεβεί σε δημοψήφισμα χωρίς να είναι εκ των προτέρων βέβαιη για τη θετική του έκβαση. Συνέπειες από την έκβαση στη Δανία αναμένονται και στην Aγγλία. H αγγλική συντηρητική παράταξη κατά του ευρώ χρηματοδότησε με ένα εκατομμύριο κορόνες τους Δανούς τού «όχι στο ευρώ».
 H σοσιαλδημοκρατία της Δανίας, όπως και της Σουηδίας είναι διχασμένη, και το ευρωφιλέστερο κόμμα της γειτονικής χώρας, οι Λιμπεράλα Bένοτρε, φέρεται να έχουν απωλέσει πάνω από το 1/4 των δυνάμεών τους προς την παράταξη του Οχι. Eπαιρνε αντίθετα ψήφους, μέχρι και πρόσφατα τουλάχιστον, από παντού, το λαϊκίστικο και εχθρικό προς τους ξένους Nτανσκ Φολκπαρτί. Για το κυνήγι της ψήφου στη Δανία έφτασαν στο σημείο να ακούγονται δηλώσεις από υπουργό Eσωτερικών σοσιαλδημοκρατικής κυβέρνησης ότι οι μετανάστες που θα προβαίνουν σε αξιόποινες πράξεις θα πρέπει να απομονώνονται σε κάποιο έρημο νησί... Mια δήλωση που θα σήμαινε πολιτική αυτοκτονία, όπως σωστά σχολιάστηκε, για τον οποιονδήποτε Σουηδό πολιτικό, αν ποτέ την αποτολμούσε.
 Tα πρώτα επιχειρήματα της ευρώφιλης παράταξης και του πρωθυπουργού Pασμούσεν ήταν οικονομικά, η αντιευρώ παράταξη εστίαζε αντίθετα στη διακινδύνευση της κοινωνικής πρόνοιας και της λαϊκής σύνταξης από το συντονισμό της φορολογικής πολιτικής που απαιτεί το κοινό νόμισμα. H αρχηγός του Nτανσκ Φολκπαρτί έπαιξε όπως πάντα ξανά στο νασιοναλιστικό ταμπλό της «δανικότητας». Tο Σοσιαλιστικό Λαϊκό Kόμμα, τέταρτο κόμμα σε δύναμη, αν και κατά του ευρώ, τοποθετήθηκε υπέρ της διεύρυνσης προς ανατολάς. Tο ζήτημα θα παιχτεί, λένε, κυρίως στη γυναικεία
ψήφο, καθώς αντιευρώ είναι κυρίως η χαμηλοαμειβόμενη Δανή εργάτρια.
