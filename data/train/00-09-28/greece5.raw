 Τον περασμένο Σεπτέμβριο εκατοντάδες άνθρωποι έχασαν τη ζωή τους στο φονικό σεισμό της Αττικής. Κανείς δεν μπορούσε να είχε προβλέψει την επίσκεψη του Eγκέλαδου. Χθες το βράδυ το πλοίο «ΕXPRESS ΣΑΜΙΝΑ» προσέκρουσε σε ξέρα και μέσα σε λίγα λεπτά μετατράπηκε σε πλωτό φέρετρο. Εξήντα πέντε άνθρωποι έφυγαν για πάντα και η χώρα βυθίστηκε σε πένθος. Και όμως η εξέλιξη αυτή είχε προβλεφτεί.
 Μόλις πριν από έξι μέρες, όταν ο Α/Β μηχανικός είχε καταγγείλει εγγράφως στο ΥΕΝ, το Κεντρικό Λιμεναρχείο και τον Α  Λιμενικό Σταθμό ότι το πλοίο αυτό είναι «άκρως επικίνδυνο και ακατάλληλο». 
 «Το πλοίο κινείται με πολλές πατέντες, που το καθιστούν αναξιόπλοο και επικίνδυνο προς κάθε επιβαίνοντα», επισήμανε εκτός των άλλων στην καταγγελία του, υποστηρίζοντας ότι έχει «στοιχεία ντοκουμέντα για την κατάσταση του πλοίου και ειδικότερα του μηχανοστάσιου». Για να «εισπράξει» την ίδια μέρα την
 Λίγες ώρες μετά το ναυάγιο, ο ίδιος άνθρωπος, που αποδείχτηκε άθελά του τραγικός προφήτης, γνωστοποίησε μέσω της Πανελλήνιας Ενωσης Μηχανικών Εμπορικού Ναυτικού και της Πανελλήνιας Ενωσης Κατωτέρων Πληρωμάτων Μηχανής Εμπορικού Ναυτικού, όλα όσα είχε επισημάνει και προφορικά στους αρμόδιους για την ακαταλληλότητα του πλοίου, θεωρώντας ότι είναι η «ελάχιστη υποχρέωση για τον άδικο χαμό όλων των συνανθρώπων μας. Αλλά και για να μην συμβεί παρόμοιο περιστατικό στο μέλλον».
 Οπως επισημαίνει στη λεπτομερή του καταγγελία, που παρουσιάστηκε χθες από τους
προέδρους της ΠΕΜΕΝ και ΣΤΕΦΕΝΣΩΝ, Τούσσα και Μανουσογιαννάκη, ο Αναστάσιος Σορόκος είχε προειδοποιήσει προφορικά τους αρμόδιους για τα ακόλουθα: 
 «Υπήρχε σοβαρότατο πρόβλημα στα χειριστήρια των κυρίων μηχανών, με αποτέλεσμα κατά τη διάρκεια μεταφοράς του συστήματος ελέγχου από το μηχανοστάσιο στη γέφυρα, να παρουσιάζονται προβλήματα στις στροφές των κυρίων μηχανών».
 «Κατά τη θητεία μου στο πλοίο, δεν ετέθη σε λειτουργία η ηλεκτρομηχανή ανάγκης
 «Επίσης δεν ετέθη σε δοκιμή ο εξ αποστάσεων χειρισμός λειτουργείας των θυρών ασφαλείας».
 4. «Στο πλωραίο στεγανό σύγκρουσης, υπήρχε κρακ εκτεταμένο από το οποίο εισχωρούσαν νερά».
 «Στοιχεία που αντί να αντιμετωπιστούν με μέτρα», όπως επισημαίνουν οι πρόεδροι
των ενώσεων, «συγκαλύφθηκαν από το ΥΕΝ και τις αρμόδιες αρχές». «Το υπουργείο πριν ακόμη ερευνήσει το παραμικρό για τα πραγματικά αίτια του ναυαγίου, έσπευσε να προβεί στο συμπέρασμα ότι πρόκειται για ανθρώπινο λάθος. Γιατί το κάνει αυτό; Τι θέλει να κρύψει το ΥΕΝ και προβαίνει τόσο βιαστικά σε τέτοιες δηλώσεις», τονίζει ο κ. Τούσσας. «Το ίδιο δεν είχαν κάνει και με το Δύστος, το
1996; Πριν ακόμη μάθουν ότι βυθίστηκε καλά καλά το πλοίο, πριν ακόμη μάθουν πόσους νεκρούς είχαν, πριν ακόμη πάνε για να σώσουν έναν άνθρωπο, βγήκαν και είπαν ότι φταίει ο ανθρώπινος παράγοντας», συνεχίζει αγανακτισμένος. «Ποια ήταν η συνέχεια και τι αποδείχτηκε; Ολοι το θυμόμαστε. Οτι έφταιγε η κατάσταση
 Οσον αφορά τα λεγόμενα της εταιρείας για την καταγγελία του ανθρώπου, που έμελλε με τον πιο τραγικό τρόπο να επιβεβαιωθεί, οι πρόεδροι απαντούν. «Απολύθηκε όταν κατέθεσε τη σχετική καταγγελία στους αρμόδιους. Είχε αναφερθεί
και σε λεπτομέρειες για την ακαταλληλότητα του πλοίου. Τα είχε επισημάνει προφορικά. Η στάση της εταιρείας προσπαθεί με αυτό τον τρόπο να παρουσιάσει ως
αναξιόπιστο το συνάδελφο. Εδώ υπάρχει ένα πραγματικό γεγονός, μια καταγγελία και ένα ναυάγιο. Η πλοιοκτήτρια εταιρεία κάνει τα πάντα για να θολώσει τα νερά» εξηγεί τονίζοντας ότι μπορεί η εταιρεία να ισχυρίζεται ότι έγινε την επομένη της καταγγελίας επιθεώρηση στο πλοίο, όμως «αυτοί που κάνουν τους ελέγχους, δέχονται πιέσεις. Πρόκειται περί υπαλλήλων. Που δουλεύουν κάτω από την απειλή της απόλυσης. Εχουν να ζήσουν και αυτοί οικογένειες. Εχουν και αυτοί παιδιά. Παίζουν τη ζωή τους κορόνα γράμματα. Πίσω κρύβονται τεράστια οικονομικά συμφέροντα».
 « Γιατί το ΥΕΝ αρνείται την παρουσία των ναυτεργατικών οργανώσεων σε αυτούς του ελέγχους; Αν ήθελε όντως να τους θωρακίσει, η κυβέρνηση θα είχε πάρει το μέτρο που αρνείται. Δεν είναι η πρώτη φορά που κάνουμε συγκεκριμένες καταγγελίες. Από το 1997 εκκρεμούν στην εισαγγελία Πειραιά 18 ναυάγια, όπου η ΠΕΜΕΝ έχει συλλέξει και έχει προσκομίσει στοιχεία για πλοία αναξιόπλοα. Υπάρχουν εκκρεμότητες για αρκετά πορίσματα ναυαγίων. Τίποτα δεν εξασφαλίζει ότι γίνονται τακτικοί έλεγχοι», συνεχίζει και θέτει αναπάντητα ερωτήματα προς τους αρμοδίους: 
 «Ποιος είπε ότι όταν ένα πλοίο για τον οποιοδήποτε λόγο προσαράξει, πρέπει και
να βυθιστεί; Γιατί πρέπει να έχουμε τέτοιες απώλειες; . Υπάρχουν κι άλλες ασφαλιστικές δικλίδες για να αποφευχθεί αυτό, όπως οι πόρτες ασφαλείας που στεγανοποιούν τμήματα» τονίζει. «Γιατί δεν μας απαντούν στο ερώτημα γιατί άλλαξε από το '98 μέχρι το 2000 το συγκεκριμένο πλοίο Νηογνώμονα. Γιατί έφυγε από τον γαλλικό και ήρθε στον ελληνικό. Και το Δύστος και το "Αϊ-Αντώνης" ο ελληνικός Nηογνώμονας το είχε. Σε αυτά τα ερωτήματα ποιος θα απαντήσει»; 
 «Δυστυχώς ο υπουργός Εμπορικής Ναυτιλίας με δηλώσεις του πριν από 3-4 μέρες, αμέσως μετά την απεργιακή κινητοποιήση, προέβη σε μια δήλωση ότι η απελευθέρωση της ακτοπλοΐας είναι γεγονός. Οτι αυτό είναι σύνταγμα για τη χώρα
μας και δεν μπορούμε να κάνουμε αλλιώς. Τις συνέπειες αυτής της απελευθέρωσης ποιος θα τις πληρώσει»; 
 «Εχουμε τις απαιτήσεις που εκφράζει η Ενωση Εφοπλιστών Ακτοπλοΐας στο σύνολο των εφοπλιστών διά μέσου του προέδρου τους, του Π. Σφηνιά, που τυχαίνει να είναι και πρόεδρος της πλοιοκτήτριας εταιρείας του «Εξπρές Σάμινα», που ζητάει
την πλήρη απελευθέρωση της δραστηριότητάς τους. Να μην υπάρχει όριο ηλικίας των πλοίων. Αλλά να αποφασίζουν οι ίδιοι οι εφοπλιστές πότε ένα πλοίο είναι κατάλληλο ή όχι. Να απελευθερωθούν τα δρομολόγια. Να αποφασίζουν οι ίδιοι αν το πλοίο δεν πρέπει να ταξιδέψει λόγω καιρού. Να απελευθερωθεί η ασύδοτη δράση
 Σύμφωνα με το διεθνή ναυτιλιακό οργανισμό και την Ευρωπαϊκή Επιτροπή διαμορφώθηκε κανονισμός για να ληφθούν επιπρόσθετα μέτρα για τα επιβατηγά ακτοπλοϊκά πλοία. Τι έγινε; «Ενώ διαμόρφωσαν ένα προεδρικό διάταγμα, που υπογράφηκε από τον πρώην υπουργό Εμπορικής Ναυτιλίας και τον κ. Παπαντωνίου, εξαιρούνται τα πλοία που είναι πάνω από 27 χρόνια. Αυτά δεν κάνουν αυτές τις αναγκαίες επιπρόσθετες συμπληρώσεις σε ό,τι αφορά τα συστήματα ασφαλείας» εξηγούν. «Σύμφωνα με τα επίσημα στοιχεία του 1999, ο μέσος όρος ηλικίας των επιβατηγών οχηματαγωγών πλοίων είναι 28 χρόνια. Οταν ένα πλοίο περνάει τα 25, έχει συνεχή προβλήματα. Αν παρεμβαίνει το κράτος και λέει ότι αυτά τα πλοία δεν θα κάνουν τις αναπροσαρμογές, δεν πρόκειται για "δυστύχημα" αλλά για έγκλημα. Αν αυτό δεν είναι έγκλημα, τότε τι είναι», αναρωτιούνται.
 «Το σαπιοκάραβο με το πολύ βεβαρημένο ιστορικό, ηλικίας 34 χρόνων, έχει αποσβέσει στο πολλαπλάσιο. Και συνέχιζε να βγάζει κέρδη ανεξάρτητα από την ασφάλεια των επιβαινόντων και του πληρώματος. Και όμως αυτό το καράβι δεν έπρεπε να πάρει μέτρα. Και έχει το θράσος ο υπουργός Εμπορικής Ναυτιλίας να απευθύνεται στα σωματεία, ότι δήθεν εμείς εκμεταλλευόμενοι το γεγονός για πολιτική σκοπιμότητα θέλουμε να δημιουργήσουμε θέμα. Πρέπει να απαντήσει στις χαροκαμένες οικογένειες. Αλλά δεν φτάνει μόνο αυτό». 
 «Μπορεί ένας άνθρωπος ο οποίος έχει την πολιτική ευθύνη σε ένα τόσο κρίσιμο τομέα, μετά από τέτοια περιστατικά, να συνεχίσει να ασκεί αυτά τα καθήκοντα; Δεν έχει κανείς την ευθύνη; Ολοι αθώοι είναι γι' αυτό το έγκλημα που έγινε; Ας
είναι ξεκάθαρο για όλους δεν υπάρχουν οάσεις. Κανείς από τους υπεύθυνους δεν νιώθει την ελάχιστη ευθιξία; Οσο βαθιά και να το βουλιάξουν, ό,τι ενέργειες και να κάνουν, η αλήθεια θα λάμψει».
 Παράλληλα οι πρόεδροι των Ενώσεων κατήγγειλαν ότι αρχιμηχανικός της πλοιοκτήτριας εταιρείας, που έχει συνταξιοδοτηθεί, απείλησε τηλεφωνικά τον κ. Σορόκο. «Του είπε να αποσύρει την καταγγελία και να πει ότι την έκανε εν βρασμώ ψυχής. "Εχουμε άλλα 87 καράβια", του είπε. Βγάλτε τα συμπεράσματά σας».
* «Ε» επικοινώνησε με την πλοιοκτήρια εταιρεία «Minoan Lines» για την καταγγελία αυτή, μέχρι αργά το βράδυ όμως δεν υπήρξε κάποιο σχόλιο.
