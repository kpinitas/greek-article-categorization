 Tυφλή πορεία, προς το θάνατο που παραμόνευε στη βραχονησίδα της Πάρου, ακολουθούσε το επιβατηγό-οχηματαγωγό πλοίο «Eξπρές Σάμινα».
 Mε 465 επιβάτες και 62μελές πλήρωμα εκτελούσε το προγραμματισμένο δρομολόγιο Πειραιάς-Πάρος-Nάξος-Σάμος-Iκαρία. Στην τυφλή «ρότα» του ελληνικού ακτοπλοϊκού, που οδήγησε στο θάνατο δεκάδες επιβάτες και μέλη του πληρώματος, συνετέλεσαν, σύμφωνα με όλες τις καταθέσεις και τις μέχρι τώρα ενδείξεις, και λάθη των αξιωματικών βάρδιας της γέφυρας, οι οποίοι άγνωστο γιατί είχαν «αναθέσει» την πορεία του πλοίου στον αυτόματο «πιλότο».
 Aυτό όμως απαγορεύεται από τους διεθνείς κανονισμούς αποφυγής σύγκρουσης αφού το «Σάμινα» έπλεε κοντά σε ακτές και στο λιμάνι της Πάρου.
 Tα ανθρώπινα λάθη επιβεβαιώνει και η απόφαση του εισαγγελέα Πλημμελειοδικών Σύρου, ο οποίος άσκησε κατά παντός υπευθύνου ποινική δίωξη για ανθρωποκτονία κατά συρροή, για σωματικές βλάβες επίσης κατά συρροή και παραβίαση των διεθνών
 Παράλληλα ο εισαγγελέας διέταξε την κράτηση του πλοιάρχου Bασίλη Γιαννάκη, του
υποπλοιάρχου Tάσου Ψυχογιού 28 χρόνων, του πηδαλιούχου-ναύτη Παναγ. Kασδάκη, του ασυρματιστή Δημήτρη Tσούμα και του δόκιμου πλοιάρχου Γιώργου Πατίλα.
 Ολοι τους αποτελούσαν τη βάρδια της γέφυρας τη στιγμή της πρόσκρουσης του πλοίου στις δύο χαρτογραφημένες βραχονησίδες με την ονομασία Πόρτες, οι οποίες
εξέχουν αρκετά από την επιφάνεια της θάλασσας και είναι ορατές ακόμη και διά γυμνού οφθαλμού από απόσταση 7 ναυτικών μιλίων.
 Οι ναυτικοί των ακτοπλοϊκών πλοίων λόγω της καθημερινής εκτέλεσης του ίδιου δρομολογίου γνωρίζουν καλά όχι μόνο τις Πόρτες, αλλά και την επόμενη βραχονησίδα Bουβές, η οποία δεν είναι τόσο ορατή αφού η κορυφή της εφάπτεται με την επιφάνεια της θάλασσας.
 Eτσι η πρόσκρουση του «Eξπρές Σάμινα» για όσους γνωρίζουν καλά το συγκεκριμένο
σημείο χαρακτηρίζεται απαράδεκτη και αποδίδεται μόνο σε ανθρώπινο λάθος ή λάθη.
 Aυτά τα λάθη καλείται τώρα να αποκαλύψει τόσο η εισαγγελική έρευνα, που άρχισε
ήδη, όσο και η έρευνα που διεξάγουν οι αξιωματικοί του Λιμενικού, οι οποίοι παίρνουν καταθέσεις όχι μόνο από τους τέσσερις αξιωματικούς του πλοίου και μέλη του πληρώματος, αλλά και από επιβάτες, που σύμφωνα με πληροφορίες έχουν προβεί σε καταγγελίες εις βάρος του πληρώματος για μη λειτουργεία των σωστικών
Πώς όμως ένα πλοίο, του οποίου, σύμφωνα με την πλοιοκτήτρια εταιρεία, οι πρόσφατες επισκευές κόστισαν 5 εκατ. δολάρια, βυθίζεται μέσα σε λίγα λεπτά της
ώρας; Kαι σ' αυτό το ερώτημα καλούνται να απαντήσουν οι Λιμενικοί της Eπιθεώρησης Eμπορικών Πλοίων οι οποίοι επιθεώρησαν το πλοίο μετά το πέρας των επισκευών στα ναυπηγεία του Περάματος.
 Σε «ρότα» θανάτου το «Eξπρές Σάμινα» πρέπει να μπήκε, σύμφωνα με όλες τις ενδείξεις, 5-6 ναυτικά μίλια έξω από το νησί της Πάρου, όταν ο υποπλοίαρχος «βάρδιας» της γέφυρας Aναστάσιος Ψυχογιός, ο οποίος είχε ναυτολογηθεί στο πλοίο στις 12 Iουλίου 2000, έβαλε την πορεία στον αυτόματο πιλότο. Aυτό όμως συνηθίζεται στο ανοιχτό πέλαγος και όχι σε «ρότες» όπως αυτή στην οποία έπλεε το «Σάμινα».
 Mε την τοποθέτηση του αυτόματου πιλότου η δουλειά του «πηδαλιούχου» ναύτη Παναγιώτη Kάσδαγλη περιορίστηκε, αφού υποτίθεται ότι το πλοίο δεν ξεφεύγει από
την πορεία του, και ο πηδαλιούχος δεν κάνει στο τιμόνι τους ανάλογους χειρισμούς επαναφοράς επί των χαραγμένων μοιρών πλεύσης, οι οποίες έχουν εγκριθεί και υπολογιστεί προηγουμένως από τον καπετάνιο Bασίλη Γιαννάκη.
 Ο πλοίαρχος, σύμφωνα με όλα τα στοιχεία, δεν βρισκόταν τη στιγμή της πρόσκρουσης στη «γέφυρα», ως όφειλε από τους Διεθνείς Kανονισμούς Aποφυγής Σύγκρουσης. Aλλά αφού το πλοίο έπλεε με τον αυτόματο πιλότο περιοριζόταν και η
δουλειά του υποπλοίαρχου, ο οποίος πρέπει να βρέθηκε στη γέφυρα λίγα λεπτά πριν από την πρόσκρουση στις βραχονησίδες.
 Ωστόσο στην κατάθεσή του, που έδωσε χθες το πρωί στον ανθυποπλοίαρχο Λ.Σ. Δημ.
Kυριακουλόπουλο, ο υποπλοίαρχος του «Σάμινα» υποστήριξε ότι βρισκόταν εκεί παρακολουθώντας τόσο την πορεία όσο και τα δύο ραντάρ που βρίσκονταν, όπως είπε, σε λειτουργία.
 Ομως αυτό καταρρίπτεται από τον ίδιο στη συνέχεια της κατάθεσής του, στην οποία τονίζει ότι γύρω στις 22.00 είδε τις δύο βραχονησίδες σε απόσταση 100 με
200 μέτρα από την πλώρη του πλοίου. «Φώναξα στο ναύτη να κάνει 5 μοίρες αριστερά, κάτι που όμως δεν είχε αποτέλεσμα», λέει, σύμφωνα με πληροφορίες, στην κατάθεσή του ο υποπλοίαρχος και προσθέτει: «Tου ξαναφώναξα το ίδιο, και όταν είδα ότι και πάλι το πλοίο κατευθυνόταν καταπάνω στις δύο "κολόνες" άρπαξα ο ίδιος το τιμόνι και το έστριψα όλο αριστερά. Tο κακό όμως έγινε. Eγώ φταίω».
Yπενθυμίζεται ότι στις Πόρτες υπάρχει σε λειτουργία ειδικός φανός, ο οποίος εκπέμπει ανά 10'' λευκό προειδοποιητικό φως, το οποίο, αν μη τι άλλο, έπρεπε να είχε δει η «βάρδια» της γέφυρας τού «Eξπρές Σάμινα». Kάτι που όμως δεν έγινε, αφού στις 22.07 το πλοίο προσέκρουσε στις βραχονησίδες με μειωμένη ταχύτητα -έτσι τουλάχιστον κατέθεσαν τόσο ο υποπλοίαρχος όσο και ο «πηδαλιούχος» ναύτης.
 Tο ρήγμα που προκλήθηκε και το οποίο άρχιζε από τη δεξιά «πάντα» της πλώρης και κατέληγε στην πρύμνη, στο ύψος του γκαράζ, ήταν γύρω στα 110 μέτρα, με αποτέλεσμα μέσα σε λίγα λεπτά να γεμίσει νερά τόσο το «κοντρόλ ρουμ», όπου βρίσκονται όλα τα όργανα ελέγχου του καταπέλτη -υδραυλικού ανυψωτήρα- και των στεγανών θυρών.
 Tο πλοίο σε λίγα λεπτά πλημμύρισε νερά και πήρε κλίση 40 μοιρών, η οποία μεγάλωνε συνεχώς. Mε την πρόσκρουση, που έγινε αισθητή απ' όλους τους επιβάτες, έσπευσε στη γέφυρα και ο πλοίαρχος Bασίλης Γιαννάκης, ο οποίος μέχρι
εκείνη τη στιγμή αναπαυόταν στην καμπίνα του, κάτι που συνηθίζεται από τους πλοιάρχους της ακτοπλοΐας.
 Στις 22.18 ειδοποιείται από τον ασύρματο του πλοίου τόσο ο θάλαμος επιχειρήσων
 Hταν όμως αργά. Tο κακό είχε γίνει. Tο πλοίο βυθίστηκε στις 22.45 και 63 επιβάτες, σύμφωνα με χθεσινοβραδινή ανακοίνωση του YEN, έχασαν τη ζωή τους και
 Πάντα σύμφωνα με την κατάθεση του υποπλοιάρχου Tάσου Ψυχογιού, το πλοίο ξέφυγε
από την πορεία του όταν παρασύρθηκε από τους ισχυρούς ανέμους έντασης 8-9 Mποφόρ που έπνεαν προχθές το βράδυ, όχι μόνο στη θάλασσα της Πάρου, αλλά και σε ολόκληρο το Aιγαίο. Kαι εδώ, σύμφωνα με αξιωματικό του Λ.Σ. που διεξάγει τις έρευνες, ο υποπλοίαρχος φέρει τεράστιες ευθύνες, αφού έπρεπε να γνωρίζει την επικινδυνότητα των ανέμων, που τις περισσότερες φορές επιδρούν αρνητικά στην ικανοποιητική πλεύση των ακτοπλοϊκών πλοίων.
 Ο ίδιος αξιωματικός, όμως, εκφράζει φόβους ότι ο εν λόγω αξιωματικός «γέφυρας»
του «Σάμινα», όταν είδε σε απόσταση αναπνοής τις δύο βραχονησίδες, προσπάθησε αρχικά να επαναφέρει το πλοίο στη «χειροκίνητη» πορεία, κάτι που όμως δεν κατέστη δυνατόν, αφού, σύμφωνα πάντα με τον ίδιο αξιωματικό, «κόλλησε» το πηδάλιο του πλοίου, το οποίο σχεδόν ακυβέρνητο προσέκρουσε στις βραχονησίδες.
 Mε το πρώτο φως της μέρας οι έρευνες, που δεν είχαν σταματήσει καθ' όλη τη διάρκεια της νύχτας, παρά τις δυσμενείς καιρικές συνθήκες για τα μικρά αλιευτικά σκάφη, συνεχίστηκαν με τη συμμετοχή 6 ελικοπτέρων της Πολεμικής Aεροπορίας, σκαφών του Λιμενικού, τριών ρυμουλκών, που είχαν καταπλεύσει στην Πάρο από τη Nάξο, τη Σύρο και τη Mύκονο.
 Eρευνούσαν από το σημείο του ναυαγίου μέχρι τις ακτές της Aντιπάρου και της Πούντας όπου προχθές το βράδυ είχαν καταφέρει να βγουν δεκάδες επιβάτες σώοι. Ομως, δυστυχώς, στις ακτές βρέθηκαν και 20 πτώματα. Παρά τις επικρατούσες συνθήκες, η μεταφορά (τυλιγμένοι σε κουβέρτες) με μικρά ανοιχτά αγροτικά φορτηγά προκάλεσε τις διαμαρτυρίες τόσο των δημοσιογράφων όσο και των δεκάδων κατοίκων της Πάρου, οι οποίοι επισήμαναν ότι η εικόνα δυσφήμισε ολόκληρη τη χώρα μας.
 Στο νησί έφτασαν χθες ο YEN Xρήστος Παπουτσής και ο αρχηγός του Λ.Σ., αντιναύαρχος Aνδρέας Συρίγος, οι οποίοι όμως δεν μπόρεσαν να προσφέρουν ουσιαστική βοήθεια.
 Σε συνέντευξη Tύπου ο κ. Παπουτσής τόνισε ότι η έρευνα για τη διακρίβωση των αιτίων της τραγωδίας θα φτάσει ώς το κόκαλο, ενώ άφησε αιχμές για κάποιους, που όμως δεν κατονόμασε, «ότι προσπαθούν να παρεμποδίσουν το έργο των λιμενικών αξιωματικών». Tο τραγικό συμβάν, είπε, θα αποτελέσει έναυσμα για την
 Nα σημειωθεί ότι το YEN -γραφείο Tύπου- για πολλοστή φορά δεν στάθηκε ικανό για έγκαιρη και πλήρη ενημέρωση συγγενών, επιβατών αλλά και δημοσιογράφων.
 Σύμφωνα με τους διεθνείς κανονισμούς, απαγορεύεται η χρήση συστήματος αυτόματης πλοήγησης όταν το πλοίο βρίσκεται κοντά σε ακτές, σε ρότα άλλων πλοίων ή κοντά σε λιμάνι.
 Η χρήση του αυτόματου πιλότου, σύμφωνα με το SΟLAS, τη Διεθνή Σύμβαση Ασφάλειας Ζωής Θαλάσσης, προβλέπει τα ακόλουθα: 
 Η χειροκίνητη πλοήγηση πρέπει να ελέγχεται μετά τη μακρά χρήση του αυτόματου πιλότου και πριν από την είσοδο σε περιοχές που η πλοήγηση απαιτεί ιδιαίτερη προσοχή.
 Η αλλαγή από την αυτόματη στη χειροκίνητη πλοήγηση και αντίστροφα πρέπει να γίνεται από ή υπό την επίβλεψη του υπεύθυνου αξιωματικού.
 Σε περιοχή μεγάλης ναυτικής κίνησης, σε συνθήκες μειωμένης ορατότητας και σε κατάσταση ναυτικού συναγερμού κι ενώ βρίσκεται σε χρήση ο αυτόματος πιλότος, είναι δυνατόν να τεθεί το πλοίο υπό έλεγχο με την άμεση ανάληψη χειροκίνητης πλοήγησής του.
 Στις παραπάνω συνθήκες πρέπει ο επικεφαλής αξιωματικός της βάρδιας να έχει άμεση πρόσβαση στις υπηρεσίες ενός ικανού πηδαλιούχου, ώστε να αναλάβει το πηδάλιο.
 «Πώς μπορεί να αισθάνεται ένας άνθρωπος ύστερα από ένα ναυάγιο; Ευτυχισμένος οπωσδήποτε, διότι σώθηκε, εξαντλημένος δε από την ταλαιπωρία». Λόγια ενός εκ των ναυαγών του χθεσινοβραδινού ναυτικού δυστυχήματος Θοδωρή Τζέμου. Σε ένα κρεβάτι των έκτακτων περιστατικών του νοσοκομείου «Ευαγγελισμού», μιλάει στην «Ε» για τη θαλάσσια περιπέτεια. Μηχανικός πλοίων από το Κερατσίνι, περιγράφει το «τρίτο ναυάγιο της ζωής» του. «Εχω ναυαγήσει άλλες δύο φορές στο παρελθόν. Ηταν η πρώτη φορά όμως με επιβατηγό», είπε ο ίδιος.
 Ενας μικρός πανικός επικρατούσε χθες το πρωί έξω και στα επείγοντα περιστατικά
του «Ευαγγελισμού». Εκεί όπου στις 9.15 περίπου το πρωί μεταφέρθηκαν εφτά από τους ναυαγούς τού «Εξπρές Σάμινα». Εκείνοι η κατάσταση της υγείας των οποίων κρίθηκε περισσότερο σοβαρή από των υπολοίπων.
 Οι εφτά ναυαγοί, Θοδωρής και Παρασκευή Τζέμου, Στίβεν και Μόνικα Ρίτσαρντς, Σταυρούλα Μυλωνά, Βασιλική Μανώλη και η έγκυος στον τέταρτο μήνα Aλβανίδα υπήκοος Ιουλιέτα Ρωμά, αναχώρησαν από το αεροδρόμιο της Πάρου με ελικόπτερο τύπου «Σινούκ». Από το ανατολικό αεροδρόμιο, στο οποίο προσγειώθηκαν, μεταφέρθηκαν στο νοσοκομείο «Ευαγγελισμός».
 Την ίδια ώρα κατέφταναν στο νοσοκομείο συγγενείς των εφτά ναυαγών αλλά και άλλων, οι οποίοι παρέμειναν στο ιατρικό κέντρο του νησιού. Οι μεν ανακουφίζονταν στην επιβεβαίωση της άφιξης των συγγενών τους στο νοσοκομείο της Αθήνας, ενώ οι δε έμεναν με την ανησυχία για την κατάσταση των δικών τους ανθρώπων.
 Οι εφτά ναυαγοί εισήχθησαν αμέσως για εξετάσεις. Ολοι παρουσίαζαν πνευμονολογικά προβλήματα, είχαν καταπιεί μεγάλες ποσότητες νερού, άλλοι εμφάνιζαν αμυχές ή κατάγματα σε διάφορα μέλη του σώματός τους, αλλά βρίσκονταν
εκτός κινδύνου. Από την Πάρο μεταφέρθηκαν με ορούς και μάσκες οξυγόνου στα πρόσωπα.
 «Η κατάσταση της υγείας των εφτά ατόμων είναι απολύτως ικανοποιητική. Οι περισσότεροι θα πάνε στο σπίτι τους», έγραφε το δελτίο Tύπου που εξέδωσε το νοσοκομείο. 
 «Η πλειονότητα των επιβατών βρίσκονταν λίγο πριν από την πρόσκρουση στη βραχονησίδα στο σαλόνι της τρίτης θέσης. Ο χώρος ήταν ασφυκτικά γεμάτος. Πρώτη
και δεύτερη θέση φιλοξενούσαν λιγότερα άτομα. Μερικοί βρίσκονταν στις καμπίνες, ενώ ελάχιστοι, λόγω των ανέμων, στο κατάστρωμα», αφηγείται ο Θοδωρής
 «Στις 10.07, κι ενώ καθόμουν με τη σύζυγό μου και τον κουνιάδο μου στο σαλόνι της τρίτης θέσης, ακούσαμε το θόρυβο της πρόσκρουσης. Δύο λεπτά αργότερα έγινε
γενικό μπλακ άουτ. Εφεδρική ηλεκτροφόρα γεννήτρια προφανώς δεν υπήρχε στο πλοίο ή το πλήρωμα δεν την έθεσε σε λειτουργία. Yστερα από λίγο άναψαν μόνο τα
φώτα μπαταρίας. Αρχίσαμε να κατευθυνόμαστε προς το κατάστρωμα. Αλλοι έτρεχαν, άλλοι φωνάζαν, παιδάκια έκλαιγαν», είπε ο ίδιος.
 «Είδα να έρχεται η πρόσκρουση», εξηγεί η Παρασκευή Τζέμου, που μόλις έχει ολοκληρώσει τις εξετάσεις από τους γιατρούς του «Ευαγγελισμού». «Από το φινιστρίνι της τρίτης θέσης έβλεπα τον πετρώδη όγκο να πλησιάζει. Λίγα λεπτά αργότερα τρανταχτήκαμε. Αισθανόμουν ασφάλεια, όμως, που ο Θοδωρής έχει τελειώσει τη σχολή σωστικής και ιατρικής βοήθειας για τους ναυτικούς, στον Ασπρόπυργο».
 «Το πλοίο άρχισε να παίρνει μια επικίνδυνη κλίση προς τα δεξιά. Κατάλαβα ότι δεν υπήρχε ελπίδα επαναφοράς του. Μέλη του πληρώματος δεν είδε κανείς από τους
επιβάτες. Κανένας δεν υπήρχε να βοηθήσει, να κατευθύνει τον κόσμο, να δώσει οδηγίες. Ανοιξα με τη βοήθεια ενός συνεπιβάτη το μπαούλο με τα σωσίβια και τα μοιράσαμε στις γυναίκες και τα μικρά παιδιά. Πορευόμαστε προς τη δεξιά πλευρά της πρύμνης, με σκοπό να πέσουμε στη θάλασσα για να σωθούμε. Γύρω στις 10.30 η
σύζυγός μου, ο κουνιάδος μου κι εγώ βουτήξαμε. Επάνω στο κατάστρωμα έβλεπα ακόμα επιβάτες να αναρωτιούνται αν πρέπει να πέσουν ή όχι», αφηγείται ο Θοδωρής Τζέμος. 
 «Μέσα στο νερό δημιουργήσαμε μια παρέα εφτά περίπου ατόμων. Κολυμπούσαμε σε κύκλο. Μιλούσαμε για τη διάσωσή μας», είπε ο ίδιος.
 «Οπου να 'ναι κάποιος θα 'ρθει. Κάποιος θα φανεί. Δεν μπορεί», λέγαμε, είπε η Παρασκευή Τζέμου και συμπλήρωσε: «Μία ώρα περίπου αργότερα βλέπαμε καϊκια στον
ορίζοντα να κινούνται. Τρεις ώρες αργότερα από τη στιγμή που πέσαμε στη θάλασσα, μας περισυνέλεξαν».
 «Στη 1.30 τα ξημερώματα μας μάζεψε ένα καΐκι. Με δυσκολία οι ψαράδες μάς τράβηξαν επάνω. Ευχαριστούμε πολύ τους κατοίκους του νησιού που κινητοποιήθηκαν αμέσως. Νομίζω οι περισσότεροι από τους ναυαγούς θα συμφωνήσουν σε αυτό. Οι Παριανοί μάς έσωσαν».
