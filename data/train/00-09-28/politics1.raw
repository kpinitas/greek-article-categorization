υπουργός Τύπου επανέλαβε χθες ότι είναι ανοιχτός σε κάθε πρόταση, η οποία θα βελτιώσει τις διατάξεις του νομοσχεδίου που αναφέρονται στη σύνθεση και τις αρμοδιότητες του Εθνικού Συμβουλίου Ραδιοτηλεόρασης. Και απέκρουσε τους ισχυρισμούς ότι αναδιπλώθηκε προχθές στη Βουλή, τονίζοντας ότι ο ίδιος από την
περασμένη βδομάδα είχε ανακοινώσει την πρόθεσή του να ψηφιστεί το νομοσχέδιο με ευρεία συναίνεση και εξέφρασε την ικανοποίησή του για την προχθεσινή συζήτηση στη Βουλή.
 Ο Δ. Ρέππας συμφώνησε τόσο με την πρόταση του Συνασπισμού να επιλέγονται τα μέλη του ΕΣΡ από τη διάσκεψη των προέδρων με πλειοψηφία τριών πέμπτων όσο και με την πρόταση της Ν.Δ. τον κατάλογο των μελών να καταρτίζει ο πρόεδρος της Βουλής και όχι ο υπουργός. Την ίδια πρόταση είχε κάνει προ ημερών και ο ίδιος.
Ομως, ο κ. Ρέππας πρόσθεσε ότι πρέπει να ερωτηθεί ο πρόεδρος της Βουλής αν δέχεται να καταρτίζει αυτόν τον κατάλογο. «Υπάρχει δυσκολία στην κατάρτιση ενός τέτοιου καταλόγου. Γι' αυτό είπα, τότε, δέχεται η Βουλή να καταρτίζει τον
 Ο υπουργός επανέλαβε ότι τις άδειες στους ραδιοτηλεοπτικούς σταθμούς χορηγεί -και σήμερα- το ΕΣΡ. Με το υπό συζήτηση νομοσχέδιο καταργείται ο έλεγχος νομιμότητας που έκανε το υπουργείο Τύπου σε ένα ενδιάμεσο στάδιο.
 Υποστηρίζοντας ότι το νομοσχέδιο αυτό είναι το πιο «προωθημένο», ο κ. Ρέππας έδωσε στοιχεία για το πώς γίνεται η συγκρότηση του ΕΣΡ σε άλλες χώρες. Είπε, μεταξύ άλλων: 
 «Στη M. Bρετανία το Συμβούλιο διορίζεται από τον υπουργό. Στην Iρλανδία διορίζεται από την κυβέρνηση. Στην Ολλανδία διορίζεται με βασιλικό διάταγμα, ύστερα από εισήγηση του αρμόδιου υπουργού. Στην Kύπρο διορίζεται από το υπουργικό συμβούλιο. Στις HΠA, από τον πρόεδρο. Στον Kαναδά, από τον πρωθυπουργό. Στη Γαλλία, από τον πρόεδρο της Δημοκρατίας, κατά το 1/3, από τον
πρόεδρο της Bουλής, κατά το 1/3 και από τον πρόεδρο της Γερουσίας, κατά το 1/3. Eίναι 9μελές. Στις HΠA και τη Γαλλία μιλούμε για πρόεδρο, ο οποίος βεβαίως ανήκει στην εκτελεστική εξουσία, αφού εκλέγεται απευθείας από το λαό. Στη Nορβηγία ο επικεφαλής της αρχής επιλέγεται από τον υπουργό.
 Στην Iαπωνία η αντίστοιχη αρχή διορίζεται απ' ευθείας από την κυβέρνηση».
