Την ανηφόρα τραβούν ξανά οι διεθνείς τιμές του πετρελαίου, με τον ΟΠΕΚ να ανεβάζει τους τόνους, φοβούμενος ότι μετά τις ΗΠΑ και η Ε.Ε. θα βάλει χέρι στα
 τιμή του μπρεντ ενισχύθηκε χθες στο Λονδίνο κατά 46 σεντς, στα 30, 88 δολ. το βαρέλι, έχοντας περιορίσει τις απώλειες σε 2, 50 δολ. από την ημέρα που οι ΗΠΑ ανακοίνωσαν τη χρησιμοποίηση των στρατηγικών τους αποθεμάτων. Nωρίτερα είχε ξεπεράσει τα 31 δολάρια το βαρέλι! Το αμερικανικό αργό πετρέλαιο είχε διαμορφωθεί αργά χθες το απόγευμα, με 28 σεντς υψηλότερα, στα 31, 78 δολ. το βαρέλι.
 Η μείωση των αμερικανικών αποθεμάτων ήταν μία ακόμη αφορμή για να ανέβουν και πάλι οι τιμές. Σύμφωνα με τα στοιχεία του Αμερικανικού Πετρελαϊκού Ινστιτούτου, την εβδομάδα που τέλειωσε στις 22 Σεπτεμβρίου τα εμπορικά αποθέματα αργού πετρελαίου μειώθηκαν κατά 2 εκατ. βαρέλια.
 Τα αποθέματα των διυλιστηρίων είναι 21 εκατ. βαρέλια, 7% λιγότερα σε σχέση με πέρυσι. Πιο ανησυχητική είναι η κατάσταση των παραγώγων, όπως το πετρέλαιο θέρμανσης, τα οποία μειώθηκαν κατά 700.000 βαρέλια την προηγούμενη εβδομάδα και είναι 30 εκατ. βαρέλια, 21% λιγότερα σε σχέση με πέρυσι.
 Ο ΟΠΕΚ, που από χθες πραγματοποιεί για πρώτη φορά ύστερα από 25 χρόνια τη σύνοδο κορυφής του στο Καράκας της Βενεζουέλας, με αφορμή τα 40 χρόνια από την
ίδρυσή του, έχει αρχίσει να ανεβάζει τους τόνους φοβούμενος ότι μετά τις ΗΠΑ θα ακολουθήσει και η Ε.Ε.
 Κατά δήλωση μάλιστα του προέδρου του ΟΠΕΚ Αλί Ροντρίγκες, ορισμένες ευρωπαϊκές
χώρες κάνουν ήδη χρήση των στρατηγικών τους αποθεμάτων. Και τόνισε πως «κάτι τέτοιο δεν είναι καινούργιο», αλλά, όπως είπε, αν η Ε.Ε. πάρει την απόφαση αυτή «θα εξετάσουμε τις συνέπειες της απόφασης στις αγορές».
 Η απόφαση των ΗΠΑ να χρησιμοποιήσουν τα στρατηγικά τους αποθέματα, αν και επισήμως δεν δυσαρέστησε τον ΟΠΕΚ, θεωρήθηκε προσπάθεια παραγκωνισμού του. Ο διεθνής οργανισμός, άλλωστε, που προσπαθεί να ξαναγίνει ο κυρίαρχος του παιχνιδιού και να ανακτήσει τη χαμένη δόξα της δεκαετίας του '70, φοβάται μια απότομη πτώση των τιμών μόλις περάσει ο χειμώνας, καθώς ήδη υπάρχει μεγάλη προσφορά πετρελαίου στη διεθνή αγορά.
 Πολλοί από τους ηγέτες των πετρελαιοπαραγωγών χωρών δεν έκρυψαν τη δυσαρέσκειά
τους για την αμερικανική ενέργεια και την πιθανότητα να ακολουθήσει και η Ε.Ε.
  Ο πρόεδρος της Βενεζουέλας Ούγκο Τσάβες, που φαίνεται να υποστηρίζει τη διατήρηση των τιμών του πετρελαίου σε υψηλά επίπεδα, δεν απέκλεισε το ενδεχόμενο να αναθεωρηθεί προς τα πάνω το όριο διακύμανσης των 22-28 δολ. το βαρέλι.
 Και ο υπουργός Πετρελαίου της Λιβύης Αμπντάλα Σαλέμ Ελ Μπάντρι προειδοποίησε για το ενδεχόμενο να μειωθεί η παραγωγή αν οι τιμές του πετρελαίου πέσουν κάτω
 Η Σαουδική Αραβία, πάντως, που φαίνεται να έχει τον πρώτο λόγο στον έλεγχο του
καρτέλ, υποσχέθηκε, διά στόματος υπουργού Πετρελαίου Αλί Aλ-Ναϊμί, περισσότερο
πετρέλαιο αν χρειαστεί. Τόνισε, μάλιστα, ότι ο ΟΠΕΚ δεν θα πρέπει να περιμένει
τη σύνοδο των υπουργών στις 12 Νοεμβρίου στη Βιέννη, για να προσαρμόσει την παραγωγή και να σταθεροποιηθούν οι τιμές.
  Γαλλία και Ισπανία μελετούν το ενδεχόμενο να χρησιμοποιήσουν τα στρατηγικά τους αποθέματα, κάτι για το οποίο δεν φαίνεται να συμφωνεί η Ευρωπαϊκή Επιτροπή, που συνέστησε ότι τα ευρωπαϊκά αποθέματα θα πρέπει να χρησιμοποιηθούν «μόνο σε περιπτώσεις έκτακτης ανάγκης».
 Ασχέτως από τα επόμενα βήματα που θα κάνουν ΗΠΑ, Ε.Ε. και ΟΠΕΚ στον πόλεμο του
πετρελαίου, οι ειδικοί της αγοράς εκτιμούν ότι οι τιμές θα παραμείνουν σε υψηλά επίπεδα λόγω των χαμηλών αποθεμάτων στον κόσμο, και το γεγονός ότι ο ΟΠΕΚ, που ελέγχει το 40% της παγκόσμιας αγοράς, έχει αυξήσει την παραγωγή του στα όρια πια των δυνατοτήτων του.
 Επιπλέον αμφιβάλλουν για την ικανότητα του καρτέλ να ελέγξει πλέον την αγορά, πόσο μάλλον που μεγάλο μερίδιο ευθύνης αναλογεί και στη φορολογική πολιτική των δυτικών, όσον αφορά τα καύσιμα. Πολιτική την οποία ο ΟΠΕΚ κατηγορεί ευθέως
