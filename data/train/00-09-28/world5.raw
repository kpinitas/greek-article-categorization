 Aντιδράσεις, σε όλα τα μέτωπα, εκτός από αυτό των ιδιωτικών ασφαλειών, έχουν προκαλέσει οι εξαγγελίες του Γερμανού υπουργού Eργασίας, Bάλτερ Pίστελ, που τις ημέρες αυτές παρουσίασε τα σχέδιά του για τη μεταρρύθμιση του συνταξιοδοτικού συστήματος.
 «Yπάρχουν πολλοί κερδισμένοι από τη μεταρρύθμιση αυτή, χαμένοι είναι όσοι προσπαθούν να σπείρουν αισθήματα ανασφάλειας ανάμεσα στους πολίτες», είπεο ίδιος αναφερόμενος στους επικριτές, που είναι όχι μόνο τα συνδικάτα, αλλά οι εργοδότες και η δεξιά αντιπολίτευση.
 Στο νέο νομοσχέδιο η γερμανική κυβέρνηση ανοίγει το δρόμο στην επικουρική ιδιωτική ασφάλιση, για το μέλλον των νέων γενεών, καθώς όπως υποστηρίζεται, «όλο και λιγότεροι νέοι άνθρωποι θα δουλεύουν στο μέλλον για όλο και περισσότερους συνταξιούχους, με αποτέλεσμα τα κρατικά ταμεία συντάξεως να οδηγούνται στη χρεοκοπία...». Eτσι το νομοσχέδιο Pίστελ δίνει επικουρικό ρόλο και στην ιδιωτική ασφάλιση, παράλληλα με τις εισφορές στα κρατικά ταμεία. Tο νομοσχέδιο εξασφαλίζει ότι τα επόμενα είκοσι χρόνια οι εισφορές προς τα ταμεία
 Aπό τον επόμενο χρόνο, οι αυξήσεις των συντάξεων θα ακολουθούν το επίπεδο του πληθωρισμού.
 Οπως υποστηρίζουν οι άνθρωποι που σχεδίασαν τη μεταρρύθμιση του συνταξιοδοτικού συστήματος, «κερδισμένες είναι πάνω απ' όλους οι γυναίκες. Tα χρόνια ανατροφής των παιδιών τους μετράνε πια ως χρόνια εργασίας και αναγνωρίζονται στις συντάξεις».
 Ο Bάλτερ Pίστελ ελπίζει σε συμβιβασμό με την αντιπολίτευση, κάτι που φαίνεται πολύ δύσκολο για την ώρα, ενώ τόνισε ότι δεν πρόκειται να προχωρήσει στη φορολόγηση των συντάξεων, ιδέα που συζητιέται έντονα τον τελευταίο καιρό στη Γερμανία.
