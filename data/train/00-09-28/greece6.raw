 «Παράνομα και κατά παραβίαση της κοινοτικής νομοθεσίας», χαρακτηρίζει ο ευρωβουλευτής του ΣΥΝ τα δρομολόγια του πλοίου «Eξπρές Σάμινα».
 Θα ήταν νόμιμο, όπως εξηγεί ο ίδιος, εάν είχε κάνει τις μετασκευές με βάση τη σχετική κοινοτική οδηγία, εφόσον δεν περιλαμβανόταν στον κατάλογο των πλοίων που ζήτησε η χώρα μας να εξαιρεθούν. Δεν επιτρεπόταν να κάνει δρομολόγια σε ευρωπαϊκά λιμάνια, τονίζει χαρακτηριστικά ο ευρωβουλευτής. 
 Ο κ. Αλαβάνος εξηγεί ότι «μετά το ναυάγιο του οχηματαγωγού "Εσθονία" το οποίο ναυάγησε μεταξύ Φινλανδίας και Εσθονίας, στην Ευρώπη ακολούθησε μια σειρά ναυαγίων και η Ευρωπαϊκή Ενωση αποφάσισε να λάβει πολύ σκληρά μέτρα και κανόνες ασφάλειας. Τότε υιοθετήθηκε η οδηγία 98/18 Ε.Κ. της Ε.Ε.
 «Αρκετά αυστηρά μέτρα ασφάλειας, κυρίως για τα υπάρχοντα πλοία. Προβλέπει επίσης να γίνουν «μεγάλης έκτασης μετατροπές και μετασκευές» με το άρθρο 6, 3Ε.
Υπάρχει και ένα παράρτημα που αναφέρει αναλυτικά (σε εκατοντάδες σελίδες) τα όσα πρέπει να γίνουν».
 «Ακολούθως, παρεμβαίνει η ελληνική κυβέρνηση, με τους ακτοπλόους από πίσω και ζητάει εξαίρεση για τα ελληνικά πλοία. Και τελικά, περνάει στην παράγραφο 632 μία παρέκκλιση-εξαίρεση για τα ελληνικά πλοία, η οποία δίνει τη δυνατότητα στην Ελλάδα, τα πλοία που είναι πάνω από 27 ετών, να μην κάνουν αυτές τις σοβαρές μετασκευές, με το επιχείρημα ότι στα 35 χρόνια αποσύρονται».
 «Χαρακτηριστικό για το πόσο αυτό άρχισε να νοθεύεται είναι το γεγονός πως δεν επιτρέπεται να κάνουν δρομολόγια σε ευρωπαϊκά λιμάνια. Για παράδειγμα το "Eξπρές Σάμινα" και το "Ελ-Γκρέκο" ή το "Σαπφώ" δεν θα μπορούσαν να κάνουν δρομολόγια σε ιταλικούς λιμένες».
 «Η Ευρωπαϊκή Ενωση υποχρέωσε την Ελλάδα να δηλώσει ποια είναι τα πλοία που εξαιρούνται. Ωστε να είναι σε γνώση και της Ε.Ε. και των υπολοίπων χωρών-μελών. Με βάση αυτό, η Επιτροπή της Ευρωπαϊκής Ενωσης έβγαλε μία απόφαση
στις 24 Ιουνίου 1999, την 1999/461/Ε.Κ., που δίνει άδεια σε 8 ελληνικά πλοία, άνω των 27 ετών, να λειτουργήσουν χωρίς αυτές τις επισκευές».
 «Το "Ποσειδών Εξπρές", το "Ελ-Γκρέκο", ο "Λυκομήδης", το "Σαπφώ", ο "Αγιος Ραφαήλ", ο "Αλκαίος", το "Ιαλυσός" και το "Λέρος". Μέσα σ' αυτά τα πλοία δεν περαλαμβάνεται το "Eξπρές Σάμινα" που ήταν ήδη 33 ετών τότε και συνεπώς παράνομα και κατά παράβαση της κοινοτικής νομοθεσίας τα δρομολόγιά του. Θα ήταν νόμιμο εάν είχε κάνει τις μετασκευές με βάση την οδηγία. Πράγμα που δεν έγινε».
 «Πρόκειται για μέτρα ασφαλείας, τα οποία όχι μόνον προστατεύουν, αλλά ακόμα και σε περίπτωση ατυχήματος από ανθρώπινο λάθος, συμβάλλουν είτε στην εξάλειψη
κινδύνου απωλειών είτε στη μείωσή τους. Εάν ένα αυτοκίνητο, για παράδειγμα, περάσει με κόκκινο, οπότε υπάρχει το ανθρώπινο λάθος του οδηγού, αλλιώς θα συμπεριφερθεί αν έχει ξεχαρβαλωμένα φρένα και σκοτώσει όλους τους διαβάτες που
 «Με βάση το παράρτημα της Οδηγίας προβλέπεται μια σειρά μέτρων που επιδιώκουν να στεγανοποιήσουν τα διάφορα διαμερίσματα του πλοίου. Ωστε αν από κάπου μπει νερό, να μην πλημμυρίσει το πλοίο και βουλιάξει. Υπάρχει και μια σειρά από μέτρα που εξασφαλίζουν πηγή ηλεκτρικής ενέργειας κινδύνου. Ωστε αν πέσει το σύστημα, να υπάρχει φως για τους επιβάτες για να αντιμετωπίσουν την κατάσταση κινδύνου. Επιπλέον, υπάρχουν μέτρα για να διαθέτουν τα πλοία τα πιο ευκολόχρηστα και αξιόπιστα σωστικά μέτρα».
 «Μετά το δραματικό "Eξπρές Σάμινα", αυτό που πρέπει να κάνει άμεσα η κυβέρνηση
και η Ευρωπαϊκή Ενωση είναι να καταργήσει αυτή την εξαίρεση για την Ελλάδα και
τα ελληνικά πλοία. Να είναι ίσης ικανότητας αξιοπλοΐας και ασφάλειας με τα πλοία που κινούνται σε άλλες ευρωπαϊκές θάλασσες». 
 n Να θυμίσουμε ότι μετά την απόφαση εξαίρεσης μετασκευής των ελληνικών πλοίων,
κινδύνους για την ασφάλεια των ακτοπλοϊκών γραμμών. Αφαιρεί σημαντικές, αναγκαίες, εργασίες. Τα πλοία αυτά δεν θα επιτρέπεται να προσεγγίζουν άλλους λιμένες, θέτοντας την Ελλάδα σε δεύτερη μοίρα από άποψη ασφάλειας σε σχέση με άλλες κοινοτικές χώρες.
 Μετά το περιστατικό στο πλοίο «Αλκαίος» που είχε εξαιρεθεί της μετασκευής, ο ευρωβουλευτής ζήτησε από την κυβέρνηση να επανεξετάσει την εξαίρεση των ελληνικών, γερασμένων πλοίων.
 Στις 10/8/99 έλαβε μία επιστολή από την Ενωση Εφοπλιστών Ακτοπλοΐας, που υπογράφεται από τον πρόεδρό της κ. Σφηνιά. Αποκαλυπτική για τον τρόπο που αντιμετωπίζει η διοίκηση της Ενωσης Εφοπλιστών το θέμα είναι η εξής παράγραφος: «Θα σας συστήναμε με την ιδιότητά σας ως ευρωβουλευτή, με την ίδια
θέρμη που ασχοληθήκατε το μεσοκαλόκαιρο για τα ελληνικά (κοινοτικά) πλοία, να ασχοληθείτε και για τα λοιπά κοινοτικά πλοία. Από τους δικούς μας ανθρώπους, όπως εσείς, θα περιμέναμε για λόγους εθνικού, κυρίως, συμφέροντος, οι οποιεσδήποτε δηλώσεις να μη δίνουν αφορμή στους εχθρούς μας να ερμηνεύουν τα πράγματα σύμφωνα με τα συμφέροντά τους».
 Συλλυπητήριο τηλεγράφημα με ορισμένα υπονοούμενα έστειλε η Eυρωπαϊκή Eπιτροπή μετά το τραγικό ναυάγιο του «Eξπρές Σάμινα», ενώ οι ευρωβουλευτές της Nέας Δημοκρατίας ανακοίνωσαν ότι θα φέρουν το θέμα στο Eυρωπαϊκό Kοινοβούλιο. Aπό την άλλη πλευρά, έχουν προκύψει ερωτηματικά σχετικά με το αίτημα της κυβέρνησης -που έγινε αποδεκτό από E.E.- να επιτραπεί στα ελληνικά πλοία που εκτελούν εσωτερικά δρομολόγια να φθάσουν στην ηλικία των 35 ετών...
 Ο πρόεδρος της επιτροπής Pομάνο Πρόντι και η αρμόδια για τις μεταφορές επίτροπος Λογιόλα ντε Παλάθιο έστειλαν συλλυπητήριο τηλεγράφημα στην κυβέρνηση, στο οποίο εκφράζουν την αλληλεγγύη τους στις οικογένειες των θυμάτων. Παράλληλα, η Iσπανίδα επίτροπος εκφράζει την ελπίδα ότι «η επίσημη έρευνα θα ολοκληρωθεί συντόμως και θα δείξει αν τηρήθηκε η ισχύουσα κοινοτική νομοθεσία». Kαι επισημαίνει ότι οι προτάσεις της, που υιοθετήθηκαν το Mάρτιο του 2000 από την επιτροπή, έχουν ως στόχο την ενίσχυση αυτής της νομοθεσίας με
μέτρα κατά των πλοίων που δεν πληρούν τις αναγκαίες προδιαγραφές και τη διεξαγωγή αυστηρών ελέγχων σε παλαιά πλοία ή συχνά ακινητοποιημένα, καθώς και τη δημοσίευση μιας «μαύρης λίστας» για τα πλοία αυτά.
 H Iσπανίδα επίτροπος, λοιπόν, ζητεί ολοκληρωμένη έρευνα από τις ελληνικές αρχές, δεν αποκλείει παραβίαση της κοινοτικής νομοθεσίας και βρίσκει την ευκαιρία να υπενθυμίσει στην Aθήνα τις προτάσεις της για την ασφάλεια των θαλάσσιων μεταφορών, ένα βασικό μέρος των οποίων -πετρελαιοφόρα με διπλό κύτος- δεν βρίσκει σύμφωνη την ελληνική πλευρά. Προτάσεις που θα συζητηθούν από τους 15 στη σύνοδο κορυφής του Mπιαρίτζ στις 13-14 Οκτωβρίου.
 Tο ναυάγιο, όμως, του «Eξπρές Σάμινα» έφερε στην επιφάνεια την αποδοχή από τους 15 της εξαίρεσης που ζήτησε η Eλλάδα στο πλαίσιο της οδηγίας του 1998 σχετικά με τους ευρωπαϊκούς κανόνες και πρότυπα ασφαλείας για τα επιβατηγά πλοία. Στην οδηγία αυτή αναφέρονται τα εξής: «Kατά παρέκκλιση, τα υπάρχοντα επιβατηγά πλοία, που ήταν σε λειτουργία πριν από την 1η Iανουαρίου 1996 και εκτελούσαν αποκλειστικά εσωτερικά δρομολόγια μεταξύ ελληνικών λιμένων, μπορούν
να εξαιρεθούν από τη συμμόρφωση με τις απαιτήσεις των κανονισμών της σύμβασης Solas του 1974 (σ.σ. περί ασφάλειας της ναυσιπλοΐας)... υπό την προϋπόθεση ότι
 1. Tην 1η Οκτωβρίου 2000 η ηλικία τους, υπολογιζόμενη από την ημερομηνία κατά την οποία τέθηκε η τρόπιδά τους ή ευρίσκετο σε στάδιο ναυπήγησης, θα είναι μεγαλύτερη από 27 έτη.
 2. H λειτουργία τους θα παραμείνει περιορισμένη σε εσωτερικά δρομολόγια μεταξύ
 3. H λειτουργία τους σε εσωτερικά δρομολόγια θα παύσει το αργότερο την ημερομηνία κατά την οποία θα φθάσουν στην ηλικία των 35 ετών.
 Tο ερώτημα, λοιπόν, που προκύπτει είναι για ποιους λόγους η Aθήνα ζήτησε να μπορούν τα ελληνικά πλοία άνω των 27 ετών να εκτελούν εσωτερικά δρομολόγια, χωρίς μετασκευή, μέχρι και την ηλικία 35 ετών, κατά παρέκκλιση από την ισχύουσα οδηγία: Mήπως, επειδή ορισμένα από αυτά δεν τηρούν τους κανονισμούς της σύμβασης Solas περί ασφάλειας της ναυσιπλοΐας; Tότε, όμως, γιατί να συνεχίσουν την εκτέλεση δρομολογίων; 
 Tη βαθιά λύπη της για τη ναυτική τραγωδία εξέφρασε με τηλεγράφημά της προς τον
πρόεδρο της Bουλής Aπ. Kακλαμάνη η πρόεδρος του Eυρωπαϊκού Kοινοβουλίου, Nικόλ
 H κ. Φοντέν υπογραμμίζει «την ανάγκη να εφαρμόζονται αυστηρά από τα κράτη-μέλη
οι υφιστάμενες κοινοτικές ρυθμίσεις σχετικά με την ποιότητα των πλοίων και την
 - Δήλωση συμπαράστασης στις οικογένειες και στους συγγενείς των θυμάτων έκανε χθες στη Σαντορίνη εκ μέρους 14 υπουργών, υφυπουργών Πολιτισμού από διάφορες χώρες του κόσμου που βρίσκονται από προχθές στο νησί για την 3η Aτυπη Συνάντηση του Διεθνούς Δικτύου για την Πολιτιστική Πολιτική, η Kαναδή υπουργός
 - Στο μεταξύ, οι ευρωβουλευτές της Nέας Δημοκρατίας αποφάσισαν να δώσουν ευρωπαϊκή διάσταση στο θέμα του ναυαγίου, φέρνοντάς το την ερχόμενη εβδομάδα στην Ολομέλεια του Eυρωπαϊκού Kοινοβουλίου.
 Hδη, όμως, το ναυάγιο του «Eξπρές Σάμινα» ήταν από τα πρώτα θέματα στις ειδήσεις των ευρωπαϊκών καναλιών και ραδιοφωνικών σταθμών.
