η φορολογική τους δήλωση. Οι χρήστες του Internet θα μπορούν να έχουν την ίδια πληροφορία μέσω της ηλεκτρονικής διεύθυνσης http: //www.gsis.gov.gr της γενικής γραμματείας πληροφορικών συστημάτων.
Τον επταψήφιο αριθμό 9472020 (πάνω από 200 γραμμές) μπορούν να καλούν από τις 6.00 το απόγευμα, σήμερα, οι φορολογούμενοι για να μάθουν αν έχει εκκαθαριστεί 
 Οι χρηστες του Internet θα μπορούν να έχουν την ίδια πληροφορία μέσω της ηλεκτρονικής διεύθυνσης http: //www.gsis.gov.gr της γενικής γραμματείας πληροφορικών συστημάτων.
 Οι δύο νέες υπηρεσίες πληροφόρησης, που τίθενται σε λειτουργία σήμερα στις 6.00 το απόγευμα από το υπουργείο Οικονομικών, επιδιώκουν στην καλύτερη εξυπηρέτηση των φορολογουμένων και δη την έγκαιρη ενημέρωση για το εκκαθαριστικό τους σημείωμα.
 Οι φορολογούμενοι θα μπορούν να μάθουν αν από την εκκαθάριση της δήλωσής τους προκύπτει χρεωστικό (πληρωμή) ή πιστωτικό (επιστροφή) ή μηδενικό υπόλοιπο.
 Οσοι δεν έχουν πρόσβαση στο Internet θα μπορούν να καλούν (σ.σ. όσοι έχουν συσκευές με τονικό σύστημα, σχεδόν το 98% των χρηστών) τον επταψήφιο αριθμό 9472020 της γενικής γραμματείας Πληροφορικών Συστημάτων (κοινοποιήθηκε από τον 
ΟΤΕ), θα πληκτρολογούν τον Αριθμό Φορολογικού Μητρώου τους και θα ακούνε το ανάλογο φωνητικό (χωρίς ανθρώπινη παρέμβαση) μήνυμα. 
 Αν το υπόλοιπο είναι χρεωστικό, θα ακούνε πότε λήγει η προθεσμία πληρωμής της πρώτης δόσης, αν είναι πιστωτικό την ημερομηνία πίστωσης του ποσού στον τραπεζικό τους λογαριασμό (εφόσον έχει δηλωθεί τράπεζα) ή πως έχει ενημερωθεί η Eφορία στην περίπτωση που ξεπερνάτε το ποσόν των 500.000 δρχ. κ.λπ., ενώ αν είναι μηδενικό πότε περίπου θα λάβουν το εκκαθαριστικό.
 Σε καμία περίπτωση δεν θα δίνονται πληροφορίες για το ύψος των ποσών αυτών, για λόγους ασφαλείας.
 Ανάλογες θα είναι οι πληροφορίες που θα διαβάζουν στην οθόνη τους οι χρήστες του Internet, όπου στη φόρμα αναζήτησης της ΓΓΠΣ θα εισάγουν τον ΑΦΜ τους και θα βλέπουν αμέσως στον υπολογιστή τους τη σχετική απάντηση.
 Οσο για τις δηλώσεις που δεν έχουν ακόμη εκκαθαριστεί, οι φορολογούμενοι θα καλούνται να επικοινωνήσουν εκ νέου με την γενική γραμματεία, δηλαδή σε λίγες ημέρες.
