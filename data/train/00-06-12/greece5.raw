Η προσωρινή εκεχειρία ανάμεσα στο Ιδρυμα Ωναση και τον Τιερί Ρουσέλ δεν κράτησε πολύ. Η σχέση ανάμεσα στις δύο πλευρές είναι τόσο εκρηκτική που αρκεί μια σπίθα για να πάρει φωτιά. Αυτή τη φορά αφορμή ήταν ένα δημοσίευμα στην εφημερίδα «Εθνος» το οποίο αναφερόταν στην προ δυόμισι ετών απόφαση ελβετικού δικαστηρίου για αφαίρεση του επιθέτου Ωνάση από τη μοναδική κληρονόμο.
 Το θέμα του επιθέτου της Αθηνάς ανέκυψε στις 9.1.1998, όταν ο πατέρας της Τιερί Ρουσέλ υπέβαλε αίτηση αφαίρεσης της επωνυμίας Ωνάση από το όνομα της κόρης του στην αρχή επιτροπίας της περιφέρειας Ομπερεγκαντίν, η οποία εκδικάζει υποθέσεις ανηλίκων. Με τελεσίδικη απόφασή του που κοινοποιήθηκε 18 ημέρες αργότερα το ελβετικό δικαστήριο έκανε δεκτό το αίτημα του Ρουσέλ. Εκτοτε σε όλα τα έγγραφα η μοναχοκόρη της Χριστίνας Ωνάση αναγράφεται ως Αθηνά 
Ελένη Ρουσέλ και όχι Αθηνά Ελένη Ρουσέλ Ωνάση.
 Τι γινόταν όμως πριν από την απόφαση της 27ης Ιανουαρίου 1998; Η Αθηνά γεννήθηκε το 1985 σε μια επαρχία του Παρισιού και στο πιστοποιητικό γέννησής της αναγράφεται ως Αθηνά Ελένη Ρουσέλ. Η πλευρά του Ιδρύματος Ωνάση παρ' όλα αυτά ισχυρίζεται ότι στα επίσημα έγγραφα η μικρή αναφερόταν και με το επίθετο του κροίσου παππού της. «Μετά το θάνατο της Χριστίνας», υποστηρίζει ο πρόεδρος 
του ιδρύματος κ. Παπαδημητρίου «έγινε ένας συμβιβασμός ανάμεσα στις δύο πλευρές. Τότε υπήρχε ένας Eλβετός δικηγόρος ονόματι Τενκιου, ο οποίος ενεργούσε πότε για εμάς και πότε για τον Ρουσέλ. Το 1989 κατ' εντολή του Ρουσέλ ο κύριος Τενκιου δήλωσε το παιδί στην ελβετική αρχή επιτροπίας ανηλίκων 
ως Αθηνά Ελένη Ρουσέλ Ωνάση. Από τότε και επί σειρά ετών έτσι αποκαλείτο και από τις ελβετικές αρχές, δίχως ο Ρουσέλ να εκφράσει διαφωνία».
 Από την πλευρά του ο κ. Ματθεάκης, εκπρόσωπος Tύπου του κυρίου Ρουσέλ, διαψεύδει ότι το 1989 ο κύριος Τενκιου ενήργησε κατ' εντολή του Ρουσέλ και υποστηρίζει ότι το θέμα ανέκυψε όταν το 1998 ο ίδιος δικηγόρος υπέβαλε στην αρχή επιτροπίας ανηλίκων ένα έγγραφο στο οποίο η Αθήνα αναφερόταν ως Ωνάση Ρουσέλ. Αυτή, σύμφωνα με τον κ. Ματθεάκη ήταν η πρώτη φορά που ο κ. Ρουσέλ αντιλήφθηκε ότι αποδίδεται στην κόρη του, σε επίσημο έγγραφο, η επωνυμία Ωνάση 
και προσέφυγε στη Δικαιοσύνη. Ο κύριος Παπαδημητρίου αφήνει αιχμές για προσυνεννόηση της αρχής επιτροπίας με τον Ρουσέλ, ενώ υποστηρίζει ότι όχι μόνο 
δεν ερωτήθη ο κύριος Γιώργος Λιβανός, ως ο πλησιέστερος συγγενής από την πλευρά της μητέρας, αλλά ούτε ελήφθη υπόψη το συμφέρον του παιδιού, που φυσικά 
 Ο κ. Ματθεάκης συσχέτισε την επανεμφάνιση του θέματος με την επικείμενη δίκη του κ. Παπαδημητρίου στο Εφετείο Αθηνών για δυσφήμηση διά του Tύπου και εξύβριση κατ' επανάληψη με μηνυτή τον κύριο Ρουσέλ.
