Η επίτευξη της συμφωνίας με την Εμπορική, παρ' όλο που ικανοποιεί την κυβέρνηση -γεγονός που αναμένεται να επισημάνει σήμερα ο υπουργός Εθνικής Οικονομίας Γ. Παπαντωνίου στην έκτακτη συνέντευξη Tύπου που θα παραχωρήσει- αφήνει, ωστόσο, αναπάντητο το βασικό ερώτημα.
κατά δεύτερο, αν θα μπορέσει να αντιμετωπίσει τις προκλήσεις που δημιουργεί το 
 Αν η στάση των ανταγωνιστών αποτελεί το καλύτερο μέτρο σύγκρισης για τον αντίκτυπο της συμφωνίας στην αγορά, η κατάσταση μάλλον δεν δικαιολογεί θριαμβολογίες. Οι περισσότεροι τραπεζίτες δεν δείχνουν να έχουν θορυβηθεί από την ελληνο-γαλλική συμφωνία, γεγονός που αντανακλά μία αμφιβολία για το κατά πόσο αυτή θα είναι αποτελεσματική για τη δεύτερη σε μέγεθος εμπορική τράπεζα υπό δημόσιο έλεγχο. Η πρόκληση που έχει ν' αντιμετωπίσει η Εμπορική Τράπεζα, είναι η ανάκτηση του χαμένου εδάφους τα τελευταία χρόνια, καθώς όπως αποδεικνύεται από τα στοιχεία των εμπορικών τραπεζών τα τελευταία χρόνια υφίσταται μία «αιμορραγία».
 Τα μερίδια που έχει χάσει τα τελευταία χρόνια η Εμπορική Τράπεζα, τα οποία τα έχουν κερδίσει κυρίως ιδιωτικές τράπεζες, είναι αμφίβολο κατά πόσο θα μπορέσει 
να τα ανακτήσει ύστερα από τη σχετική συμφωνία. Και αυτό γιατί τα μερίδια αγοράς στη λιανική τραπεζική (retail banking) κερδίζονται κυρίως μέσω της εφαρμογής μίας ορθής στρατηγικής -τη στιγμή, μάλιστα, που η Εμπορική διαθέτει ένα σημαντικό δίκτυο 370 καταστήμάτων- παρά μέσω ενός ξένου στρατηγικού εταίρου. Σαφώς από τη συνεργασία αυτή η Εμπορική θα μπορέσει να κερδίσει από τη μεταφορά τεχνογνωσίας (know how) καθώς η Credit Agricole (C.A.), θεωρείται ως τράπεζα με ισχυρή παρουσία στον τομέα αυτό. Ομως και πάλι εκφράζονται επιφυλάξεις για το κατά πόσο η γαλλική τράπεζα θα θελήσει «απλόχερα» να μοιραστεί τα μυστικά της με έναν εταίρο, με τον οποίο ο χρονικός ορίζοντας της 
 Αντίθετα σύμφωνα με εκτιμήσεις τραπεζικών στελεχών το «αδύνατο σημείο» μίας εγχώριας τράπεζας, που θα μπορούσε να ισχυροποιηθεί μέσω μίας στρατηγικής συνεργασίας με ξένο εταίρο, είναι ο τομέας των επενδύσεων. Αυτό άλλωστε διεφάνη και στην περίπτωση της συνεργασίας της Εurobank με την Τράπεζα Εργασίας, η οποία κυρίως έχει εστιαστεί στον επενδυτικό τομέα. Μάλιστα, απτός καρπός της συνεργασίας αυτής είναι η νέα οικογένεια των αμοιβαίων κεφαλαίων, τα οποία προσφέρονται με τη συνεργασία της γερμανικής τράπεζας. Αλλωστε, στο σημερινό κόσμο των παγκοσμιοποιημένων αγορών τέτοιου είδους συνεργασίες είναι επιβεβλημένες. Ομως, στην περίπτωση της Εμπορικής η συνεργασία με την C.A. δεν 
απαντά στην πρόκληση αυτή, καθώς ο τομέας της επενδυτικής τραπεζικής δεν θεωρείται από τα «ισχυρά χαρτιά» της γαλλικής τράπεζας.
 Κατά συνέπεια, η ισχυροποίηση της ανταγωνιστικής θέσης της Εμπορικής στην ελληνική αγορά είναι αποκλειστικά θέμα το οποίο μπορεί να προωθηθεί με τις κατάλληλες επιλογές της διοίκησης. Αλλωστε η τράπεζα διαθέτει τόσο κεφαλαιακή επάρκεια (μόνο από την πώληση της Ιονικής έχουν εισρεύσει στα ταμεία της περίπου 250 δισ. δρχ.) όσο και το δίκτυο για να διαθέσει τα προϊόντα της. Από την άλλη πλευρά η επέκταση της Εμπορικής στις αγορές της Ευρώπης, όπου όπως επισημαίνεται από την ίδια την Εμπορική, ο Ομιλος της C.A. διαθέτει ισχυρές προσβάσεις, αποτελεί μάλλον θεωρητικό σχήμα, το οποίο δεν έχει εφαρμοστεί μέχρι σήμερα.
