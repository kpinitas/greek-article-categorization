 Εν μέσω επευφημιών από μέλη του Δημοκρατικού αριστερού κόμματος σε συγκέντρωση 
στην πόλη Ντιγιαρμπακίρ, ο πρωθυπουργός Μπουλέντ Ετζεβίτ εξέφρασε χθες την αποφασιστικότητά του για την άμεση κατάργηση της θανατικής ποινής. 
 «Αν καταργήσουμε την εσχάτη των ποινών, αυτομάτως καταργούμε το κυριότερο εμπόδιο για την είσοδό μας στην Ευρωπαϊκή Ενωση» ήταν τα λόγια του Ετζεβίτ, στη μεγαλύτερη πόλη της νοτιοανατολικής Τουρκίας, περιοχής που κατοικείται κυρίως από Κούρδους.
 Η άλλη προϋπόθεση που θέτει η Ε.Ε. για το δρόμο της Τουρκίας προς την Ευρώπη είναι η βελτίωση της αντιμετώπισης των ανθρωπίνων δικαιωμάτων.
 Αξίζει να σημειωθεί ότι παρ' ότι 50 Τούρκοι είναι αυτή τη στιγμή καταδικασμένοι σε θάνατο, δεν έχει υπάρξει εκτέλεση της θανατικής ποινής από το 1984.
Ενας υποστηρικτής του Οτσαλάν παρενέβη στη διάρκεια των εξαγγελιών του Τούρκου πρωθυπουργού φωνάζοντας «όχι στις εκτελέσεις, λευτεριά στον πρόεδρο Aπο». Ο διαμαρτυρόμενος συνελήφθη αμέσως.
 Ο Αμπντουλάχ Οτσαλάν καταδικάστηκε σε θάνατο πέρυσι. Η εκτέλεσή του έχει ανασταλεί καθώς εκκρεμεί η έφεσή του στο Ευρωπαϊκό Δικαστήριο για τα Ανθρώπινα 
