Στα δικαστήρια τελικά θα κριθεί η αντιπαράθεση των συντελεστών τής πολλά υποσχόμενης φετινής παραγωγής των αριστοφανικών «Σφηκών».
 Το ΔΗΠΕΘΕ Ρούμελης και η πολιτιστική εταιρεία «Λάβρυς», που ανέλαβαν από κοινού το ανέβασμα της παράστασης με τη συμμετοχή συντελεστών όπως ο Κώστας Ρηγόπουλος -στην πρώτη του αριστοφανική εμφάνιση- ο Πάνος Σκουρολιάκος, ο Λουκιανός Κηλαηδόνης στη μουσική, ο Αλέκος Φασιανός στα σκηνικά-κοστούμια και ο Πάνος Μεταξόπουλος στις χορογραφίες, έστειλαν την περασμένη Τρίτη εξώδικη διαμαρτυρία κατά του Ανδρέα Βουτσινά, τον οποίο και θεωρούν υπεύθυνο για την ματαίωση της παράστασης. 
 Σύμφωνα με τους ισχυρισμούς τους ο σκηνοθέτης (στον οποίο ανήκει και η πρόταση 
της παράστασης με τους συγκεκριμένους συντελεστές από το καλοκαίρι του 2000 οπότε κι έγινε η μεταξύ τους συμφωνία) «εξαφανίστηκε» κατά την παραμονή των πρώτων προβών και στη συνέχεια το τελευταίο διάστημα κάτι που ενίσχυσε τις υποψίες τους για απροθυμία του να φανεί συνεπής. Ετσι προχώρησαν στη χρήση των 
 Οπως μας πληροφορούν με σχετικό δελτίο Tύπου, όλα ήταν έτοιμα για την παράσταση, η οποία εγκρίθηκε από το Φεστιβάλ Αθηνών να παρουσιαστεί στο Ηρώδειο και στη συνέχεια σε ολόκληρη την Ελλάδα στο πλαίσιο όλων των περιφερειακών φεστιβάλ. 
 Και η πλευρά όμως του Ανδρέα Βουτσινά για λόγο που δεν κατέστη δυνατό να μάθουμε κατέφυγε στη δικαιοσύνη. Στη χθεσινή τηλεφωνική μας επικοινωνία με το βοηθό του και μεταφραστή των «Σφηκών» Δημήτρη Κομνηνό μάθαμε πως το θέμα έχει αναλάβει το δικηγορικό γραφείο του βουλευτή της Ν.Δ. Αλέξανδρου Λυκουρέζου, το 
οποίο έχει ήδη στείλει εξώδικο, με άγνωστο περιεχόμενο, στην άλλη πλευρά.
 Τόσο το ΔΗΠΕΘΕ Ρούμελης και η εταιρεία «Λάβρυς» όσο και ο Ανδρέας Βουτσινάς αρνούνται να κάνουν οποιοδήποτε σχόλιο και μας παραπέμπουν στα δικαστήρια «οπότε και θα λυθεί οριστικά το θέμα».
 Ωστόσο 35 και πλέον άτομα μένουν αυτό το καλοκαίρι χωρίς δουλειά.
