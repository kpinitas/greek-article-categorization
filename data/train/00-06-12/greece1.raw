Ο αρχιεπίσκοπος Χριστόδουλος χθες μίλησε για περίπου διόμισι ώρες. Κάπου μισή ώρα ήταν το κήρυγμά του στην Αγία Τριάδα Κεραμικού και δύο ώρες ο μονόλογος στην «Ωρα του Αρχιεπισκόπου» στο ραδιοφωνικό σταθμό της Εκκλησίας. Απέφυγε να μιλήσει για το θέμα των ταυτοτήτων κάνοντας αναφορά σε «όσα ακολουθούν».
 Τα κύρια σημεία των χθεσινών ομιλιών του Χριστόδουλου επικεντρώνονται στα εξής: 
 _ «Δεν θέλουμε να αναμιχθούμε στην πολιτική ούτε να αμφισβητήσουμε της κυβερνήσεως την αρμοδιότητα να κυβερνά». 
 _ Επιτέθηκε στην Ελληνική Ρωμαιοκαθολική Εκκλησία λέγοντας ότι «έχει συνταχθεί 
με αυτούς που επιδιώκουν τον αποχριστιανισμό» της Ελλάδας. 
 _ Ενώ εκείνο που έκανε εντύπωση ήταν ένα ερώτημα που έθεσε για τη στάση των κληρικών κατά τη διάρκεια της χούντας, ζητώντας ποιος ξέρει από ποιον απάντηση: «Σας ερωτώ αν ύψωνε τη φωνή της (σ.σ. την περίοδο της δικτατορίας), οι τότε κρατούντες δε θα έλεγαν ότι η Εκκλησία πολιτικολογεί; Οπως μας λένε σήμερα «πολιτικολογείτε». Αν αλλάξει η κατάσταση μπορεί πάλι να μας εγκαλούν και να μας πουν γιατί τότε δεν λέγατε και δεν υψώνατε τη φωνή σας; ».
 _ Ζήτησε από όλους εκείνους που κάλεσε στις «λαοσυνάξεις» να μην κρατούν σταυρούς και εικόνες.
 _ Kάλεσε την κυβέρνηση να παγώσει το θέμα των ταυτοτήτων λέγοντας, «έχουμε το προηγούμενο της εκκλησιαστικής περιουσίας και τη στάση του αειμνήστου Ανδρέα Παπανδρέου».
 _ Eίπε τέλος ότι οι εκπρόσωποι της ελλαδικής Eκκλησίας δεν είναι «Χομεϊνί».
 Ο μονόλογος του αρχιεπισκόπου ξεκίνησε χθες το πρωί από την Αγία Τριάδα Κεραμικού. Αφού διαβάστηκε η «ποιμαντορική εγκύκλιος» ο αρχιεπίσκοπος ξεκίνησε 
το λόγο του που δύο φορές διεκόπη από τα χειροκροτήματα και τις επευφημίες των 
 «Αυτά όλα που λένε διάφοροι που θέλουν να συκοφαντήσουν τον αγώνα της Εκκλησίας είτε ότι δήθεν είμαστε σαν τους Χομεϊνήδες ή ότι είμαστε φανατικοί και οπισθοδρομικοί, αυτά είναι λόγια τα οποία λέγονται για την παραπληροφόρηση 
του λαού μας. Δεν είναι αλήθεια, γιατί η Εκκλησία βρισκόταν στην πρωτοπορία της ανάπτυξης και της προόδου αυτού του τόπου», φώναξε ο Αρχιεπίσκοπος και συνέχισε: «Δε θέλουμε εμείς ούτε στην πολιτική να αναμιχθούμε ούτε θέλουμε να αμφισβητήσουμε της κυβερνήσεως την αρμοδιότητα να κυβερνά αυτόν τον τόπο και δεν ζητάμε συγκυβέρνηση όπως πάλι μας κατηγορούν». Λίγο αργότερα ρώτησε: «Mα είμαστε τρελοί, τρελοί ίσως είναι αυτοί που τα λένε, προφανώς περνάνε για ηλίθιο τον ελληνικό λαό. Εμείς δεν είπαμε τέτοιο πράγμα, ούτε αμφισβητήσαμε το 
δικαίωμα της κυβερνήσεως να κυβερνάει. Εμείς είπαμε θέλουμε διάλογο. Εσείς θα πάρετε τις αποφάσεις γιατί αυτά λέει το Σύνταγμα και οι νόμοι του κράτους, αλλά πριν πάρετε τις αποφάσεις ελάτε να κουβεντιάσουμε· να μας ακούσετε θα πει 
 Πρόσθεσε ότι δε θέλει η Εκκλησία να διχάσει τον ελληνικό λαό «ούτε να κάνουμε συλλαλητήρια πολιτικού χαρακτήρα και δεν επιτρέψαμε την παραμικρότερη πολιτικοποίηση ή κομματικοποίηση αυτών των εκδηλώσεων». Και έκλεισε το κήρυγμα 
με ένα σύνθημα: «Κάτω οι πράξεις βίας, δεν βρίσκουνε έδαφος ανάπτυξης στο χώρο 
της Eκκλησίας, που διδάσκει την πραότητα, την ειρήνη, την ημερότητα αλλά και την αποφασιστικότητα».
 Λίγο αργότερα από το ραδιοφωνικό σταθμό δήλωσε ότι η Εκκλησία περιφρονήθηκε «σε αυτή τη διαδικασία της Δημοκρατίας, του διαλόγου, με αποτέλεσμα να αισθανόμαστε περιφρονημένοι». Μίλησε για άλλη μια φορά για διακριτούς ρόλους Εκκλησίας και Πολιτείας και υποστήριξε ότι «όταν διαφωνούμε δε διαφωνούμε, σε επίπεδο προσωπικό, αλλά σε επίπεδο αρχών. Αυτό δε σημαίνει ότι εγώ μισώ τον πρωθυπουργό και εκείνος εμένα. Οι προσωπικές μας σχέσεις στηρίζονται σε άλλη θεμελίωση που είναι καθαρά πνευματική και κοινωνική». 
