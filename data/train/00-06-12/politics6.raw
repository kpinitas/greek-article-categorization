 Οι δύο εταιρείες προχώρησαν την Τετάρτη 7 Ιουνίου σε εξώδικο απάντηση, διαμαρτυρία και πρόσκληση προς τον «Τηλέτυπο», όπου αναφέρεται ξεκάθαρα ότι ανάμεσα στις δύο πλευρές (σ.σ. τον Τηλέτυπο και τις εταιρείες που ελέγχουν την 
πλειοψηφία των μετοχών της Multichoice) «έχει συναφθεί σύμβαση πώλησης των μετοχών της Multichoice Hellas Α.Ε., η οποία απεικονίζεται πλήρως στη σχετική προσφορά σας και την ανεπιφύλακτη αποδοχή της από εμάς, των οποίων έχετε πλήρη 
 Σε άλλο σημείο του εξώδικου, μάλιστα, οι δύο εταιρείες - κάτοχοι του πλειοψηφικού πακέτου της Multichoice, καλώντας τους εκπροσώπους του Τηλέτυπου να συμμετάσχουν στο σημερινό διοικητικό συμβούλιο της Multichoice με θέμα τη σύγκληση έκτακτης γενικής συνέλευσης των μετόχων της εταιρείας για τη μεταβίβαση των μετοχών, αναφέρουν χαρακτηριστικά ότι η έκτακτη γενική συνέλευση θα έχει ως θέμα την «έγκριση για τη μεταβίβαση των μετοχών ΠΟΥ ΜΑΣ ΠΩΛΗΣΑΤΕ».
 Υπενθυμίζεται ότι στο δ.σ. του Τηλέτυπου που πραγματοποιήθηκε στις 29 Μαΐου και μετά την επιστολή του κ. Χρ. Λαμπράκη προς τα μέλη του δ.σ. της εταιρείας στις 25 Μαΐου, αποφασίστηκε ομόφωνα η πώληση της συμμετοχής του Τηλέτυπου στη Multichoice. Ακολούθησε στις 30 Μαΐου η γραπτή προσφορά του Tηλέτυπου και η αποδοχή της στις 31 Μαΐου.
 Το περιεχόμενο και των δύο εξώδικων δηλώσεων είναι ταυτόσημο και αναλυτικά έχει ως εξής: 
 την Ανώνυμη Εταιρεία με την επωνυμία ΤΗΛΕΤΥΠΟΣ Α.Ε. που εδρεύει στην Αθήνα (Λεωφ. Μεσογείων 117) και εκπροσωπείται νόμιμα.
 Αρνούμεθα λέξη προς λέξη και στο σύνολό της την από 6 Ιουνίου 2000 εξώδικο δήλωσή σας η οποία μας επεδόθη την 7 Ιουνίου 2000.
 Μεταξύ μας έχει συναφθεί σύμβαση πώλησης των μετοχών της Multichoice Hellas A.E., η οποία απεικονίζεται πλήρως στη σχετική προσφορά σας και την ανεπιφύλακτη αποδοχή της από εμάς, των οποίων έχετε πλήρη γνώση και στα οποία αναφερόμεθα.
 Ηδη, δια του παρόντος σας καλούμε εκ νέου να προβείτε άμεσα σε όλες τις απαραίτητες και προβλεπόμενες από την κείμενη νομοθεσία ενέργειες, για την μεταβίβαση των ανωτέρω μετοχών προς εμάς, σε ολοκλήρωση των υποχρεώσεών σας από την ανωτέρω σύμβαση πώλησης, η οποία συνήφθη μεταξύ μας. Το τίμημα που συμφωνήθηκε, διατηρούμε στη διάθεσή σας. 
 Επιπλέον, σημειώνουμε ότι είναι τελείως απαραίτητη η παρουσία των μελών του Διοικητικού Συμβουλίου της Multichoice Hellas A.E., τα οποία διορίζονται σύμφωνα με το καταστατικό της από εσάς, στη συνεδρίαση του Διοικητικού Συμβουλίου που έχει συγκληθεί για τη Δευτέρα 12 Ιουνίου, ώρα 10: 00 π.μ. στην έδρα της Multichoice Hellas A.E., με θέμα ημερήσιας διάταξης τη σύγκληση έκτακτης Γενικής Συνέλευσης των μετόχων της Multichoice Hellas A.E. δεδομένου ότι σύμφωνα με το καταστατικό της απαιτείται έγκριση της Γενικής Συνέλευσης των Μετόχων για την μεταβίβαση των μετοχών που μας πωλήσατε. 
