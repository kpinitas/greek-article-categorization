 Xωρίς έντονες διακυμάνσεις το Xρηματιστήριο δείχνει να συσσωρεύει δυνάμεις με τα ισχυρά χαρτοφυλάκια να τοποθετούνται επιλεκτικά
 Απαράμιλλη σταθερότητα στα επίπεδα των 4.150 μονάδων επέδειξε η Σοφοκλέους κατά την εβδομάδα που μας πέρασε, κερδίζοντας, μέχρι στιγμής τουλάχιστον, τη «μάχη» απέναντι στις ανησυχίες που πηγάζουν από τις εξελίξεις στη διεθνή οικονομική και πολιτική σκηνή.
 Στα ανοιχτά μέτωπα των τιμών του πετρελαίου και της ισοτιμίας ευρώ /δολαρίου, ήρθε χθες να προστεθεί και η απόφαση της Δανίας να μη μετάσχει στη ζώνη του ευρώ, αλλά και η πολιτική αστάθεια που ανέκυψε μετά το εκλογικό αποτέλεσμα στη γειτονική Γιουγκοσλαβία, διαμορφώνοντας έτσι ένα περιβάλλον που, αν μη τι άλλο, δεν δημιουργεί ευνοϊκές συνθήκες για τις χρηματιστηριακές αγορές.
 Η Σοφοκλέους, ωστόσο, έχοντας ως συγκριτικό πλεονέκτημα τη χαμηλή της αποτίμηση σε σχέση με τα ξένα χρηματιστήρια, δεν δείχνει να επηρεάζεται αρνητικά, αλλά, αντίθετα, κινείται σταθερά προς κατοχύρωση των επιπέδων στα οποία έχει βρεθεί τις τελευταίες εβδομάδες.
 Ενδεικτική των τάσεων εξισορρόπησης που επικρατούν στο ελληνικό Xρηματιστήριο, και η χθεσινή, τελευταία συνεδρίαση του μήνα, κατά την οποία ο Γενικός Δείκτης εξήλθε κερδισμένος κατά 0, 87%, κλείνοντας στις 4.178, 96 μονάδες.
 Το ενδιαφέρον των επενδυτών, αυξημένο σε σχέση με τις προηγούμενες ημέρες, καθώς ο τζίρος ξεπέρασε τα 100 δισ. δρχ., παρέμεινε πάντως εστιασμένο και πάλι στον τραπεζικό κλάδο (
 Στη «δεύτερη ταχύτητα» οι μετοχές της περιφέρειας που εξακολουθούν να διολισθαίνουν προς χαμηλότερα επίπεδα, με την Παράλληλη Αγορά να καταγράφει χθες νέες απώλειες κατά -0, 62%.
 Χωρίς εξάρσεις και σημαντικές διακυμάνσεις, η αγορά εξακολουθεί να συγκεντρώνει δυνάμεις, με τους θεσμικούς και ιδιώτες επενδυτές του εσωτερικού και τους εξωτερικού να τοποθετούνται επιλεκτικά, έχοντας ως επίκεντρο μετοχές του τραπεζικού κλάδου και της υψηλής κεφαλαιοποίησης.
 Οπως επισημαίνουν δε χρηματιστηριακοί παράγοντες, «τα ισχυρά χαρτοφυλάκια της αγοράς βρίσκονται όλο αυτό το διάστημα σε διαδικασία συσσώρευσης όσων περισσοτέρων μετοχών είναι εφικτό να συγκεντρωθούν στα παρόντα επίπεδα, γεγονός που προϊδεάζει για έντονη ανοδική κίνηση στο επόμενο διάστημα».
 Ωστόσο, για να εκδηλωθεί η αναμενόμενη άνοδος χρειάζεται και η απαραίτητη αφορμή, η οποία στη φάση αυτή βρίσκει αντίκρισμα στην προσδοκία ενός νέου γύρου μείωσης των επιτοκίων από την ΤτΕ μέσα στον Οκτώβριο.
 Η απόφαση της Κεντρικής Τράπεζας, ωστόσο, φαίνεται πως είναι στενά συνδεδεμένη με τις εξελίξεις στο μέτωπο του ευρώ, και οι πιθανότητες να μην υπάρξει εξέλιξη κατά το μήνα που έρχεται, είναι σημαντικές.
 Η Σοφοκλέους, ωστόσο, ιδιαίτερα μετά και τη χθεσινή ανοδική της κίνηση, δείχνει να προεξοφλεί, και πολύ περισσότερο να προετοιμάζεται εν όψει των οικονομικών εξελίξεων του Οκτωβρίου.
 Ηδη, άλλωστε, οι διακυμάνσεις του γενικού δείκτη μεταξύ 4.000-4.300 μονάδων στο διάστημα του Σεπτεμβρίου έχει προσφέρει ευκαιρίες, όχι μόνο για τοποθετήσεις, αλλά και για την κατοχύρωση αξιόλογων αποδόσεων σε μια πλειάδα μετοχών από διάφορους κλάδους.
 Πρωταγωνιστές στην ανάκαμψη που σημειώθηκε η Eurobank-Ergasias με απόδοση πάνω από 100% (λόγω και της συγχώνευσης), η Κούμπας Συμμετοχών με κέρδη 73%, η Βιοχάλκο (+35%), η Ακτωρ (+
