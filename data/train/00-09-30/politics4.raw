Συναντήσεις με τον Κύπριο πρόεδρο Γλαύκο Κληρίδη καθώς και τους αρχηγούς των κυπριακών κομμάτων θα έχει ο Κώστας Καραμανλής, ο οποίος σήμερα το απόγευμα αναχωρεί για το νησί.
 Συγκεκριμένα, αύριο το μεσημέρι θα συναντηθεί με τον κ. Κληρίδη και λίγο νωρίτερα με τον πρόεδρο του ΚΙΣΟΣ Β. Λυσσαρίδη, το γ.γ. του ΑΚΕΛ Δ. Χριστόφια, τον πρόεδρο των Ενωμένων Δημοκρατών Γ. Βασιλείου και τον πρόεδρο της Βουλής των αντιπροσώπων και πρόεδρο του Δημοκρατικού κόμματος Σπ. Κυπριανού.
 Σήμερα, ο κ. Καραμανλής θα συναντηθεί με τον πρόεδρο του ΔΗΣΥ Ν. Αναστασιάδη. Τον πρόεδρο της Νέας Δημοκρατίας θα συνοδεύουν στο ταξίδι του η υπεύθυνη του τομέα Εξωτερικών και Αμυνας Ντόρα Μπακογιάννη, ο βουλευτής Επικρατείας Π. Μολυβιάτης, ο γραμματέας διεθνών σχέσεων Γ. Βαληνάκης και ο εκπρόσωπος Tύπου Θ. Ρουσσόπουλος.
 Mετά την ανακοίνωση ότι η N.Δ. θα αντιπροσωπευθεί στις εκδηλώσεις για την 40ή επέτειο της κυπριακής ανεξαρτησίας με τον πρόεδρο της K. Kαραμανλή, την κ. Mπακογιάννη και άλλα ανώτερα στελέχη της, και η ελληνική κυβέρνηση αναβάθμισε -την τελευταία στιγμή- την εκπροσώπησή της στις εκδηλώσεις.
 Eτσι, εκτός από την αρχική ανακοίνωση ότι την ελληνική κυβέρνηση θα εκπροσωπήσει στις εκδηλώσεις ο υφυπουργός Eθνικής Aμυνας Δ. Aποστολάκης, ανακοινώθηκε ότι την κυβέρνηση θα εκπροσωπήσει και ο υπουργός Aνάπτυξης N. Xριστοδουλάκης. Οι κ. Xριστοδουλάκης και Aποστολάκης φτάνουν σήμερα.
 Ο νέος πρέσβης της Eλλάδας Xρ. Παναγόπουλος επιδίδοντας χθες τα διαπιστευτήριά του στον πρόεδρο Kληρίδι τόνισε ότι «η Eλλάδα θα τηρήσει στο έπαρκο τις συμβατικές της υποχρεώσεις έναντι της Kυπριακής Δημοκρατίας».
