 Υστερα από 32 χρόνια ανταμώνει και πάλι η ΑΕΚ με σύλλογο από τη Δανία στην Ευρώπη. Από την πρωταθλήτρια του '68 ΑΕΚ του Τσάκναντι, με Παπαϊωάννου, Νεστορίδη, Σταματιάδη, όταν απέκλεισε την Ακαντέμισκ Κοπεγχάγης στο β' γύρο του πρωταθλητριών και πέρασε στα προημιτελικά (0-0 στη Ν.Φιλαδέλφεια, 2-0 μέσα στη Δανία), στην ΑΕΚ του 2.000 που καλείται να ξεπεράσει το εμπόδιο της περσινής πρωταθλήτριας Δανίας Χερφόλγκε. Της...Προοδευτικής της Δανίας, αφού Χερφόλγκε, σημαίνει προοδευτικός ή αν θέλετε επιτυχημένος. Η αισιοδοξία συγκρατημένη χθες στη Ν. Φιλαδέλφεια μόλις έμαθαν τον αντίπαλο. Ο Γιάννης Παθιακάκης άρχισε τη συλλογή στοιχείων, καθώς δεν γνωρίζει (όπως είναι φυσικό) σχεδόν τίποτα για τους Δανούς, από τους οποίους θα πάρει γεύση το βράδυ της Δευτέρας στο εντός έδρας παιχνίδι με την Κοπεγχάγη. «Είναι αλήθεια ότι δεν ξέρουμε τίποτα για τη Χερφόλγκε και θα πρέπει να τη μελετήσουμε προσεκτικά. Δεν μπορώ να πω αυτή τη στιγμή αν η κλήρωση είναι καλή ή κακή.
 Ο Ηλίας Ατματσίδης μιλώντας χθες το μεσημέρι στην «Ε» τόνισε ότι η Χερφόλγκε είναι μία παντελώς άγνωστη ομάδα. «Και όπως όλοι γνωρίζουμε, το άγνωστο εγκυμονεί κινδύνους. Πάντως νομίζω ότι είναι μέσα στις δυνατότητές μας να την αποκλείσουμε. Το θετικό για μας είναι ότι σε 25 μέρες από τώρα θα είμαστε πιο έτοιμοι σαν ομάδα, θα βρισκόμαστε σε καλύτερο επίπεδο. Χρειάζεται προσοχή όμως, διότι το ποδόσφαιρο της Δανίας, ειδικά σε επίπεδο εθνικών ομάδων, έχει να
 Το γεγονός ότι απέκλεισε προχθές την ΑΙΚ Στοκχόλμης (τον εφιάλτη της οποίας δεν ξεπέρασε ποτέ πέρυσι η ΑΕΚ), είναι από μόνο του ένα στοιχείο που υποχρεώνει παίκτες και τεχνική ηγεσία της «Ενωσης» να λάβουν σοβαρά υπ' όψιν τη Χερφόλγκε, η οποία παίζει επίσης με κίτρινες φανέλες (και μπλε σορτσάκια). Από το πουθενά πέρυσι κατέκτησε για πρώτη φορά στην ιστορία της το πρωτάθλημα,
χωρίς κόσμο! Εκοψε κατά μέσο όρο 3.156 εισιτήρια και ήταν 10η στη σχετική λίστα στη Δανία. Εφέτος έχει πιάσει πάτο στο πρωτάθλημα μετά από 10 αγωνιστικές και είναι τελευταία σε εισιτήρια: 1.690 κατά μέσο όρο μετά από 5 εντός έδρας παιχνίδια. 
 Απ' όλους τους αντιπάλους του ομίλου, την Ουντινέζε ήθελαν περισσότερο στον ΠΑΟΚ. Την θεωρούν αντίπαλο στα μέτρα της ομάδας τους -ομάδα εμπορική, με εξασφαλισμένη την εμπορική επιτυχία του αγώνα. Κι ακόμη στον ΠΑΟΚ θεωρούν πολύ
θετικό γεγονός ότι ο πρώτος αγώνας θα γίνει στο Ούντινε.
 Ο Ντούσαν Μπάγεβιτς έβαλε αμέσως το επιτελείο του να συγκεντρώσει στοιχεία για
την ιταλική ομάδα, πού παίζει, σε ποια κατάσταση βρίσκεται, πώς πάει κανείς στο Ούντινε, έτσι ώστε να οργανωθεί και η κατασκοπεία της Ουντινέζε και το ταξίδι στην Ιταλία. Σ' ό,τι έχει να κάνει με το παιχνίδι, ο Μπάγεβιτς δήλωσε: «Η κλήρωση για μας θα ήταν ούτως ή άλλως δύσκολη, αφού οι αντίπαλοί μας ήταν όλοι δυνατοί. Η Ουντινέζε είναι ιταλική ομάδα κι αυτό γνωρίζουμε τι σημαίνει. Τη σεβόμαστε, αλλά δεν τη φοβόμαστε. Θα παίξουμε δυνατά και θα παλέψουμε για την πρόκριση. Θα προσπαθήσουμε άμεσα να μάθουμε όσο το δυνατόν περισσότερα γι'
 Ο Μπάγεβιτς, εκτός απροόπτου, πετάει σήμερα για Ούντινε για να δει την Κυριακή
την Ουντινέζε στο παιχνίδι της με την Μπρέσια.
 «Πετύχαμε αυτό που θέλαμε, να είμαστε δηλαδή το αουτσάιντερ στην επόμενη φάση του Κυπέλλου UEFA», είπε μεταξύ σοβαρού και αστείου ο προπονητής του Ηρακλή, Γιάννης Κυράστας, σχολιάζοντας το αποτέλεσμα της κλήρωσης, που έφερε την ελληνική ομάδα αντιμέτωπη με την Καϊζερσλάουτερν.
 Ο Γιάννης Κυράστας ρωτήθηκε αν φοβάται τη γερμανική ομάδα και απάντησε: «Δεν έχω να φοβηθώ για τίποτε, ούτε θα τα βάψω μαύρα. Θα τα βάφαμε μαύρα, αν μας απέκλειε η Γκενιόν. Τώρα, δεν έχουμε λόγο, θα παίξουμε χωρίς άγχος...».
 Ο Αντρέας Ράινκε ήταν το πρόσωπο που συγκέντρωσε το ενδιαφέρον χθες, αφού η κλήρωση του Κυπέλλου UEFA τον φέρνει αντίπαλο με την πρώην ομάδα του.
 Ο Γερμανός είπε: «Χαίρομαι που θα ξαναδώ τους φίλους μου, αλλά ακόμη δεν μπορώ
να καταλάβω πώς θα είναι να παίζω κόντρα στην Καϊζερσλάουτερν. Θα έχουμε δύσκολη αποστολή, αφού όλοι ξέρετε ποια είναι η πρώην ομάδα μου, αλλά εμείς θα
 Με αισιοδοξία είδαν στον ΟΦH την κλήρωση του Kυπέλλου UEFA που φέρνει την ομάδα τους αντιμέτωπη με τη Σλάβια Πράγας, την οποία το κρητικό συγκρότημα είχε αντιμετωπίσει και αποκλείσει την περίοδο 1993-94 (1-1 στην Πράγα και 1-0 στο Hράκλειο).
 «Aποφύγαμε ομάδες δυσκολότερες, με τις οποίες είμαστε στον ίδιο όμιλο και πέσαμε με μια ομάδα από την Tσεχία, την οποία μπορούμε να παλέψουμε. Aν την αποκλείσουμε, το κέρδος για το ελληνικό ποδόσφαιρο θα είναι διπλό, γιατί κυνηγάμε τους Tσέχους στη βαθμολογία της Eυρώπης», τόνισε ο Θανάσης Kολιτσιδάκης και ο Mανώλης Δερμιτζάκης πρόσθεσε: «Σίγουρα θα είναι καλή ομάδα, όμως σαν όνομα δεν μας τρομάζει. Θα τη μελετήσουμε σωστά και θα την αντιμετωπίσουμε».
 Θλάση στο δικέφαλο ήταν η διάγνωση του γιατρού του ΟΦH Γ. Στεφανουδάκη για τον τραυματισμό του Nίκου Nιόπλια. Ο αρχηγός του ΟΦH, όπως και ο Kώστας Hπειρώτης (και αυτός θλάση) δεν παίζουν στον Πύργο. Σήμερα, στην τελευταία προπόνηση ο Bασιλείου θα δει αν μπορεί να υπολογίζει στους άλλους δύο τραυματίες, Kώτσιο και Mητσόπουλο.
