 Δροσίστηκαν τα αυτιά των καταναλωτών με τη μείωση των 12 δραχμών στην τιμή της βενζίνης, που ανήγγειλε χθες το υπουργείο Ανάπτυξης. Οσο για την τσέπη τους, δεν είναι τόσο σίγουρο ότι θα δροσιστεί αμέσως, αφού οι μεν αυξήσεις, ως συνήθως, περνούν αυτοστιγμεί στην κατανάλωση, ενώ οι μειώσεις, με πρόσχημα την
ύπαρξη αποθεμάτων που αγοράστηκαν ακριβότερα, συνήθως καθυστερούν λίγες μέρες.
 Αυτό δείχνουν και τα στοιχεία τιμοληψίας που έκανε το υπουργείο στην Αττική. Στα 107 πρατήρια που ελέγχθηκαν, μόνο τα 12 (11%) μείωσαν τις τιμές τους κατά 16 δραχμές, που είναι η συνολική μείωση τις δύο προηγούμενες εβδομάδες, και ορισμένα από αυτά λίγο παραπάνω. Τα 10 έκαναν μειώσεις κάτω από 9 δραχμές και τα 85 (79%) έκαναν μειώσεις μεταξύ 10 και 16 δραχμών, δηλαδή «έφαγαν» μέχρι 6 δραχμές από τη μείωση.
 Η κατάσταση στην επαρχία και στις τουριστικές περιοχές είναι πολύ πιο άσχημη και παρά τις εξαγγελίες του υπουργείου για τιμοληψίες και μέτρα η κατάσταση δεν λέει να βελτιωθεί, καθώς τα βενζινάδικα της επαρχίας προσπαθούν να βγάλουν
τα κέρδη της χρονιάς μέσα στο καλοκαίρι. Ετσι οι διαφορές (καπέλα) των 30 και 35 δραχμών από τις ενδεικτικές τιμές είναι στην ημερήσια διάταξη.
 Οι νέες μειώσεις, που είναι αποτέλεσμα της πτωτικής τάσης που επικρατεί στις τιμές του αργού και των προϊόντων διεθνώς, ανέρχονται σε 11, 90 δραχμές στη βενζίνη σούπερ και 12, 20 δραχμές στην αμόλυβδη. Αντίθετα, η τιμή του πετρελαίου κίνησης αυξάνεται 0, 80 δραχμές.
 Ετσι, οι ενδεικτικές τιμές που δίνει το υπουργείο Ανάπτυξης διαμορφώνονται ως εξής: 
