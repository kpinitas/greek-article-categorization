Εφτασε η στιγμή που ο διάσημος συγγραφέας Στιβεν Κινγκ δεν έχει σκοπό να τρομάξει μόνο τους αναγνώστες του αλλά, όπως λέει, και να γίνει ο χειρότερος εφιάλτης κάθε παραδοσιακού εκδότη χρησιμοποιώντας το Ιντερνετ.
 Διάσημος παραμυθάς, που έχει ευτυχήσει να δει αρκετά βιβλία του να μετατρέπονται σε επιτυχημένες ταινίες («Λάμψη», «Κριστίν», «Κάρι» «Στάσου πλάι
μου» κ.ά.) ξεχωρίζει επίσης για την ευκολία με την οποία χειρίζεται τις φοβίες
του μέσου Aμερικανού, μετατρέποντάς τες σε αναλώσιμα προϊόντα, με υψηλές πωλήσεις.
 Ο Στιβεν Κινγκ είναι, ακόμη, ένας από τους πρώτους συγγραφείς που προσπαθεί να
εκμεταλλευτεί τα «δώρα» της τεχνολογικής εποχής, με την κυκλοφορία μέσω Ιντερνετ της τελευταίας του ιστορίας με τίτλο «The Plant» («Το φυτό»).
 Με ποιον τρόπο η απόφαση αυτή του συγγραφέα μπορεί να γίνει εφιάλτης των εκδοτών; Ο ίδιος εξηγεί στο site του στο Ιντερνετ (www.stephenking.com) και σε
 «Αυτό συμβαίνει όχι μόνο γιατί το θέμα του βιβλίου "The Plant" αναφέρεται σε μια κληματαριά - βρικόλακα που καταλαμβάνει τα γραφεία εκδοτικής εταιρείας, αλλά και για τον τρόπο που αυτό το βιβλίο εκδίδεται».
 Τα μεσάνυχτα της 24ης Ιουλίου (ώρα Νέας Υόρκης) ο συγγραφέας επέλεξε να εμφανίσει το πρώτο κεφάλαιο της νέας του ιστορίας στο προσωπικό του site στο δίκτυο. Σκοπός του είναι να δώσει το δεύτερο κεφάλαιο του βιβλίου στο Ιντερνετ
μέσα στον Αύγουστο, με τιμή ανάγνωσης του κάθε κεφαλαίου, ένα δολάριο τη φορά.
Κι όλα αυτά για ένα βιβλίο που ο αναγνώστης θα πληρώνει για να διαβάζει με το «σταγονόμετρο» με την αγωνία του τέλους να κορυφώνεται.
 Οπως μας πληροφορεί η ανταποκρίτρια της «Ε» στη Νέα Υόρκη, Κωνσταντίνα Γιαννούτσου, ο Κινγκ είχε αυτή την ιδέα, όταν έλαβε 2, 5 δολάρια από μια αναγνώστρια του, η οποία διάβασε το «Riding the Bullet» (το πρώτο βιβλίο του που κυκλοφόρησε στο Ιντερνετ) δωρεάν, σ' ένα web site όπου το διέθετε παράνομα. Η αναγνώστρια που αισθάνθηκε ενοχές για την πράξη της, έστειλε, στη συνέχεια τα χρήματα στον πολυεκατομμυριούχο συγγραφέα. Κι η πράξη της αυτή, τον εντυπωσίασε.
 Εάν, όπως λέει ο συγγραφέας, δεν ενδιαφεθούν αρκετοί αναγνώστες για το νέο του
βιβλίο ή αν δεν βρεθούν αρκετοί διατεθειμένοι να πληρώσουν, το «Φυτό» θα «μαραθεί», δηλαδή θα εξαφανιστεί από τις σελίδες του Δικτύου. Εάν όμως το εγχείρημα πετύχει, ο συγγραφέας θα «στεφθεί» ως ο εμπνευστής ενός νέου τρόπου κυκλοφορίας των βιβλίων.
 Και ο εν δυνάμει πρωτοπόρος παραμυθάς, αν και εκατομμυριούχος, δεν διστάζει να
επαναλαμβάνει τη χρηματική διάσταση του θέματος απευθυνόμενος στον αναγνώστη: «Εάν θα πληρώνεις η ιστορία θα προχωρά. Εάν όχι, η ιστορία θα σταματήσει οριστικά». Kι αργότερα συμπληρώνει: «Αυτό που ξέρω είναι ότι έχω να πω μια καταπληκτική ιστορία που μόνο αν με πληρώσεις θα την μάθεις».
 Αν και δεν διακρίνουμε εν γένει καταστροφικούς κινδύνους για τη λογοτεχνία, από τον οποιονδήποτε (ενώ δεκάδες δικτυακές εταιρείες βρίσκονται σε ανταγωνιστική κούρσα εφαρμογής νέων τρόπων κυκλοφορίας του γραπτού λόγου, με τεράστια οικονομικά οφέλη) η «πρωτοπόρα» πρακτική του Στίβεν Κινγκ που εκλιπαρεί για τους «αναγνώστες του ενός κεφαλαίου το μήνα, με το δολάριο στο χέρι», δεν μπορεί για άλλη μια φορά, να μας εντυπωσιάσει.
 Η απευθείας κυκλοφορία - χωρίς ενδιαμέσους- της μουσικής είναι εφικτή πλέον μέσω Δικτύου, ο Κινγκ φιλοδοξεί να εδραιώσει και την απευθείας κυκλοφορία των βιβλίων παρακάμπτοντας τους εκδότες. Ο ίδιος οδηγήθηκε σε αυτή του την κίνηση ύστερα από την επιτυχία που είχε η κυκλοφορία στο Ιντερνετ της νουβέλας του «Ride the Bullet» υπό την αιγίδα, όμως, των παραδοσιακών εκδοτών του «Simon and Schuster» και του ψηφιακού οίκου «Peanut Press». Τότε μέσα σε δύο μέρες 400.000 αναγνώστες είχαν σπεύσει να διαβάσουν το πόνημά του πληρώνοντας 2, 5 δολάρια.
 Ανήσυχος και ευέλικτος σχετικά με το καινούργιο, ο Κινγκ με τη νέα του πρόταση
δεν αποφεύγει τελικά να μας κάνει να αναλογιστούμε και μια ψηφιακή εκδοχή της κυκλοφορίας των συμπαθών σινερομάντζων και τηλεοπτικών σίριαλ, που κορυφώνουν την αγωνία του κοινού και μόνο για το γεγονός της περιοδικότητας της προβολής τους και όχι για την αξία του περιεχομένου τους. Αρκεί αυτό για να συνταραχθεί
