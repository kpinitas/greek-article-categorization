Φιλόδοξους έως εξωπραγματικούς στόχους θέτει το υπουργείο Aνάπτυξης
 Σκοπεύει στο να συνδυάσει τη βελτίωση της ανταγωνιστικότητας των επιχειρήσεων με την αύξηση της απασχόλησης και τη δημιουργία νέων θέσεων εργασίας με επένδυση μόλις 20 εκατ. δρχ. ανά θέση, σύμφωνα με το επιχειρησιακό Πρόγραμμα Ανταγωνιστικότητας που παρουσίασε χθες η πολιτική ηγεσία του YΠ.AN. με επικεφαλής τον Νίκο Χριστοδουλάκη. 
 Το πρόγραμμα, συνολικού προϋπολογισμού 2.200 δισ. δρχ., θα είναι ενιαίο και θα
καλύπτει όλους τους τομείς αρμοδιότητας του υπουργείου, δηλαδή έρευνα-τεχνολογία, μεταποίηση και εμπόριο, ενέργεια, τουρισμός. Ο τίτλος «ανταγωνιστικότητα» διατρέχει όλα τα επιμέρους υποπρογράμματα, ενώ η βελτίωση της τεχνολογικής υποδομής, η ανάπτυξη της επιχειρηματικότητας και η αύξηση της
 Από τη γενική παρουσίαση του προγράμματος που έκανε ο υπουργός σε επιχειρηματίες, εκπροσώπους επαγγελματικών φορέων και δημοσίων επιχειρήσεων, αυτό που έγινε σαφές είναι ότι η οργάνωση του νέου προγράμματος δεν θα έχει σχέση με τα όσα ίσχυαν στα προηγούμενα προγράμματα του υπουργείου, ενώ θέματα που έχουν σχέση με την παρακολούθηση κάθε επιδοτούμενης επένδυσης και τους μηχανισμούς διαχείρισης δεν έχουν ακόμη αποφασιστεί.
 Παρ' όλα αυτά ο υπουργός ευελπιστεί ότι το αμέσως επόμενο διάστημα τα θέματα αυτά θα συζητηθούν με τους ενδιαφερόμενους, ώστε οι πρώτες προκηρύξεις να είναι πραγματικότητα τον προσεχή Σεπτέμβριο. Οι διαφορές του νέου προγράμματος
σε σχέση με αυτά του Β  ΚΠΣ, όπως διεφάνησαν από την ομιλία του Νίκου Χριστοδουλάκη, αφορούν: 
 *Δεσμεύσεις, εκ των προτέρων, των φορέων υλοποίησης για τους στόχους
 *Kατάργηση των ενδιάμεσων φορέων όπως λειτούργησαν στο Β  ΚΠΣ και διαμόρφωση ενιαίου μηχανισμού υλοποίησης και παρακολούθησης
 *Aνάθεση της διαχείρισης σε ενδιάμεσους μηχανισμούς έπειτα από αξιολόγηση
 *Aνακατανομές κονδυλίων στα περιφερειακά προγράμματα θα επιτρέπονται μόνο μέσα
 Η άλλη καινοτομία του προγράμματος του ΥΠ.ΑΝ. αφορά την υποβολή ενιαίων προτάσεων εκ μέρους των επιχειρήσεων. Δηλαδή, θα μπορούν να υποβάλουν για έγκριση ένα ενιαίο επενδυτικό πρόγραμμα που θα περιλαμβάνει δράσεις σχετικές με αξιοποίηση τεχνολογίας, αναβάθμιση υποδομών, έρευνα και τεχνολογία, εκπαίδευση προσωπικού και εξοικονόμηση ενέργειας. Στο Β  ΚΠΣ για κάθε μία από αυτές τις δράσεις θα έπρεπε να υποβληθούν ξεχωριστές προτάσεις σε επιμέρους υποπρογράμματα.
 Τέλος, να σημειωθεί ότι βασική παράμετρος για την αξιολόγηση των προτάσεων που
θα υποβληθούν είναι η δημιουργία νέων θέσεων εργασίας τις οποίες το υπουργείο υπολογίζει σε 100.000. Ο στόχος κρίνεται ως φιλόδοξος καθώς αντιστοιχεί επένδυση 20 εκατ. δρχ. για κάθε νέα θέση, έναντι 50-70 εκατ. δρχ. που απαιτούνται σήμερα κατά μέσο όρο.
 Οσο για το στόχο να συνδεθεί η βελτίωση της ανταγωνιστικότητας με την αύξηση των θέσεων εργασίας, η επίτευξή του για τις υφιστάμενες επιχειρήσεις θα φανεί στην πράξη. 
