 Λίγες ώρες μετά τις εκλογές της 9ης Απριλίου, όλοι έψαχναν τον πραγματικό νικητή των εκλογών στο θoλό τoπίο των exit polls: Στο πρόσωπο του επικοινωνιολόγου Γιώργου Σεφερτζή, η Κρατική Τηλεόραση βρήκε την αξιόπιστη πρόβλεψη.
 Λίγες μέρες αργότερα, ένα χαρτί, «κατηγορητήριο» στη νομική γλώσσα, έφτανε στο
γραφείο του 53χρονου αναλυτή. «Κατηγορείστε για απάτη σε βαθμό κακουργήματος»,
 Η αντίστροφη μέτρηση είχε αρχίσει για το διάσημο πλέον επικοινωνιολόγο (είχε διατελέσει και γενικός γραμματέας N. Γενιάς, παλαιότερα) ο οποίος άκουσε εμβρόντητος πριν από μερικά εικοσιτετράωρα τον ανακριτή και τον εισαγγελέα που
άνοιξαν το φάκελο «Βιομετάλ Εskimo ΑΒΕ» να του δείχνουν το δρόμο προς τις φυλακές.
 Ο «νικητής» των εκλογών κατοικεί λοιπόν, προσωρινά, στις φυλακές Κορυδαλλού με
τις δικαστικές αρχές να εξετάζουν ήδη, μετά από αίτημά του, την αποφυλάκισή του με περιοριστικούς όρους. Η αρχή της ιστορίας πάντως βρίσκεται αρκετά πίσω,
στο 1995, όταν ο σημερινός αναλυτής, ήταν κύριος μέτοχος (κατά ποσοστό μετοχών
 «Με την απατηλή συμπεριφορά σας», αναφέρεται στο 11σέλιδο κατηγορητήριο, «πετύχατε αφ' ενός μεν να εκμηδενίσετε τη χρηματιστηριακή αξία της μετοχής της
"Βιομετάλ Eskimo-ΑΒΕ", προκειμένου να δυνηθείτε να προμηθευτείτε εναπομείνασες
μετοχές της σε πολύ χαμηλή αξία από την ελεύθερη χρηματιστηριακή αγορά, κι αφ'
ετέρου να ζημιώσετε οικονομικά, προς ίδιον όφελος, την περιουσία της ως άνω εταιρείας τουλάχιστον κατά 77.814.941 δρχ., είσθε δε άτομα που μετέρχεστε την απάτη κατ' επάγγελμα και κατά συνήθεια, με αποκλειστικό σκοπό τον βιοπορισμό...».
 Μαζί με τον Γ. Σεφερτζή απολογήθηκαν στον 23ο τακτικό ανακριτή, Ευάγγελο Καλούση, και οι «φίλοι και συγκατηγορούμενοί του, μέλη του Δ.Σ. της εταιρείας,
Παύλος Καζάζης και Γ. Ζέρης. Οι δύο αυτοί κατηγορούμενοι ακολούθησαν αντίστροφη πορεία από τον επικοινωνιολόγο, αφού αφέθηκαν ελεύθεροι με περιοριστικούς όρους.
 Η αντίστροφη μέτρηση ξεκίνησε μετά από μηνυτήρια αναφορά που υποβλήθηκε στην Εισαγγελία από τη διοίκηση του Χρηματιστηρίου Αξιών Αθηνών, αφού «διαπιστώθηκαν παιχνίδια με τη μετοχή της εταιρείας, η διαπραγμάτευση της οποίας ανεστάλη, στις 31.8.95, με ανυπολόγιστες επιπτώσεις για την ίδια την εταιρεία αλλά και τους μετόχους της».
 *Παρουσίασε σε έκτακτη γενική συνέλευση της εταιρείας στις 28.7.1995, «εικονική πώληση του πακέτου των μετοχών του (2.200.000 μετοχές αντί 300 δρχ., της κάθε μίας) σε λιβεριανή εταιρεία, γεγονός ψευδές και παραπλανητικό, ως ελέχθη, αφού τέτοια αγοραπωλησία και μεταβίβαση μετοχών δεν έλαβε χώρα ποτέ».
 Σκοπός του επικοινωνιολόγου και των δύο συνεργατών του ήταν, σύμφωνα με τις δικαστικές αρχές, να «ρίξει» χαμηλά την τιμή της μετοχής της Eskimo, προκειμένου να αγοράσει ο ίδιος και το υπόλοιπο πακέτο μετοχών που δεν κατείχε
και να περάσει η εταιρεία στην απόλυτη κυριότητά του.
 *«Πέτυχε να διορίσει δικούς του ανθρώπους στο νέο Δ.Σ. της εταιρείας (Καζάζης,
 *«Δεν έδωσε πληροφορίες για τις δραστηριότητες της λιβεριανής εταιρείας στο ΧΑΑ με αποτέλεσμα να ανασταλεί η διαπραγμάτευση της μετοχής της εταιρείας».
 *«Μέσω των συνεργατών του κατάφερε να εξασφαλίσει μεταχρονολογημένα αξιόγραφα ποσού 25 εκατομμυρίων σε διαφημιστική εταιρεία δικών του συμφερόντων, για αγορά τηλεοπτικού χρόνου ώστε να διαφημιστεί η Eskimo».
 Οπως περιγράφει το κατηγορητήριο, οι δύο συνεργάτες του παρέδιδαν μεταχρονολογημένες επιταγές στη διαφημιστική εταιρεία του Σεφερτζή, καθώς επίσης και 32 επιταγές πελατών της ΕSKIMΟ.
 Λίγες ημέρες μετά την προφυλάκισή του για τα αδικήματα της «απάτης σε βαθμό κακουργήματος» και «ηθικής αυτουργίας σε απιστία», ο Γ. Σεφερτζης υπέβαλε αίτηση προς το αρμόδιο Συμβούλιο Πλημμελειοδικών για μετατροπή της προσωρινής του κράτησης σε αποφυλάκιση με περιοριστικούς όρους.
 Η δικογραφία βρίσκεται στα χέρια του εισαγγελέα Πρωτοδικών Ιωάννη Καραΐσκου (είχε συναινέσει στην προφυλάκισή του), ο οποίος αναμένεται να υποβάλει προς τους δικαστές την πρότασή του για την αποδοχή ή όχι του αιτήματος.
