 Αύξηση της τάξης του 50% (σχεδόν, παρά κάτι εκατομμύρια) πέτυχε να πάρει η ΕΠΟ για τα τηλεοπτικά δικαιώματα του Κυπέλλου Ελλάδος, αναλογικά με το ποσόν που εισέπραξε πέρυσι για τη διοργάνωση. Με ομόφωνη απόφαση, η Εκτελεστική Γραμματεία της Ποδοσφαιρικής Ομοσπονδίας ενέκρινε την -μία και μοναδική πάντως- πρόταση που υπήρχε. Αυτή του συνδρομητικού καναλιού Supesport.
 Το συνδρομητικό, βάσει της συμφωνίας που έγινε, εξασφάλισε για δύο χρόνια τα τηλεοπτικά δικαιώματα του Κυπέλλου Ελλάδος, αντί του ποσού των 2 δισ. 270 εκατ. δρχ. 
 Αυτό σημαίνει ότι σε σχέση με τη συμφωνία που είχε γίνει πέρυσι μεταξύ ΕΠΟ-Intersat και είχε φτάσει συνολικά τα 800 εκατ. δρχ., η Ομοσπονδία μπόρεσε έπειτα από τις ενέργειες του α  αντιπροέδρου της Βίκτωρα Μητρόπουλου, που είχε αναλάβει εν λευκώ το χειρισμό του θέματος, να εξασφαλίσει 335 εκατομμύρια δραχμές περισσότερα για κάθε χρόνο.
 Εκτός των χρημάτων, η ΕΠΟ εξασφάλισε επιπλέον τηλεοπτικό χρόνο εφτά λεπτών εφ' όσον οι αγώνες του Κυπέλλου μεταδίδονται από κανάλι της λεγόμενης ελεύθερης τηλεόρασης και τηλεοπτικό χρόνο 3, 5 λεπτών αν οι αγώνες μεταδίδονται από το συνδρομητικό κανάλι.
 Το πρόγραμμα των τηλεοπτικών μεταδόσεων για τις τρεις πρώτες αγωνιστικές του θεσμού διαμορφώθηκε ως εξής: 
