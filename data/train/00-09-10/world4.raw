Μόνο 58 ημέρες απέχουν από την κάλπη οι μονομάχοι για το Λευκό Οίκο, αλλά για το μεγαλύτερο μέρος του εκλογικού σώματος ο κύβος ερρίφθη. Στο συμπέρασμα αυτό καταλήγουν τα προεκλογικά επιτελεία και των δύο υποφηφίων, αφού:
Το περίπου 90% των εκλογέων έχει ήδη αποφασίσει ποιον θα ψηφίσει. Επομένως, ένα 10% του εκλογικού σώματος είναι πάνω κάτω οι αναποφάσιστοι και γι' αυτούς θα δώσουν από δω και πέρα τη μάχη ο Αλ Γκορ και ο Τζορτζ Μπους.
Στην τελική ευθεία οι υποψήφιοι τοποθετήθηκαν επισήμως τη Δευτέρα 4 Σεπτεμβρίου, που γιορτάζεται η Ημέρα της Εργασίας και πραγματικά έχουν αμφότεροι πολλή δουλειά μπροστά τους.
Ο Αλ Γκορ επικρατεί του αντιπάλου του σε πολλές δημοσκοπήσεις, κάτι που έχει αφόρητα πολώσει την ατμοσφαιρα δίνοντας κι έναν τόνο ανθρωποφαγικής αγριότητας στην ποιότητα του λόγου των δύο.
Οι ισορροπίες αλλά και η προεκλογική ατμόσφαιρα άλλαξαν άρδην μετά τα συνέδρια των κομμάτων, όπως άλλωστε παγίως συμβαίνει στις αμερικανικές προεδρικές εκλογές.
Αυτή τη στιγμή, ο Αλ Γκορ, όπως σημειώνει σε δημοσκόπηση το «Νιούσγουικ», συγκεντρώνει την προτίμηση του 48% των εκλογέων έναντι 39% του αντιπάλου του. Πριν από ένα μήνα, τα νούμερα είχαν αντίθετη και κανένας δεν περίμενε ο δυσκίνητος αντιπρόεδρος να απογειωθεί τελικά.
Εκ παραδόσεως, λένε στην Ουάσιγκτον, ο υποψήφιος που έχει το προβάδισμα την Ημέρα της Εργασίας θα είναι και νέος ένοικος του Λευκού Οίκου!
Στο επιτελείο του Γκορ, τώρα που η μάχη δίνεται και με δημοσκοπήσεις , είναι ασφαλώς αισιόδοξοι για τις επιδόσεις του. Σφυγμομετρήσεις σε 16 πολιτείες όπου ο αντιπρόεδρος είχε ακροσφαλή ισορροπία, έδειξαν ότι τώρα έχει παγιώσει το προβάδισμα σε 14 από αυτές, ενώ σε μια ισοψηφεί με 
τον Tζορτζ Μπους και σε μια άλλη υπολείπεται του αντιπάλου του.  Επίδοση καταπληκτική , λένε, αν σκεφθεί κανείς ότι τον Αύγουστο μόλις, ο Γκορ βούλιαζε σε 
την πιο πολυάνθρωπη πολιτεία που οι Δημοκρατικοί θεωρούν απαραίτητο να την κερδίσουν, ο Γκορ προηγείται με ποσοστό 50%, ενώ τον Ιούλιο ερχόταν δεύτερος και καταϊδρωμένος.
 Από τα 148 εκατομμύρια των εγγεγραμμένων αμερικανών ψηφοφόρων κάπου τρία εκατομμύρια αναμένεται να ασκήσουν το εκλογικό τους δικαίωμα. Από τους ψηφοφόρους αυτούς κάπου 5 εκατομμύρια θεωρούνται αναποφάσιστοι. Με αυτούς λοιπόν φλερτάρουν τώρα αγρίως και τα επιτελεία των μονομάχων.
Αξίζει να πούμε ότι στην υπερατλαντική συμπολιτεία σημειώνεται ένα από τα μεγαλύτερα ποσοστά αποχής παγκοσμίως! Ετσι, σε μια υπερδύναμη με 205 εκατομμύρια πληθυσμό παρατηρείται η αντίφαση, ο πρόεδρος που εκλέγεται να είναι σχεδόν πάντα πρόεδρος μειοψηφίας...               Στ. X.
