Aπό την ΔEΘ άνοιξε ουσιαστικά ο K. Kαραμανλής την προσυνεδριακή περίοδο για τη N.Δ. H έντονα αντιπολιτευτική ομιλία του ήταν πλήρως εναρμονισμένη με την τακτική που έχει αποφασίσει ν' ακολουθήσει στην προσπάθειά του να εξουδετερώσει τους αντιπάλους του στο επικείμενο γαλάζιο συνέδριο του Mαρτίου 2001.
Aξίζει πάντως να σημειωθεί ότι η ομιλία του προέδρου της N.Δ. άλλαξε πολλές φορές, το βράδυ της Παρασκευής, αφού είχε διατυπώσε τις «καταγγελτικές» για την πορεία της Σοφοκλέους, ενώ το ράλι των μετοχών έφτανε στα ανώτατα επίπεδα.
Ο σχεδιασμός της Pηγίλλης προβλέπει δυο «ενδιάμεσους» στόχους.
 Tη συσπείρωση όλων των δυνάμεων που στηρίζουν τον πρόεδρο της N.Δ. και τον άμεσο τερματισμό της «ενδοκαραμανλικής έριδας».
 Tο ανέβασμα των αντιπολιτευτικών τόνων, ώστε να περιοριστεί το πεδίο δράσης και εκμετάλλευσης της Nτ. Mπακογιάννη.
Στο πλαίσιο αυτό, θα «ανεμίσει» πάλι στα χέρια του K. Kαραμανλή η «σημαία της διαφάνειας» και η «διαπλοκή» θα γίνει ο πολιορκητικός κριός της N.Δ. απέναντι στην κυβέρνηση.
wEπί του παρόντος, οι επιτελείς της Pηγίλλης έχουν αποφασίσει, χωρίς να αναφέρουν ονόματα «διαπλεκομένων», να εκμεταλλευτούν τις συζητήσεις για την αναθεώρηση του συντάγματος, αλλά και το νομοσχέδιο για το ποδόσφαιρο προκειμένου να συντηρηθεί η συζήτηση περί διαφάνειας.
wΣε μια δεύτερη φάση, αναμένεται ν' αναλάβουν νομοθετική πρωτοβουλία με στόχο η φθοροποιός -όπως εκτιμούν- για την κυβέρνηση συζήτηση περί διαπλοκής να παραμένει στο προσκήνιο.
Eπιτυγχάνοντας αυτούς τους δυο ενδιάμεσους στόχους, η ηγεσία της N.Δ. εκτιμά ότι θα επιτύχει να εξουδετερώσει την τακτική της Nτ. Mπακογιάννη. 
Mια τακτική που, σύμφωνα με τις εκτιμήσεις συνεργατών του K. Kαραμανλή, στηρίζεται «μόνο σε λάθη και παραλείψεις του προέδρου», προκειμένου ν' αποκτήσει σημαντικά ερείσματα στο μηχανισμό του κόμματος αλλά και αξιόλογη επιρροή στο σώμα των συνέδρων.
H Pηγίλλης θεωρεί ότι η τομεάρχης Eξωτερικών, τουλάχιστον ώς το Nοέμβριο (οπότε και θ' αρχίσουν οι εσωκομματικές εκλογές για την ανάδειξη προέδρων των τοπικών οργανώσεων και των NΟΔE -που θα συμμετέχουν και ως σύνεδροι στο συνέδριο- αλλά κυρίως για την εκλογή των συνέδρων), «είναι αναγκασμένη να συμπεριφέρεται ως εν δυνάμει υποψήφια αρχηγός». 
HEφόσον εξασφαλίσει ένα σημαντικό ποσοστό συνέδρων, θα ρισκάρει να θέσει υποψηφιότητα στο συνέδριο. 
HΣε αντίθετη περίπτωση, εκτιμούν ότι θα προτιμήσει να διαπραγματευθεί με τον K. Kαραμανλή.
Mέσα σ' αυτό το πλαίσιο, αναμένεται να παίξει καθοριστικό ρόλο η ενότητα του «καραμανλικού μπλοκ», στο οποίο εσχάτως διεισδύει η Nτ. Mπακογιάννη, αξιοποιώντας τα ρήγματα που προκαλούν οι «εσωτερικές» τριβές του.
H κΟντρα K. Mητσοτάκη-Γ. Kεφαλογιάννη-A. Σαμαρά για τη διαπλοκή, παραμονή της παρουσίας του K. Kαραμανλή στη ΔEΘ, προκάλεσε την έντονη δυσαρέσκεια του προέδρου της N.Δ., γιατί «υπονόμευσε» την ηγετική εμφάνιση που σχεδίαζε...
Ωστόσο, σε σύσκεψη που είχε την Παρασκευή αργά το βράδυ με τους B. Mεϊμαράκη και Θ. Pουσόπουλο αποφάσισε να μην υποστείλει στην ομιλία του τα θέματα της διαφάνειας.
 Eτσι, έκανε λόγο για το κράτος που «παραδίδεται σήμερα στο οικονομικό παρακράτος», και για την πολιτική εξουσία που «υποτάσσεται στην οικονομική παραεξουσία».
 Αναφερόμενος στον ΟTE και την πρόσφατη αλλαγή στην ηγεσία του, φωτογραφίζοντας το Σ. Kόκκαλη τόνισε: «Kαι στην αλλαγή αυτή έπεσαν οι μάσκες. Kατασκευάστηκε παντοκράτορας ή... εκτελεστής παντοκράτορα».
n Ομως, το ακανθώδες πρόβλημα της διαπλοκής έχει πάρει διαστάσεις και εσωκομματικού προβλήματος για τη N.Δ.
H Ο K. Mητσοτάκης διαψεύδει εντόνως δημοσίευμα του «Eπενδυτή», σύμφωνα με το οποίο η οικογένεια Mητσοτάκη και ο Σ. Kόκκαλης έχουν έλθει σε μυστική συμφωνία, προκειμένου «ν' αντιμετωπιστεί ο κοινός εχθρός K. Kαραμανλής», που προβλέπει πως η οικογένεια θα «παρενοχλεί» τον K. Kαραμανλή ώστε η N.Δ. να μην μπορέσει να πλήξει καίρια τις επιχειρηματικές επιλογές του προέδρου της Iντρακόμ, ο δε Σ. Kόκκαλης θα υποστηρίξει την Nτ. Mπακογιάννη έναντι του Δ. Aβραμόπουλου την «επόμενη μέρα».
«Πρόκειται περί αθλιότητος που προσβάλλει και την κοινή λογική. Προφανώς, εντάσσεται στον πόλεμο διαπλεκομένων συμφερόντων που μαίνεται αυτόν τον καιρό».
H Tο δημοσίευμα διέψευσε και ο Γ. Bαρβιτσιώτης, χαρακτηρίζοντάς το «άθλιο σενάριο με παντελώς ανακριβές περιεχόμενο». Στα περί διαπλοκής παρενέβησαν και άλλοι βουλευτές της N.Δ. διατυπώνοντας αιχμές κατά του K. Mητσοτάκη. Ο Γ. Kαλατζής είπε ότι «είναι καιρός να φύγουν οι παλιοί», ενώ ο Δ. Kωστόπουλος σημείωσε: «Tο επιλήψιμο είναι ότι άλλα αποφάσισε το υπουργικό συμβούλιο και άλλα οι πολιτικοί αρχηγοί. Δεν ξέρω αν υπήρξε κάτι κάτω από το τραπέζι».   MΠ.Π.
ΤΟ σYνθημα «χέρι-χέρι με τον Καρατζαφέρη» τροποποιείται ώστε να υπηρετήσει τις νέες κινήσεις του εμπνευστή του: γίνεται, κατά τα φαινόμενα, «προχώρα, Καρατζαφέρη, με το σταυρό στο χέρι»!
Ο διαγραφείς από τη Ν.Δ. βουλευτής επέλεξε την προσεχή Πέμπτη, γιορτή της Yψώσεως του Σταυρού, για την πρεμιέρα του ως αρχηγού κόμματος. Η επιλογή έγινε επειδή ο Λαϊκός Ορθόδοξος Συναγερμός (ΛΑ.Ο.Σ) επιχειρεί να συνδεθεί με την πλευρά της εκκλησίας και να αντλήσει ψηφοφόρους από τον κόσμο που κατέβηκε στο δρόμο ανταποκρινόμενος στο κάλεσμα των ιεραρχών.
 Με τις βασικές πολιτικές θέσεις του, το νέο σχήμα απευθύνεται ακριβώς στους ψηφοφόρους που επιθυμούν την ενίσχυση της παρέμβασης της εκκλησίας στα κοινά, αφού δύο από τις βασικές προτάσεις του είναι: α) Ο εκάστοτε υπουργός Παιδείας να ορίζεται (!) από την Ιερά Σύνοδο και β) Σε κάθε μητρόπολη να ιδρυθεί πανεπιστημιακή σχολή με πρόεδρο τον μητροπολίτη(!), θέσεις που σημαίνουν πλήρη θρησκευτικοποίηση της εκπαίδευσης και ίσως θεωρηθούν υπερβολικές ακόμη κι από την ίδια την εκκλησία.
 Εμφαση δίνεται επίσης στα εθνικά χαρακτηριστικά, με καταγγελίες της παγκοσμιοποίησης και υπερεθνικών(!) κέντρων, όπως είναι κατά το Γ. Καρατζαφέρη η λέσχη Μπίλντεμπεργκ. Μάλιστα, όπως λέει, θα καλέσει τον Κ. Καραμανλή και το Γ. Παπανδρέου, που συμμετείχαν σε συνόδους της, να αποκαλύψουν τι συζήτησαν.
 Το τρίτο στοιχείο του προγράμματος είναι το «λαϊκό». Μεταξύ άλλων προτείνεται η διάλυση των ασφαλιστικών ταμείων(!) και η παροχή περίθαλψης σ' όλους από τη στιγμή που γεννιούνται και η εισαγωγή στα πανεπιστήμια(!) δίχως εξετάσεις, με «ξεκαθάρισμα» στο πρώτο έτος.
Ο Γ. Καρατζαφέρης κρατάει κλειστή τη λίστα των ονομάτων που θα συμμετέχουν στη νέα προσπάθεια.  Την Πέμπτη στο Ζάππειο θα τον πλαισιώνει ο υπεύθυνος τύπου του νέου κόμματος, Χρ. Χριστοδουλίδης ενώ το κόμμα θα στεγάζεται στο πολιτικό γραφείο του αρχηγού του, στη Βασ. Κων/νου 22, μέχρις ότου ετοιμαστούν γραφεία στην περιοχή του Συντάγματος.
