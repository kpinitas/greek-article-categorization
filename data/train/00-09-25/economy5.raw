Παράθυρο με θέα τη μεγάλη αναμέτρηση των αγορών για την ισοτιμία δολαρίου- ευρώ, αλλά και τις διεθνείς τιμές του μαύρου χρυσού, ανοίγει από σήμερα η Σοφοκλέους. 
 βραχυπρόθεσμη πορεία της είναι στη φάση αυτή, άλλωστε, άρρηκτα συνδεδεμένη με το διεθνή αντίκτυπο που θα επιφέρουν τις προσεχείς ημέρες οι πρωτοβουλίες τόσο
των τριών κεντρικών τραπεζών (Ευρώπης, ΗΠΑ και Ιαπωνίας) όσο και αυτή της κυβέρνησης των Ηνωμένων Πολιτειών να ρίξουν στην αγορά μέρος των στρατηγικών αποθεμάτων σε πετρέλαιο, προκειμένου να εκτονωθεί η κρίση. 
 Τα πρώτα μηνύματα, πάντως, από τις ταυτόχρονες παρεμβάσεις στα δύο ανοιχτά «μέτωπα», την Παρασκευή, ήταν αρκετά αισιόδοξα, καθώς η ανάσχεση της πτωτικής πορείας του κοινού ευρωπαϊκού νομίσματος και η μικρή υποχώρηση των τιμών του πετρελαίου αναζωογόνησαν τις διεθνείς κεφαλαιαγορές, μεταξύ των οποίων και την
 Το εάν, όμως, οι παρεμβάσεις πετύχουν, μένει να αποδειχθεί από τις εξελίξεις των επόμενων ημερών, καθώς, όπως εκτιμούν εγχώριοι χρηματιστηριακοί αναλυτές, «ένας κούκος δεν είναι αρκετός για να φέρει την άνοιξη», θεωρώντας ότι χρειάζεται να παρέλθει ικανός χρόνος, ώστε να εξαχθούν βάσιμα συμπεράσματα. Αλλωστε, οι κεντρικές τράπεζες έχουν ξεκινήσει μια μάχη ενάντια στην παγκόσμια
διακίνηση κεφαλαίων που μετρά τις δυνάμεις της σε τρισ. και οι ισχυροί επενδυτές γνωρίζουν ότι η θετική έκβασή της δεν είναι μια εύκολη υπόθεση. 
 Σε κάθε περίπτωση, πάντως, η ελληνική αγορά, που τις τελευταίες εβδομάδες κινείται με βάση τις προθέσεις των ξένων Funds, δεν δείχνει πρόθυμη να αποχωριστεί εύκολα τα επίπεδα των 4.000 μονάδων, συμπέρασμα που επιβεβαιώθηκε πάλι κατά τη συνεδρίαση της Παρασκευής. Οι ελληνικές τραπεζικές αξίες και μια σειρά επιλεγμένων μετοχών μεγάλης κεφαλαιοποίησης που περιλαμβάνονται στο δείκτη MSCI Greece, εκτιμάται ότι στη φάση αυτή αποτελούν ασφαλές «καταφύγιο» κεφαλαίων για τους ξένους επενδυτές που τοποθετούνται στις αναδυόμενες αγορές της Ευρώπης και αναμένεται να στηρίξουν τη συνέχιση του... ενάρετου κύκλου που
έχει ξεκινήσει στη Σοφοκλέους από τις αρχές του Σεπτεμβρίου. 
 Είναι γεγονός, άλλωστε, ότι η αναδιάρθρωση των χαρτοφυλακίων ξένων και εγχώριων θεσμικών που βρισκόταν σε εξέλιξη τις τελευταίες ημέρες, με ρευστοποίηση θέσεων στη μετοχή του ΟΤΕ και της Panafon, αποκόμιση κερδών από μετοχές μεγάλης κεφαλαιοποίησης και επανατοποθέτηση στα χαμηλότερα, έχει πια ολοκληρωθεί σε μεγάλο βαθμό, αφήνοντας σημαντικά περιθώρια στο γενικό δείκτη να διαγράψει θετική πορεία κατά την εβδομάδα που ξεκινά από σήμερα. Αρκεί, βέβαια, να συνεχιστεί η εξομάλυνση των εξωγενών διαταραχών. 
 Ενισχυτικό των προοπτικών μιας καλύτερης πορείας της ελληνικής αγοράς είναι και ο γοργός βηματισμός των χρηματιστηριακών αρχών για την προετοιμασία της Σοφοκλέους να πάρει το χρίσμα της «αναπτυγμένης» αγοράς, μέσω της προώθησης σειράς μέτρων και κανονισμών θεσμικού και λειτουργικού περιεχομένου. 
 Στο πλαίσιο αυτό σήμερα το απόγευμα η διοίκηση του ΧΑΑ αναμένεται να ανακοινώσει λεπτομερώς τις αποφάσεις που έλαβε την Παρασκευή: α. για την κατηγοριοποίηση των προς εισαγωγή εταιρειών ανάλογα με τα χαρακτηριστικά τους,
β. τις μεταβολές στη σύνταξη των ενημερωτικών δελτίων (θα είναι πρόταση προς την Επιτροπή Κεφαλαιαγοράς), γ. την ενεργοποίηση της μεθόδου του book building
στις δημόσιες εγγραφές και δ. την εξάμηνη δέσμευση των τίτλων των βασικών μετόχων. 
