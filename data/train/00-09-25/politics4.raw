Μπορεί ο Κώστας Σημίτης να έδωσε εντολή την περασμένη Πέμπτη να πέσουν οι τόνοι
και οι αντιπαραθέσεις στο εσωτερικό του ΠΑΣΟΚ για την «κοτερολογία» και τη διαπλοκή στελεχών με οικονομικούς παράγοντες, ουδείς όμως πιστεύει ότι αυτό θα
 Αντίθετα, στην κυβέρνηση και στο κόμμα όλοι περιμένουν αυτή την εβδομάδα η αντιπαράθεση να πάρει ακόμη μεγαλύτερες διαστάσεις και να κορυφωθεί την Παρασκευή στη συνεδρίαση της Κεντρικής Επιτροπής του ΠΑΣΟΚ.
 Στην κυβέρνηση και στο ΠΑΣΟΚ θεωρούν ότι αυτό δεν μπορούν να το αποφύγουν, γιατί -όπως έλεγε χθες κορυφαίο στέλεχος- και αύριο στη συνεδρίαση του Εκτελεστικού Γραφείου «θα ειπωθούν κάποιες κουβέντες, και στην Κεντρική Επιτροπή ως γνωστόν κυριαρχεί η εσωστρέφεια...».
Την ίδια στιγμή ο πρωθυπουργός Κώστας Σημίτης φαίνεται να μην έχει αποφασίσει
ακόμη με ποιο τρόπο θα ελέγξει την κατάσταση και τι θα πει στην αυριανή συνεδρίαση του Εκτελεστικού Γραφείου, όπου αναμένεται να συνεχιστεί η συζήτηση
που διεκόπη την περασμένη εβδομάδα, αλλά και στην ομιλία του στην Κεντρική Επιτροπή.
 «Και τι να κάνει ο πρωθυπουργός όταν το κάθε κυβερνητικό στέλεχος δεν καταλαβαίνει από μόνο του τι πρέπει να λέει και τι πρέπει να κάνει...», έλεγε χθες χαρακτηριστικά κυβερνητικό στέλεχος. Θεωρείται βέβαιο, πάντως, ότι ο κ. Σημίτης θα μιλήσει με αυστηρή γλώσσα, θα καυτηριάσει και θα αποδοκιμάσει αυτά τα φαινόμενα που ταλανίζουν το ΠΑΣΟΚ αυτές τις ημέρες και θα ζητήσει να στραφεί το ενδιαφέρον στο κυβερνητικό έργο... To θέμα αναμένεται να το συζητήσει και με τον Κώστα Σκανδαλίδη εντός της εβδομάδας, τον οποίο θα δει εν
 Εξάλλου, όπως λένε οι πληροφορίες, η μετάθεση του ενδιαφέροντος στο κυβερνητικό έργο θα είναι ο βασικός τρόπος με τον οποίο η κυβέρνηση θα προσπαθήσει να ελέγξει την κατάσταση.
 Ωστόσο ευπρόσδεκτη όπως φαίνεται θα ήταν στην κυβέρνηση και μια κίνηση του Θεόδωρου Πάγκαλου που θα διόρθωνε τα πράγματα. Κυβερνητικές πηγές έλεγαν χθες ότι ίσως θα έπρεπε ο υπουργός Πολιτισμού να προβεί σε μια δήλωση για να διασκέδασει την κατάσταση, που ο ίδιος δημιούργησε...
Αγνωστο είναι αν ο κ. Πάγκαλος προτίθεται να κάνει κάτι τέτοιο. Χθες πάντως σε συνέντευξή του στο «Βήμα» δεν έδειξε τέτοια διάθεση. «Εναν πλούσιο φίλο, είπε, μπορούμε όλοι να έχουμε αλλά δεν μπορούμε να συμμετέχουμε σε ένα τρόπο ζωής ο οποίος παρουσιάζεται ως πρότυπο και δεν είναι το πρότυπο που θα έπρεπε να προβάλουμε ως στελέχη ενός κόμματος της ευρύτερης αριστεράς. Αρα υπάρχει σοβαρό πολιτικό πρόβλημα. Είμαστε ένα κόμμα της ευρύτερη αριστεράς. Δεν ξέρω αν εν τω μεταξύ έχουμε γίνει κάτι άλλο, αλλά δεν είμαι διατεθειμένος να συμμετάσχω σε κάτι άλλο».
 Ο κ. Πάγκαλος αναφερόμενος στο πώς μπορούν να αντιμετωπιστούν τα φαινόμενα διαπλοκής πολιτικής εξουσίας και οικονομικών συμφερόντων είπε ότι πρέπει να εξασφαλιστεί ένα στεγανό ανάμεσα στα μέσα ενημέρωσης και στην οικονομική εξουσία και ο τρόπος πρέπει να αναζητηθεί απ' όλους με καλή πίστη.
 Για το ίδιο θέμα, στο «Εθνος», ο υπουργός Εξωτερικών Γιώργος Παπανδρέου τόνισε
ότι η πηγή του κακού βρίσκεται σε μια κακή απόφαση της περιόδου του 1989-1990,
γιατί τότε έπρεπε να μπουν περιορισμοί στο ποιος μπορεί ταυτόχρονα να έχει και
μέσο ενημέρωσης και οικονομική δύναμη σε έναν άλλο τομέα. Επίσης, ζήτησε, ουσιαστικά διακομματική συνεννόηση για τη διαμόρφωση ενός πλαισίου λειτουργίας
 Τέλος, ο υπουργός Αμυνας Ακης Τσοχατζόπουλος δήλωσε ότι σήμερα στο νέο επίπεδο
ανάπτυξης της Ευρωπαϊκής Ενωσης η οικονομική εξουσία είναι ισχυρότερη από το παρελθόν και γι' αυτό η πολιτική εξουσία πρέπει να προωθήσει αποτελεσματικότερους τρόπους προσδιορισμού της σχέσης της με την οικονομική εξουσία, ώστε να μην υπάρχουν συγχύσεις και παρεξηγήσεις. 
