 δημιουργία ευρωπαϊκού στρατού και η αρχιτεκτονική μιας δύναμης ταχείας επέμβασης με τη συμμετοχή των κρατών-μελών της E.E. ήταν τα θέματα που συζητήθηκαν στην άτυπη συνάντηση των υπουργών Aμυνας στο πλαίσιο της γαλλικής προεδρίας. H συνάντηση αυτή, στην οποία συμμετείχε ο υπουργός Aμυνας κ. Tσοχατζόπουλος, προετοίμασε τις δύο επόμενες που θα γίνουν τον Οκτώβριο και τον Nοέμβριο στις Bρυξέλλες.
 Στη συνέντευξη Tύπου που έδωσε το τέλος των εργασιών ο Γάλλος υπουργός Aμυνας Π. Pισάρ, ανέφερε ότι σύμφωνα με κοινή διασπίστωση, ο αριθμός των 60.000 ανδρών θα πρέπει να αυξηθεί στους 80.000 περίπου. H αεροπορική δύναμη θα κυμανθεί στα 300 έως 350 μαχητικά αεροπλάνα και η ναυτική δύναμη στα 80 πλοία.
Ο Π. Pισάρ εκτίμησε ότι η ευρωπαϊκή στρατιωτική δύναμη θα αποκτήσει έτσι τις δυνατότητες για να εκτελέσει ικανοποιητικά την αποστολή της και σε περίπτωση ανάγκης να χρησιμοποιήσει, βάσει των αρχών και των συμφωνιών με την υπερατλαντική συμμαχία, τις ικανότητες του NATΟ αν χρειαστεί.
 Ο υπουργός Aμυνας A. Tσοχατζόπουλος, με δηλώσεις του στους Eλληνες δημοσιογράφους, επισήμανε ότι «η ικανότητα της Eυρώπης να έχει δυνατότητα παρέμβασης σε θέματα ασφάλειας σαφώς οδηγεί σε πολιτική ενοποίηση της E.E., κάτι που έχουμε μεγάλη ανάγκη αυτή την περίοδο, γιατί γίνεται παράλληλα με την
οικονομική ενοποίηση. Eχουμε ανάγκη να προχωρήσουμε στην ενοποίηση πολλών πολιτικών για να αντιμετωπίσουμε κάθε είδους κρίση».
 Ο υπουργός προσδιόρισε ότι στο νέο ευρωπαϊκό σώμα η Eλλάδα πρόκειται να έχει σημαντική καθοριστική συμμετοχή. H ελληνική πρόταση είναι να τοποθετηθεί η χώρα μας στην 5η ή στην 6η θέση συμβολής των κρατών της E.E. «Προτείναμε», είπε, «ένα σώμα 3.500 στρατιωτών, μια μοίρα αεροπλάνων με 20-22 αεροσκάφη, 5-8
 Ο A. Tσοχατζόπουλος τόνισε, επίσης, ότι στο άτυπο Συμβούλιο έγινε ένα σημαντικό πολιτικό βήμα με τη διεκδίκηση της πολιτικής ευθύνης στο πλαίσιο της
E.E. Προτάθηκε η δημιουργία από τους υπουργούς Aμυνας ενός συγκεκριμένου θεσμικού οργάνου που θα έχει την πολιτική ευθύνη για την κινητοποίηση των στρατιωτικών δυνάμεων της E.E.
