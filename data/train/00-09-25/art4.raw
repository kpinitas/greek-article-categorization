Αποτελεί την πρώτη μιας σειράς εκθέσεων, με τη συμμετοχή 8-10 καλλιτεχνών κάθε φορά, οι οποίοι έχουν κοινή οπτική ή συνοψίζουν μία τάση. Τιτλοφορείται ως εκ τούτου «Σύνοψις 1-Επικοινωνίες» και είναι η έκθεση που εγκαινιάζεται από τον υπουργό Πολιτισμού Θεόδωρο Πάγκαλο στις 13 Οκτωβρίου στο Φιξ, εγκαινιάζοντας και τις δραστηριότητες του Εθνικού Μουσείου Σύγχρονης Τέχνης (ΕΜΣΤ).
 Το νεοσύστατο Μουσείο ξεκίνησε, όπως είναι γνωστό, τη λειτουργία του σε ένα προσωρινά διαμορφωμένο χώρο 1.400 τ.μ. στο ισόγειο του πρώην εργοστασίου Φιξ επί των λεωφόρων Καλλιρρόης και Συγγρού, με την προοπτική της πλήρους στέγασής
του στο υπό ανάπλαση κτίριο πριν από την Ολυμπιάδα του 2004. Μια «πρόβα τζενεράλε» για να φανεί η λειτουργικότητα του κτιρίου ήταν η έκθεση έργων του Τσαρούχη που ως προς την προσέλευση των επισκεπτών είχε μεγάλη επιτυχία.
 Η έκθεση «Σύνοψις 1» με τον υπότιτλο «Επικοινωνίες», σχεδιασμένη και οργανωμένη από τη διευθύντρια του μουσείου, Αννα Καφέτση, ανιχνεύει όψεις της επικοινωνιακής λειτουργίας της σύγχρονης τέχνης και συγκεντρώνει έργα τεχνολογικού χαρακτήρα (βίντεο και μουλτιμίντια εγκαταστάσεις και περιβάλλον) 8 σημαντικών καλλιτεχνών της νεότερης γενιάς: των Δημήτρη Κόζαρη, Σοφία Κοσμάογλου, Μίλτο Μανέτα, Τζένη Μαρκέτου, Νίκο Ναυρίδη, Αιμιλία Παπαφιλίππου, Δανάη Στράτου και Αλέξανδρο Ψυχούλη, το έργο των οποίων κερδίζει ήδη τη διεθνή
- Ο Κόζαρης παρουσιάζει το βίντεο «Η κατάκτηση μιας ανύπαρκτης Δύσης», το οποίο δημιούργησε ύστερα από έρευνα και ανάλυση 250 κινηματογραφικών ταινιών γουέστερν. 
σε δύο δωμάτια τα οποία χωρίζονται με ένα ενσωματωμένο τζάμι παρακολούθησης. Το φως ανάβει και σβήνει διαδοχικά στο κάθε δωμάτιο με αποτέλεσμα ο παρατηρητής από υποκείμενο να μετατρέπεται σε αντικείμενο. Την εγκατάσταση συνοδεύουν δύο βίντεο που παρουσιάζουν ένα ενυδρείο με καρχαρίες.
 - Το έργο του Μανέτα, με τίτλο «Βίντεο από βιντεο-παιχνίδια» είναι μία εγκατάσταση με 10 βίντεο και επίτοιχες βιντεοπροβολές. Χρησιμοποιώντας αποσπάσματα από γνωστά βιντεο-παιχνίδια δημιουργεί νέες αφηγήσεις, ένα είδος σύγχρονων δραμάτων. Ο καλλιτέχνης ισορροπεί ανάμεσα στην πραγματικότητα των εικονικών ηρώων του και σε αυτήν που ζούμε. 
 - Το «SMELL.BYTES TM» της Μαρκέτου είναι τόσο ένα ον-λάιν έργο όσο κι ένα υβριδικό φυσικό περιβάλλον. Αποτελείται από τρεις πανοραμικές προβολές που εξετάζουν την ανθρώπινη υποκειμενικότητα στο Διαδίκτυο.
 - Βίντεο εγκατάσταση είναι και το «Looking for a place» του Ναυρίδη, το οποίο αποτελείται από τέσσερις βίντεο προβολές με ήχο, συγχρονισμένες μεταξύ τους. Ο
καλλιτέχνης καταγράφει τις κινήσεις εννέα ανθρώπων σε ένα περιβάλλον που αποτελείται από μπαλόνια-κατασκευές. Οι άνθρωποι αυτοί με τις «συμπεριφορές» και τον «τρόπο» τους ορίζουν ένα χώρο, το «χώρο» τους.
 - Η Παπαφιλίππου με το έργο της «FIXed in Flux», εξετάζει θεματικά τη σχέση των αντιθέτων τάξης-χάους και καλεί το θεατή να επισκεφτεί διαμέσου του πραγματικού αλλά και του ιδεατού χώρου του ΕΜΣΤ, το χώρο του πρώην εργοστασίου
Φιξ. Ο θεατής μεταβαίνει από το Μουσείο, χώρο καθαρό και εν τάξει, στον ασαφή χαοτικό χώρο του Φιξ. Εκεί τον περιμένει μια προβολή βίντεο στο δάπεδο του υπογείου που υποβάλλει και αναγνωρίζει την έννοια της ρευστότητας και του χάους ως απαραίτητη δημιουργική συνθήκη.
 - «Προοπτική Νερού» είναι ο τίτλος του έργου της Στράτου, το οποίο είχε πρωτοπαρουσιαστεί στην Μπιενάλε της Βενετίας, αλλά αναπροσαρμόστηκε για την τωρινή έκθεση. Αποτελείται από μία κατακόρυφη βίντεο προβολή, ορατή μόνο μέσα από δέσμη 900 ορθογώνιων σωλήνων αλουμινίου. Από το βάθος ακούγεται ήχος του νερού και του δρόμου.
 - Ο Ψυχούλης παρουσιάζει τη διαδραστική εγκατάσταση «Ρώτα με γιατί», στην οποία ο θεατής καλείται να γρονθοκοπήσει έναν σάκο του μποξ. Κάθε φορά που ο σάκος δέχεται ένα χτύπημα ακούγεται από τα μεγάφωνα μια φωνή να απαριθμεί τις αιτίες της βίαιης συμπεριφοράς. 
 Παράλληλα με την έκθεση και με αφορμή αυτήν θα λειτουργούν εκπαιδευτικά προγράμματα που απευθύνονται σε μαθητές όλων των βαθμίδων της εκπαίδευσης. Θα πραγματοποιούνται επίσης ξεναγήσεις καθώς και συναντήσεις των καλλιτεχνών της έκθεσης με το ευρύ κοινό.
