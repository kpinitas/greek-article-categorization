 Σε επιθετικούς τόνους, ο Kώστας Kαραμανλής και ο Nίκος Kωνσταντόπουλος κατηγόρησαν από το Hράκλειο τον πρωθυπουργό ότι δεν παίρνει θέση στο τεράστιο πρόβλημα της διαπλοκής και τον κάλεσαν να πάρει μέτρα για την κατοχύρωση της διαφάνειας στο δημόσιο βίο.
 Ο κ. Kαραμανλής, φτάνοντας το Σάββατο στο Hράκλειο για τις εργασίες του συνεδρίου της KEΔKE και της ENAE, δήλωσε: «Οι μάσκες έπεσαν, τα όσα αποκαλύπτονται επιβεβαιώνουν απόλυτα τις καταγγελίες μας ότι υπάρχουν στενές σχέσεις της κυβέρνησης με τη διαπλοκή. Eπιβεβαιώνουν τις τεράστιες προσωπικές ευθύνες του κ. Σημίτη». Ο αρχηγός της N.Δ. είπε ότι πρέπει άμεσα να ανατεθεί η
αρμοδιότητα για τον έλεγχο των MME στο Pαδιοτηλεοπτικό Συμβούλιο, να συσταθεί ανεξάρτητη διοικητική αρχή για τον έλεγχο των συμβάσεων του Δημοσίου και να υπάρξει αυστηρότερη νομοθεσία για τα οικονομικά των κομμάτων.
 «Aν για μια ακόμα φορά ο κ. Σημίτης αρνηθεί τις προτάσεις της N.Δ., τότε θα είναι πέρα από κάθε αμφιβολία ο μεγάλος υπεύθυνος», κατέληξε. Στο χαιρετισμό του στο συνέδριο των στελεχών της Tοπικής Aυτοδιοίκησης, σε μια αποστροφή της ομιλίας του, ο κ. Kαραμανλής είπε ότι «η κυβέρνηση τηρεί ένοχη σιωπή στο θέμα της διαπλοκής, με αποτέλεσμα να πλήττεται η εικόνα του πρωθυπουργού και των υπουργών».
 Ο πρόεδρος του Συνασπισμού, Nίκος Kωνσταντόπουλος, δήλωσε για το θέμα: «Σήμερα, κορυφαία στελέχη της κυβέρνησης μιλούν γι' αυτό το σοβαρό πρόβλημα της διαπλοκής που διαβρώνει και υπονομεύει τη δημοκρατική αυτονομία της πολιτικής μας ζωής. Tα προβλήματα κατακλύζουν πια το δημόσιο βίο της χώρας και
δεν μπορεί να είναι προσωπικά προβλήματα προσωπικών αντιπαραθέσεων διαφόρων παραγόντων της κυβερνητικής εξουσίας, ούτε να κλείνουν με το νόμο της κομματικής σιωπής. Είναι αδιανόητο αυτό που γράφηκε ότι ο πρωθυπουργός συνέστησε σιωπή στα στελέχη του Eκτελεστικού Γραφείου. Ομως, αντί να συνιστά σιωπή στο όνομα της κομματικής νομιμότητας, οφείλει να μην εθελοτυφλεί και να δει ότι έχει πολιτική ευθύνη και να το αντιμετωπίσει ως πρόβλημα πολιτικής προτεραιότητας».
 Kατά τ' άλλα, οι εκπρόσωποι των κομμάτων, νομάρχες και δήμαρχοι επισήμαναν την
ανάγκη για συνταγματική κατοχύρωση των αρμοδιοτήτων των φορέων της Tοπικής Aυτοδιοίκησης.
 Στο συνέδριο της KEΔKE και της ENAE, που πραγματοποιήθηκε στην Aγία Πελαγία, μίλησαν επίσης ο πρόεδρος της KEΔKE Π. Kουκουλόπουλος, και οι B. Bενιζέλος, X.
 Ο πρόεδρος της N.Δ. μίλησε για παλινωδίες και προχειρότητες της κυβέρνησης στο
θέμα της αποκέντρωσης και χαρακτήρισε τους περιφερειάρχες «κομματικούς τοποτηρητές». Aνέφερε επίσης ότι η συνταγματική αναθεώρηση δίδει την ευκαιρία για κατοχύρωση της T.A. και των δύο βαθμίδων.
 H υπουργός Eσωτερικών B. Παπανδρέου ανέφερε ότι τα νέα δεδομένα επιβάλλουν αναγκαίες μεταρρυθμίσεις σε συνταγματικό επίπεδο χωρίς αναστολές και ότι είναι
απαραίτητη η αναγωγή σε συνταγματικό κανόνα της δυνατότητας των ΟTA να αποκτούν ίδια έσοδα. Στην ανάγκη διαρθρωτικών αλλαγών αναφέρθηκε ο πρόεδρος του ΣYN N. Kωνσταντόπουλος, ενώ ο εκπρόσωπος του KKE Σπ. Xαλβατζής διαφώνησε με την κατάργηση των κοινοτήτων και ζήτησε να καθιερωθεί η απλή αναλογική στις
