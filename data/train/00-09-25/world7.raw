 Στριμωγμένος όσο ποτέ άλλοτε πήγε στο συνέδριο του κόμματός του, που άρχισε χθες στο Μπράιτον, ο Βρετανός πρωθυπουργός Τόνι Μπλερ. Ο περιβόητος Θόλος της Χιλιετίας κινδυνεύει από καιρό να πέσει στο κεφάλι του, ο δρόμος ανάμεσα στις εκδηλώσεις διαμαρτυρίας για τις τιμές των καυσίμων ήταν ιδιαίτερα ολισθηρός και τα λεφτά που πριν από κάποια χρόνια έδωσε στο κόμμα ο αστέρας της Φόρμουλα
 Λίγες ώρες πριν ξεκινήσουν οι εργασίες του συνεδρίου, οι Εργατικοί πήραν ακόμα
μια πίκρα: δημοσκόπηση έδειξε ότι στις προτιμήσεις των ψηφοφόρων έχουν κάνει βουτιά. Παίρνουν μόλις 32% έναντι 40% των Συντηρητικών. Επιπλέον, τα τρία τέταρτα των 1.000 ερωτηθέντων στην έρευνα θεωρούν ότι ο Μπλερ στάθηκε ανίκανος
να χειριστεί την κρίση των καυσίμων, ενώ 62% τον χαρακτηρίζουν «αλαζόνα». Και σαν να μην έφταναν όλα αυτά, οι Τόρις εξήγγειλαν ότι όταν γίνουν κυβέρνηση θα μειώσουν τους φόρους καυσίμων. Ο Μπλερ πάντως, σε συνέντευξη που έδωσε στον «Ιντιπέντεντ», προσπάθησε να πείσει ότι, «όσους διαμαρτύρονται για τα καύσιμα τους ακούμε, αυτοί οι ίδιοι όμως αντιλαμβάνονται επίσης πως είναι σημαντικό να
επενδύσουμε στα σχολεία και τα νοσοκομεία μας». Εδώ και καιρό ακουγόταν ότι ο Μπλερ θα προχωρούσε σε πρόωρες εκλογές, τον ερχόμενο Μάιο, ένα χρόνο νωρίτερα δηλαδή, τώρα όμως τα πράγματα δυσκολεύουν και μάλλον ο πρωθυπουργός θα το καθυστερήσει. 
 Στο Συνέδριο του Μπράιτον πάντως, ο Τόνι Μπλερ εκτίμησε ότι αν και η δημοτικότητα του κόμματος πέφτει, «η αξιοπιστία του ενισχύεται». Σε μια προσπάθεια να διασκεδάσει τις αλγεινές εν γένει εντυπώσεις, ο Μπλερ για πρώτη φορά παραδέχτηκε ότι ο περιβόητος Θόλος της Χιλιετίας «δεν είχε την αναμενόμενη επιτυχία... όχι όμως κιόλας ότι ήταν τόσο καταστροφικός όσο ορισμένοι θέλησαν να ισχυριστούν». 
 Το άλλο θέμα που εξακολουθεί να βασανίζει τους Εργατικούς είναι δωρεά ύψους εξακοσίων εκατομμυρίων δραχμών που έκανε στο κόμμα ο Εκλστόουν πριν από μερικά
χρόνια. Ολα θα ήταν εντάξει εάν πριν από τρία χρόνια δεν γινόταν γνωστό ότι ο άσος της Φόρμουλα 1 αποζημιώθηκε για την προσφορά του. Πέτυχε να αναβάλει η κυβέρνηση την απόφασή της για απαγόρευση χορηγιών της Φόρμουλα από βιομηχανίες
καπνού. Οι Εργατικοί αναγκάστηκαν να επιστρέψουν τα λεφτά τότε, με τον Μπλερ και τον υπουργό Οικονομικών Μπράουν να ισχυρίζονται ότι δεν ήξεραν, δεν γνώριζαν. Σήμερα όμως, με ένα νέο βιβλίο-φωτιά, ο δημοσιογράφος Αντριου Ρόνσλι
αποκαλύπτει ότι και ήξεραν και γνώριζαν και τελικά είπαν ψέματα για την υπόθεση. 
 Επί της ουσίας τώρα, το κυβερνών κόμμα θα κληθεί από τους συνέδρους να αντιμετωπίσει το φλέγον θέμα των συντάξεων, μετά μάλιστα τη δημοσιοποίηση έκθεσης, που δείχνει ότι στην τριετία 1997-2000 ο αριθμός των ατόμων της τρίτης ηλικίας που ζουν σε συνθήκες φτώχειας αυξήθηκε κατά 100.000
