Την ώρα που το «δημοψήφισμα» της Εκκλησίας βρισκόταν σε εξέλιξη, ο αρχιεπίσκοπος Χριστόδουλος, χθες το πρωί, καλούσε τους πιστούς που είχαν πάει στον ιερό ναό Kοιμήσεως της Θεοτόκου στην Ηλιούπολη να συμπληρώσουν τα «ψηφοδέλτια» και να βάλουν την υπογραφή τους.
 «Δεν έχουμε το δικαίωμα -είπε ο Xριστόδουλος- αλλά ούτε και την πρόθεση να αντικαταστήσουμε αυτή την ομπρέλα με κάποιες άλλες νάιλον ομπρέλες που μπορεί να φαίνονται και να φαντάζουν πολύχρωμες, αλλά είναι από νάιλον, δεν είναι από
σταθερό ύφασμα σαν και αυτό που είναι η ομπρέλα του πολιτισμού μας, της ορθοδοξίας μας και της παράδοσής μας».
 Στη συνέχεια είπε ότι «η σταυροφορία πάει πολύ καλά, περισσότερο καλά απ' ό,τι
περιμέναμε» και συμπλήρωσε: «Κανένας χριστιανός δεν πρέπει να μείνει χωρίς να υπογράψει. Το ακούτε αυτό, το λέω για να το μάθετε». Αναφέρθηκε στο Διαφωτισμό
υποστηρίζοντας ότι «είχε μεγάλη πέραση η ρήση την οποία είχε πει ο γνωστός φιλόσοφος Καρτέσιος "σκέπτομαι, άρα υπάρχω". Αυτό το ρήμα εφαρμόστηκε στην Ευρώπη και έκαμε την Ευρώπη να υποταχθεί στη λεγόμενη νοησιαρχία, να είναι δηλαδή το ανθρώπινο λογικό παραπάνω απ' ό,τι υπάρχει στον κόσμο. Από αυτό γεννήθηκε ο ορθολογισμός και από τον ορθολογισμό γεννήθηκε η απιστία εις τον Θεό και αυτή η απιστία είναι εκείνη η οποία γέννησε τους πολέμους, τις εκατόμβες των θυμάτων. Εμείς λέμε σήμερα στα παιδιά όχι "σκέπτομαι, άρα υπάρχω", αλλά αγαπώ, άρα υπάρχω».
 Aπό την άλλη πλευρά, ο μητροπολίτης Θηβών και Λιβαδειάς Iερώνυμος έκανε εντυπωσιακή παρέμβαση σε εκδήλωση του ΠAΣΟK στη Λιβαδειά, με βασικό ομιλητή τον K. Σκανδαλίδη.
 «Πρέπει να γίνει ένα βήμα μπροστά. Δεν πρέπει εσείς να είστε Eκκλησία, δεν μπορούμε εμείς να γινόμαστε Pολιτεία», τόνισε ο Ιερώνυμος και συνέχισε: «Tο πρόβλημα δεν είναι πλέον του λαού. Το πρόβλημα είναι ψηλά· στην κορυφή των θεσμών. Και εδώ πρέπει να ρίξουμε το βάρος μας, όλοι μας, και από την πλευρά τη δική μας. Και να πούμε ότι μπορούμε να κάνουμε κάτι από τις προοπτικές που είπατε εσείς. Μια συμφωνία κυρίων. Δεν είναι ανάγκη να έχουμε διάσταση και σύγκρουση. Μπορούμε να κάνουμε διακρίσεις».
 Ο κ. Σκανδαλίδης δήλωσε εντυπωσιασμένος από την παρέμβαση του Ιερώνυμου και επισήμανε ότι ο πρωθυπουργός είναι ανοιχτός να συζητήσει όποτε θελήσει ο αρχιεπίσκοπος, και διευκρίνισε ότι δεν μπαίνει θέμα διαχωρισμού κράτους και εκκλησίας.
  Με ανακοινώσεις τους οι μουφτήδες Ξάνθης και Κομοτηνής αρνούνται οποιαδήποτε
συμμετοχή τους στη συλλογή υπογραφών από την Εκκλησία της Ελλάδας και σημειώνουν ότι με κανέναν τρόπο δεν εμπλέκονται στη διαδικασία του «δημοψηφίσματος».
 Ο μουφτής Ξάνθης Μεμέτ Εμίν Σινίκογλου διέψευσε την πληροφορία που μετέδωσε ο σταθμός της Eκκλησίας ότι ζήτησε ψηφοδέλτια από το μητροπολίτη Παντελεήμονα, ενώ και ο μουφτής Κομοτηνής Μέτσι Τζεμαλί δήλωσε: «Δεν υπήρξε καμία εμπλοκή μου στο θέμα αυτό. Η προσπάθεια ανάμιξής μου σε τίποτα δεν ωφελεί και παρακαλώ
