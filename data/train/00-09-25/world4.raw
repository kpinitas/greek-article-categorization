 Βίαια επεισόδια και απόπειρες νοθείας σημειώθηκαν και στο χθεσινό δεύτερο γύρο
των δημοτικών εκλογών στα Σκόπια, πράγμα που παραδέχτηκε και ο πρωθυπουργός της χώρας Λιούπτσο Γκεοργκίεφσκι, ο οποίος τόνισε ωστόσο ότι τα φαινόμενα αυτά
ήταν μικρότερα σε έκταση και ένταση από όσο ήταν στη διεξαγωγή του πρώτου γύρου της 10ης Σεπτεμβρίου. 
 Χαρακτηριστικά μάλιστα, ο πρωθυπουργός Γκεοργκίεφσκι τόνισε ότι στο γύρο αυτό θα φανεί η πραγματική εικόνα της δημοκρατίας στη χώρα, ενώ προέβλεψε ότι τα αποτελέσματα θα είναι καλά, προς όφελος του κυβερνητικού συνασπισμού, καθώς ο λαός θα έχει την ευκαιρία να εκφράσει την υποστήριξή του προς την πολιτική της
 Σύμφωνα με δημοσιογραφικές πληροφορίες πάντως, επεισόδια δημιουργήθηκαν σε αρκετές πόλεις, όπως η Στρούγκα και η Στρούμνιτσα, στην οποία ρίχθηκαν και πυροβολισμοί, χωρίς όμως θύματα, καθώς και σε δήμους της ίδιας της πόλης των Σκοπίων, όπως στην περιοχή των Τσιγγάνων, όπου τραυματίσθηκε σε καβγά ο βουλευτής τους Αμπντί Μπαϊράμ, καθώς και στο δήμο του κέντρου της πόλης, όπου Αλβανοί προσπάθησαν να νοθεύσουν την ψηφοφορία, ώστε να ευνοείται η εκλογή ενός στελέχους του κόμματος DPA, εξαδέλφου μάλιστα του αντιπροέδρου του κόμματος Μεντούχ Θάτσι. 
Είναι σημαντικό ωστόσο ότι τα περισσότερα και σοβαρότερα επεισόδια σημειώθηκαν σε περιοχές που δεν θεωρούνται αλβανικές και ήδη κυβέρνηση και αντιπολίτευση άρχισαν πολύ νωρίς, πριν ακόμη κλείσουν οι κάλπες, να κατηγορούν
 Aντιθέτως, στην πλευρά των Αλβανών δεν είχαν γίνει γνωστά μέχρι χθες το βράδυ σημαντικά επεισόδια, εξ αιτίας των «παιχνιδιών» των δύο αλβανικών κομμάτων. Οπως είναι γνωστό, το PDP κήρυξε αποχή από το δεύτερο γύρο και το DPA απέσυρε τους υποψηφίους του σε ορισμένους δήμους, ενώ σε άλλους απείχε σε ένδειξη διαμαρτυρίας επειδή η Κεντρική Εκλογική Επιτροπή απέρριψε ορισμένες ενστάσεις του.
