 Στη μάχη του πετρελαίου έπεσαν την Παρασκευή και τα αμερικανικά αποθέματα, ενώ
η σύνοδος της G7 αποτέλεσε μια καλή ευκαιρία για τους Ευρωπαίους να τρίξουν τα
 Οι υπουργοί Οικονομικών, πάντως, των ισχυρών του κόσμου, δεν έκρυψαν την ανησυχία τους για τις επιπτώσεις μιας παρατεταμένης πετρελαϊκής κρίσης.
 «Οι τιμές του πετρελαίου είναι ίσως το μεγαλύτερο σύννεφο στο σχετικά γαλάζιο ουρανό της παγκόσμιας οικονομίας», τόνισε ο Αμερικανός υπουργός Οικονομικών Λόρενς Σάμερς, μιλώντας σε συνέντευξη Tύπου, μετά το πέρας της συνόδου της G7 το Σάββατο στην Πράγα.
 Η G7 απέκλεισε ακόμη το ενδεχόμενο αποζημιώσεων ή μείωσης της φορολογίας στα καύσιμα, λέγοντας ότι κάτι τέτοιο θα αύξανε την κατανάλωση και την εξάρτηση από το πετρέλαιο μακροπρόθεσμα.
 Ο Γάλλος υπουργός Οικονομικών Λοράν Φαμπιούς προειδοποίησε τον ΟΠΕΚ χθες ότι η
άρνησή του να μειώσει το κόστος του «μαύρου χρυσού» θα πλήξει ολόκληρη την παγκόσμια οικονομία και όχι μόνο τους πλούσιους.
 Με αφορμή την αυριανή σύνοδο κορυφής του ΟΠΕΚ στο Καράκας, ο Φαμπιούς μιλώντας
εξ ονόματος των Ευρωπαίων ενέτεινε τις πιέσεις προς τον ΟΠΕΚ να ανοίξει και άλλο τη βάνα.
 Υποστήριξε ακόμη ότι η αγορά πετρελαίου είναι πλέον εκτός ελέγχου και ότι η απόφαση των χωρών του ΟΠΕΚ την προηγούμενη εβδομάδα, να αυξήσουν την παραγωγή κατά 800.000 βαρέλια την ημέρα δεν κατάφερε να φρενάρει την αλματώδη άνοδο των
 Απαντώντας έμμεσα στις πιέσεις της Δύσης, ο πρόεδρος του ΟΠΕΚ, Αλί Ροντρίγκεζ,
υποστήριξε ότι οι πετρελαιοπαραγωγοί χώρες δεν επιζητούν την αντιπαράθεση, αλλά τόνισε ότι οι χώρες του ΟΠΕΚ έχουν το δικαίωμα, όπως και οι λιγότερο πλούσιες χώρες, «να υπερασπίζονται το δικαίωμα πάνω στις πλουτοπαραγωγικές πηγές».
  Την Παρασκευή, πάντως, οι τιμές του πετρελαίου υποχώρησαν σημαντικά, μετά την ανακοίνωση του Αμερικανού προέδρου Μπιλ Κλίντον να αποδεσμεύσει 30 εκατ. βαρέλια την ημέρα από τα στρατηγικά αποθέματα. Είναι η πρώτη φορά την τελευταία δεκαετία που τα αμερικανικά πετρελαϊκά αποθέματα ρίχνονται στη μάχη του πετρελαίου.
 Η τιμή του πετρελαίου μπρεντ υποχώρησε την Παρασκευή στο Λονδίνο κατά 1, 48 δολ., στα 31, 25 δολ. το βαρέλι, ενώ η τιμή του αμερικανικού αργού διαμορφώθηκε
 Η άνοδος του πετρελαίου μετατρέπεται σε μείζον θέμα πολιτικής αντιπαράθεσης στην προεκλογική μάχη στις ΗΠΑ, με τον υποψήφιο των Δημοκρατικών, Αλ Γκορ, να βγαίνει...από τα αριστερά. Ο Γκορ κατηγόρησε τις πετρελαιοβιομηχανίες για την τακτική τους και αποκάλεσε τον αντίπαλό του, υποψήφιο των Ρεπουμπλικανών Τζορτζ Μπους, «απολογητή» των μεγάλων πετρελαϊκών συμφερόντων.
