Για τη μεγάλη αναμέτρηση ετοιμάζεται η Πράγα, με τις πρώτες εκδηλώσεις διαμαρτυρίας κατά της παγκοσμιοποίησης να συγκεντρώνουν τα φώτα της δημοσιότητας.
 Το Σάββατο κυριάρχησε η πορεία χιλιάδων υποστηρικτών της οργάνωσης «Ιωβηλαίο 2000», που πραγματοποίησε συμβολική κηδεία, των 19.000 παιδιών την ημέρα που, όπως λέει, πεθαίνουν καθημερινά στις φτωχότερες χώρες του κόσμου, λόγω των υπέρογκων ποσών που αυτές καταβάλλουν για την εξόφληση των χρεών, αντί για την
 Το μεγάλο πανηγύρι ωστόσο αναμένεται να αρχίσει αύριο, ημέρα κατά την οποία οι
χιλιάδες διαδηλωτές που έχουν συρρεύσει και συνεχίζουν να συρρέουν στην Πράγα έχουν δώσει ραντεβού, για τις μεγάλες κινητοποιήσεις κατά του ΔΝΤ και της Παγκόσμιας Τράπεζας.
 Οι αρχές της Τσεχίας έχουν πάρει δρακόντεια μέτρα ασφαλείας, στα οποία, όπως λέγεται μετέχουν και το αμερικανικό FBI και η γερμανική αστυνομία.
 Στα σύνορα γίνονται αυστηροί έλεγχοι στα καραβάνια των διαδηλωτών που συρρέουν
από διάφορες χώρες. Οσοι έχουν στο παρελθόν συλληφθεί στη χώρα τους σε «ταραχές» κηρύσσονται ανεπιθύμητοι και η είσοδός τους στην Τσεχία απαγορεύεται.
 Μέχρι στιγμής κάπου 227 άτομα κηρύχθηκαν persona non grata και η είσοδός τους εμποδίστηκε. Χθες απελάθηκαν τέσσερις Ιταλοί ακτιβιστές της οργάνωσης «Για μπάστα». Διαδηλώσεις στην πρωτεύουσα της Τσεχίας έγιναν χθες και από τα 1.500-2.000 μέλη του Kομμουνιστικού Kόμματος Μοραβίας-Βοημίας και τμήματος των
 Ο πρόεδρος της Τσεχίας Βάτσλαβ Χάβελ, σε μια προσπάθεια να εξευμενίσει τους διαδηλωτές, κάλεσε χθες τους εκπροσώπους του κινήματος κατά της αντιπαγκοσμιοποίησης σε γεύμα και συζήτηση.
 Η οργάνωση INPEG, ωστόσο, η οργάνωση που συντονίζει το κίνημα διαμαρτυρίας κατά της παγκοσμιοποίησης, ξεκαθάρισε ότι δεν μετέχει σε «επικοινωνιακά τεχνάσματα» που έχουν στόχο να κρύψουν την κινητοποίηση των δυνάμεων καταστολής.
 Τα θέματα που ενώνουν το ετερόκλητο αυτό κοινό των διαδηλωτών, από μη κυβερνητικές οργανώσεις, ακτήμονες της Λατ. Αμερικής, Ινδιάνους έως παραδοσιακούς ακροαριστερούς και αναρχικούς, όπως και στο Σιάτλ, είναι: 
 Η αντίσταση στην καταστροφή του περιβάλλοντος, η αντίσταση στον στραγγαλισμό του Tρίτου Kόσμου μέσω του χρέους και η αντίσταση στο στραγγαλισμό της εργατικής τάξης από την παγκοσμιοποιημένη πλέον νεοφιλελεύθερη οικονομική πολιτική.
 Εντός των τειχών, στη σύνοδο του ΔΝΤ στην Πράγα, κυριάρχησαν τα θέματα του ευρώ και του πετρελαίου, με τους δύο αρχιτέκτονες της πρόσφατης παρέμβασης υπέρ του νέου νομίσματος, τον πρόεδρο της EKT Βιμ Ντουίζενμπεργκ και τον πρόεδρο της FED Αλαν Γκρίνσπαν, να τα λένε φιλικά
