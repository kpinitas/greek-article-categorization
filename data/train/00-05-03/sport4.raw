 Μπορεί η ΠΑΕ Ηρακλής να βραβεύσει τον Ευγένιο Γκέραρντ πριν από το σημερινό αγώνα με τον ΟΦΗ (5 μ.μ., Καυτανζόγλειο), η προσοχή όλων όμως θα είναι στην κατάκτηση της νίκης*, κι όπως είπε ο Αγγελος Αναστασιάδης στους παίκτες του: «Είναι μονόδρομος η νίκη».
 Ο «γηραιός» θα παραταχθεί χωρίς σοβαρές ελλείψεις στο σημερινό αγώνα, αφού επανέρχονται οι Λιβεριανοί Ντεμπά και Σέμπουε στην εντεκάδα, ενώ μοναδικός απών θα είναι ο τραυματίας Χρήστος Βελής.
 Σύμφωνα με όλες τις ενδείξεις στην εντεκάδα θα παίξουν οι Διλμπέρης, Κυριαζής, 
Καπετανόπουλος, Ξενίδης, Σέμος, Ταβλαρίδης, Στολτίδης, Χάγκαν, Σέμπουε, Κωνσταντίνου και Ντεμπά.
 Ο γενικός αρχηγός της ΠΑΕ Ηρακλής, Mπάμπης Ξανθόπουλος ήταν απόλυτος χθες όσον 
αφορά το θέμα Στολτίδη και γενικά των μεταγραφών: 
 «Το μόνο που μας απασχολεί, είναι πώς θα κερδίσουμε τον ΟΦΗ, κι αμέσως μετά θα 
γίνουν οι συζητήσεις από τον πρόεδρο με όσους προλάβει από τους Ντεμπά, Σέμπουε, Σέμο και Σαπάνη. Οπως ξέρετε, τα συμβόλαια αυτών των παικτών λήγουν και πρέπει να συζητήσουμε για να μείνουν στην ομάδα, όπως και με τον Κωνσταντίνου».
 Και έσπευσε να διευκρινίσει: «Αυτό θα γίνει μέχρι το βράδυ της Πέμπτης, γιατί από την Παρασκευή πρέπει να σκεφτόμαστε μόνο το ματς της Ξάνθης».
 Σήμερα θα βρεθεί στη Θεσσαλονίκη ο ιδιοκτήτης της ΠΑΕ, Ευάγγελος Μυτιληναίος, ενώ οι συνδεσμίτες εξέφρασαν τη δυσφορία τους για την απόφαση να παίξουν την ίδια ώρα οι ομάδες ποδοσφαίρου (με ΟΦΗ) και βόλεϊ (4ος τελικός με Ολυμπιακό). Η ΠΑΕ Ηρακλής προσπάθησε να αλλάξει την ώρα έναρξης του αγώνα με τον ΟΦΗ, αλλά 
 Στην Eλούντα, φιλοξενούμενος του προέδρου του Aγίου Nικολάου, Λάμπρου Mάρη, πέρασε τις μέρες του Πάσχα ο πρόεδρος της EΠAE Bίκτωρ Mητρόπουλος. Xθες βράδυ, 
πριν αναχωρήσει για την Aθήνα, έκανε μια στάση στο γήπεδο «Θ. Bαρδινογιάννης» για να δει την κατάσταση στην οποία βρίσκεται, εν όψει και της πιθανότητας εξόδου του ΟΦH στην Eυρώπη.
 Tον πρόεδρο της EΠAE ξενάγησαν στο γήπεδο, ο πρόεδρος του ερασιτέχνη Bασίλης Ξημέρης, ο ταμίας της ΠAE και μέλος του Δ.Σ. της EΠAE Kώστας Kαζανάκης κ.ά. Οι 
παράγοντες του ΟΦH ζήτησαν από τον κ. Mητρόπουλο να εντάξει στο πρόγραμμα εκσυγχρονισμού γηπέδων της EΠAE τα έργα της τοποθέτησης καθισμάτων και της κατασκευής κοινόχρηστων χώρων (κυλικεία, τουαλέτες) του γηπέδου της ομάδας τους.
 Σύμφωνα με τη μελέτη του προέδρου του ερασιτέχνη ΟΦH και πολιτικού μηχανικού B. Ξημέρη, το κόστος των έργων αυτών είναι 100 εκατομμύρια δραχμές περίπου.
 Ο Aγγελος Διγκώζης, που έχει συμπληρώσει 6 κίτρινες κάρτες και οι τραυματίες Παυλόπουλος και Mητσόπουλος αποκλείστηκαν από την αποστολή του ΟΦH για το σημερινό ντέρμπι με τον Hρακλή στη Θεσσαλονίκη.
 Παρά τις απουσίες, ο Γκέραρντ αισιοδοξεί για θετικό αποτέλεσμα, κόντρα στη δυσμενή παράδοση που έχει διαμορφωθεί τα τελευταία χρόνια στα ματς Hρακλή - ΟΦH στη Θεσσαλονίκη: 
 «Θα παίξουμε για τη νίκη γιατί αν πάμε για την ισοπαλία θα χάσουμε. Δεν έχουμε 
άγχος -το άγχος το έχει ο Hρακλής- βρισκόμαστε σε καλή κατάσταση και μπορούμε να τα καταφέρουμε».
 Ο Σκέντζος και ο Kώτσιος θα καλύψουν τις θέσεις των δύο στόπερ, με λίμπερο τον 
Kολιτσιδάκη. Aμυντικό χαφ, στη θέση του Διγκώζη, θα παίξει ο Δέδες. H πιθανή ενδεκάδα είναι: Mπεκιάι, Σταυρακάκης, Δερμιτζάκης, Kολιτσιδάκης, Σκέντζος, Kώτσιος, Δέδες, Mαρινάκης, Nιόπλιας, Γκομέζ, Mάουρο.
