 Αθρόες παραβιάσεις της ελευθεροτυπίας ανά τον κόσμο κατήγγειλε με ψηφίσματά του το Διεθνές Ινστιτούτο Τύπου (ΙΡΙ) που πραγματοποιεί στη Βοστώνη την 49η Γενική Συνέλευσή του. Ιδιαίτερο βάρος έδωσε το ΙΡΙ στην καταστολή του Τύπου στη Γιουγκοσλαβία, το Ιράν και τη Ζιμπάμπουε, ενώ μύδρους εξαπέλυσε και κατά «πολλών κυβερνήσεων, που προσπαθούν να ελέγξουν το Διαδίκτυο».
 «Είναι σαφές ότι σε πολλά σημεία του κόσμου οι κυβερνήσεις ερευνούν τρόπους να 
θέσουν σε εφαρμογή πολιτική λογοκρισία ή σε ορισμένες περιπτώσεις επόπτευση» των ηλεκτρονικών μέσων, αναφέρεται στην ανακοίνωση του ΙΡΙ. Τα μέσα πληροφόρησης στον κυβερνοχώρο «θα πρέπει να υπάγονται στους ίδιους κανόνες ελευθερίας έκφρασης με αυτούς που ισχύουν για τον παραδοσιακό Τύπο».
 Οι περίπου 500 μετέχοντες, διευθυντές εφημερίδων, δημοσιογράφοι και διευθυντές 
σύνταξης καταδίκασαν με άλλη απόφασή τους «τον κυβερνητικό έλεγχο που επιβάλλεται στα ανεξάρτητα μέσα της Γιουγκοσλαβίας», διαπιστώνοντας ότι οι δημοσιογράφοι δεν μπορούν να δουλέψουν «αφού οι ανεξάρτητες εφημερίδες και τηλεοπτικοί σταθμοί οδηγούνται από το καθεστώς σε οικονομική κατάρρευση». Οι μέθοδοι άσκησης πιέσεων δε «επιβάλλονται μόνο στα μέσα που ασκούν κριτική κατά 
 Σε άλλο σημείο της απόφασης το ΙΡΙ καταδικάζει τις πρόσφατες διώξεις του ελεύθερου Τύπου από τους σκληροπυρηνικούς στο Iράν, οι οποίοι κλείνουν εφημερίδες και φυλακίζουν δημοσιογράφους. Πρόκειται για «κατάφωρη παραβίαση του δικαιώματος έρευνας και δημοσιοποίησης αμερόληπτων πληροφοριών, που αναφέρεται στο άρθρο 19 της Παγκόσμιας Διακήρυξης για τα Δικαιώματα του Ανθρώπου», αναφέρει το Ινστιτούτο.
 Το συνέδριο καταδίκασε επίσης τις πρόσφατες επιθέσεις κατά δημοσιογράφων στη Ζιμπάμπουε, οι οποίοι κάλυπταν τα τελευταία γεγονότα κατά των λευκών γαιοκτημόνων από έγχρωμους βετεράνους του πολέμου της ανεξαρτησίας. «Το Διεθνές Ινστιτούτο Τύπου καταγγέλλει την κυβέρνηση της Ζιμπάμπουε και την αστυνομία διότι δεν έλαβαν τα αναγκαία μέτρα προστασίας των εκπροσώπων του Τύπου».
 Τέλος, στην απόφαση καταγγέλλονται οι επιθέσεις κατά του Τύπου σε χώρες της Αφρικής όπως η Αγκόλα, το Μπουρούντι, το Καμερούν, το Κονγκό, η Ακτή του Ελεφαντοστού, το Λεσότο, η Λιβερία, η Ναμίμπια, η Ρουάντα, η Σιέρα Λεόνε, η Ζουαζιλάνδη και η Ζάμπια.
 Το ΙΡΙ που συνενώνει πάνω από 2000 έντυπα από εκατό και πλέον χώρες, εξέλεξε νέο πρόεδρό του το διευθυντή της ελβετικής εφημερίδας «Νόιε Τσίρχερ Τσάιτουνγκ» Ούγκο Μπίτλερ και αντιπρόεδρο τον Ρίτσαρντ Τέιτ, διευθυντή του τηλεοπτικού δικτύου ΙΤΝ του Λονδίνου. Ο Τέιτ είναι το πρώτο διευθυντικό στέλεχος ηλεκτρονικού μέσου ενημέρωσης που εκλέγεται στη διοίκηση του ΙΡΙ στην 
 Ουραγός η χώρα μας στην ελευθερία του Τύπου, σύμφωνα με πρόσφατη έκθεση της διεθνούς οργάνωσης Freedom House, την οποία δημοσιοποίησε με αφορμή τη σημερινή επέτειο το Ελληνικό Παρατηρητήριο των Συμφωνιών του Ελσίνκι. Ετσι, στην κλίμακα 0 (πλήρης ελευθερία) - 100 (καμιά ελευθερία) η Ελλάδα βαθμολογείται με 30 που είναι η χειρότερη βαθμολογία για ελεύθερη χώρα: από το 
31 αρχίζουν οι μερικά ελεύθερες χώρες και από το 61 οι ανελεύθερες. Σχεδόν όλες οι νέες Δημοκρατίες της κεντρικής Ευρώπης και της Βαλτικής έχουν καλύτερη 
επίδοση από την Ελλάδα, ενώ στο χώρο της ΟΑΣΕ, οι περισσότερες βαλκανικές και πρώην σοβιετικές χώρες είναι σε χειρότερη μοίρα.
 Το Παρατηρητήριο ζητεί τροποποιήσεις στη νομοθεσία, ώστε να αποποινικοποιηθεί το αδίκημα της εξύβρισης και δυσφήμησης και να καταργηθούν άρθρα που ποινικοποιούν την έστω και ακραίας μορφής έκφραση γνώμης (βλασφημία, διατάραξη 
διεθνών σχέσεων) ή τη συλλογή δημοσιογραφικών πληροφοριών (δημοσίευση απόρρητων εγγράφων κ.λπ.). 
Στόχος των HΠA, η επιβολή ελέγχου στο Iντερνετ
 Σίγουρα δεν θα περίμενε κανείς ότι δημοσιογράφοι θα απειλούνταν με εκτέλεση από όσους ενοχλούνται από τα γραφόμενά τους σε μια χώρα όπως οι ΗΠΑ. Και όμως, 
τα τελευταία 30 χρόνια 13 δημοσιογράφοι δολοφονήθηκαν στις ΗΠΑ και τον Καναδά. 
Με δύο εξαιρέσεις, ήταν ξένοι δημοσιογράφοι που έγραφαν σε ξενόγλωσσα έντυπα.
 Η πιο πρόσφατη περίπτωση, που δεν κατέληξε ευτυχώς σε θάνατο, ήταν αυτή του πακιστανικής καταγωγής Σαφκάτ Τσουγκτάι, που εκδίδει την εβδομαδιαία εφημερίδα 
«Σάντα Ε Πακιστάν» σε γλώσσα Ουρντού. Τα κείμενά του εναντίον των δουλεμπόρων και όσων ξέπλεναν χρήματα, που εμφανίζονται ταυτοχρόνως και ως επιφανή στελέχη 
των πακιστανικών κοινοτήτων στις ΗΠΑ, προκάλεσαν τον βάναυσο ξυλοδαρμό του, στις αρχές του 1999.
 Ομως τα θέματα της ελευθερίας του Τύπου απασχολούν την αμερικανική κοινωνία σε 
ένα άλλο επίπεδο. Στις ΗΠΑ, υπάρχει έντονος προβληματισμός σχετικά με το κατά πόσο η ελευθερία του Tύπου επεκτείνεται και στο «Ιντερνετ», με τον τρόπο αντιμετώπισης της έκφρασης μίσους (συχνά ρατσιστικού) μέσω του Τύπου και των μέσων ενημέρωσης και με τις επιπτώσεις που θα έχουν στην ελεύθερη ενημέρωση οι 
 Ως πολιορκητικός κριός για την επιβολή ελέγχων στο Ιντερνετ χρησιμοποιείται το 
θέμα της πορνογραφίας. Οι προσπάθειες της ομοσπονδιακής κυβέρνησης αλλά και ορισμένων πολιτειών να επιβάλουν έλεγχο στο δίκτυο κατερρίφθησαν από το Ανώτατο Δικαστήριο των ΗΠΑ ή από άλλα ομοσπονδιακά δικαστήρια. Κάποιες απ' αυτές συνεχίζονται και το θέμα απασχολεί ακόμα τα δικαστήρια με βάση την αρχή της ελευθερίας του λόγου.
 Αντικείμενο σημαντικού προβληματισμού είναι και η συνένωση μεγάλων επιχειρήσεων, που καταλήγει στη δημιουργία γιγάντιων εταιρειών οι οποίες έχουν 
την δυνατότητα να ελέγχουν σε μεγάλο βαθμό την ενημέρωση, ελέγχοντας τα μέσα με τα οποία μεταδίδονται οι πληροφορίες. Χαρακτηριστική είναι η περίπτωση της «Αμέρικα Ονλάιν», που αγόρασε την «Τάιμ Γουόρνερ».
 Αν κάνουμε μια αναδρομή στον 20ό αιώνα, θα διαπιστώσουμε πως ένα τεράστιο κομμάτι του κόσμου μας, στο οποίο περιλαμβάνεται η Ευρώπη, είχε ελάχιστες ευκαιρίες να κάνει χρήση του δικαιώματος στη δημοκρατία και την ελευθεροτυπία. 
Σε ορισμένες χώρες μάλιστα, και κυρίως στη Ρωσία, σπανίως δόθηκε η δυνατότητα γι' αυτές τις ελευθερίες. Ορισμένα άλλα κράτη, μεταξύ αυτών και εκείνα της Κεντρικής Ευρώπης, είχαν την εμπειρία ελεύθερων κοινωνιών μόνον στις πρώτες πρώτες και στις τελευταίες δεκαετίες αυτού του αιώνα. 
 Οταν λέμε ότι ο Tύπος είναι ο «φύλακας» της δημοκρατίας, δεν θα πρέπει να ξεχνάμε ότι και η ελευθεροτυπία καθορίζεται από τη δημοκρατία. Μια ανοιχτή κοινωνία και μια πλήρως λειτουργούσα δημοκρατία συνιστούν το μόνο περιβάλλον εντός του οποίου ο «φύλακας» μπορεί όχι μόνον να είναι χρήσιμος, αλλά και να επιζήσει. Ωστόσο, η σχέση μεταξύ δημοκρατίας και ελευθεροτυπίας είναι κάτι περισσότερο απ' ό,τι η σχέση του φύλακα με το αφεντικό του: είναι μια συμβίωση 
που εξασφαλίζει την επιβίωση και των δύο. Αν η ισορροπία ανατραπεί, με την κοινωνία να θέτει σε κίνδυνο την ελευθερία του Tύπου, τότε ξεκινά η διαδικασία 
μετάλλαξης που θα μετατρέψει την κοινωνία σε παράσιτο. 
 Για κείνους που έζησαν σε ολοκληρωτικά καθεστώτα ο Τύπος δεν ήταν τίποτα περισσότερο από ένα παράσιτο. Οι παράνομες εφημερίδες -σαμιτζντάντ λέγονται στη ρωσική καθομιλουμένη, όρος που σημαίνει αυτοέκδοση- προσέφεραν ελευθερία της έκφρασης γιατί μόνον έτσι μπορούσαν να κερδίσουν σε εποχές χαμηλής κυκλοφορίας. Οι δημοσιογράφοι που δούλευαν εκεί, κινδύνευαν ανά πάσα στιγμή να 
 Η σύγχρονη τεχνολογία απλοποίησε την παραγωγή και τη διανομή των σαμιτζντάντ. Ηταν πια πολύ δύσκολο να ελεγχθούν τα χιλιάδες μικρά φωτοτυπικά μηχανήματα που 
χρησιμοποιούνταν για την ανατύπωση των αυθεντικών δακτυλογραφημένων σαμιτζντάντ. Μετά την κατάρρευση του κομμουνισμού, οι αντιφρονούντες αστειεύονταν λέγοντας ότι το Xerox ήταν τελικά ένας από τους πιο ηρωικούς αντιφρονούντες.
 Ο παράνομος αυτός Τύπος έπαιξε ρόλο πολύ ευρύτερο από εκείνον ενός «φύλακα». Οι παράνομες εφημερίδες χτύπησαν τα καταπιεστικά καθεστώτα και τα αποδυνάμωσαν. Οι ηγεσίες τους φοβούνταν πολύ περισσότερο το λόγο που δεν υπόκειντο λογοκρισία, παρά τα πλήθη των δυσαρεστημένων ανθρώπων στους δρόμους...
 Οι νεαρές δημοκρατίες διαφέρουν από τις ώριμες, καθώς οι πρώτες καλούνται να αναγνωρίσουν τη σχέση πολιτικής, μέσων και ανθρώπων. Ο ρόλος της ελευθεροτυπίας είναι να ερευνά και να δημοσιοποιεί, τα αποτελέσματα όμως δεν είναι σίγουρο ότι αυτομάτως ενεργοποιούν τη διαδικασία ίασης μιας κοινωνίας. Ολοι εκείνοι που έζησαν σε ολοκληρωτικά καθεστώτα, μερικώς ικανοποιούνται όταν 
μαθαίνουν τα γεγονότα και μερικώς αμφιβάλλουν για τη δική τους δύναμη. Δεν ασκούν πιέσεις στους πολιτικούς ώστε να αντιδράσουν όπως πρέπει. Και οι Νίξον των νεαρών δημοκρατιών σπανίως παραιτούνται, παρ' όλο που συχνά «πιάνονται στα 
 «Τα ρούχα του βασιλιά» του Χανς Κρίστιαν Αντερσεν δίνουν μια εικόνα της ελευθεροτυπίας στις χώρες της μετακομμουνιστικής περιόδου. Ο θεατής βγάζει στη 
φόρα την αλήθεια, αλλά τα πλήθη τον αντιμετωπίζουν περιφρονητικά: «Ε ναι, είναι γυμνός. Και λοιπόν; Ισως να το ξέρει. Και, τέλος πάντων, θα πρέπει να τον καταδικάσουμε γι' αυτό; ». Δεν είμαι δύσπιστος απέναντι στις σημερινές εξελίξεις. Τρέφω όμως την ελπίδα ότι το παιδί αυτό -η δημοκρατία δηλαδή- αν τραφεί και εκπαιδευτεί σωστά θα μεγαλώσει και να γίνει δυνατό...
 Στην Ευρώπη, φαίνεται ότι οι «δημοκράτες» πολιτικοί των άλλοτε κομμουνιστικών χωρών θεωρούν τον Τύπο εχθρό τους και θέλουν να τον φιμώσουν, επιλέγοντας ίσως 
 Ο τελευταίος πόλεμος στην Τσετσενία συνιστά την πλέον περίτρανη απόδειξη της εύθραυστης σχέσης ανάμεσα στην ελευθεροτυπία και το κράτος. Ο ρωσικός Tύπος, που ήταν ιδιαίτερα επικριτικός απέναντι στην κυβέρνηση κατά τη διάρκεια του πρώτου τσετσενικού πολέμου τη διετία 1995-96 έχει σήμερα εξημερωθεί. Είναι αλήθεια ότι οι τρομοκρατικές επιθέσεις ανταρτών στο έδαφος της Ρωσίας προηγήθηκαν αυτού του πολέμου. Τούτο όμως δεν εξηγεί γιατί ο ρωσικός Tύπος, που υπερηφανεύεται ότι είναι ανεξάρτητος, μιμείται την κυβερνητική πολιτική...
 Η περίπτωση του Αντρέι Μπαμπίτσκι, δημοσιογράφου του Ράδιο Ελευθερία, είναι τρομακτική. Συνελήφθη από το ρωσικό στρατό, κατηγορήθηκε για συνεργασία με τους αντάρτες της Τσετσενίας και μετά οι αρχές τον αντάλλαξαν με τρεις Ρώσους στρατιώτες. Η μόνη «αμαρτία» του ήταν ότι έκανε ρεπορτάζ. Η ανταλλαγή ενός ρεπόρτερ που καλύπτει τον πόλεμο για έναν παγκόσμιο ειδησεογραφικό οργανισμό με στρατιώτες συνιστά παραβίαση όλων των αρχών της ελευθεροτυπίας και γελοιοποιεί τους ηχηρούς ισχυρισμούς των Ρώσων πολιτικών περί ελευθερίας. Εμπορευόμενες τη ζωή ενός δημοσιογράφου, οι ρωσικές αρχές κήρυξαν ανοιχτά πόλεμο κατά των ανεξάρτητων δημοσιογράφων. 
 Η περίπτωση του Αντρέι Μπαμπίτσκι αποδεικνύει ότι η Ευρώπη θα συνεχίσει να αναζητεί φίμωτρα, θα συνεχίσει να προκαλεί τους δημοσιογράφους ανά τον κόσμο. 
 *Ο Jaroslav Veis είναι δημοσιογράφος, μεταφραστής και συγγραφέας. Εχει εργαστεί ως επιστημονικός συντάκτης και αργότερα πολιτικός σχολιαστής στην εφημερίδα Lidove Novin yτης Τσεχίας. Σήμερα αρθρογραφεί σε διάφορα έντυπα και δουλεύει στο δημόσιο ραδιόφωνο της Τσεχίας. Τα αποσπάσματα του άρθρου του είναι από έκδοση της Παγκόσμιας Ενωσης Εφημερίδων. 
«Λογικό Tύπο» βαφτίζουν τα λογοκριμένα MME στη N.A. Aσία
 Για τις κυβερνήσεις της νοτιοανατολικής Ασίας είναι απαραίτητη η ύπαρξη ενός «ελεύθερου και λογικού Τύπου». Φυσικά, η έμφαση δεν είναι στο «ελεύθερος», αλλά στο «λογικός», εισάγονται έννοιες όπως «αναπτυξιακή δημοσιογραφία», δηλαδή δημοσιογραφία που θα εξυπηρετήσει τις κοινωνικές αναπτυξιακές ανάγκες όπως τις αντιλαμβάνεται η εξουσία.
 Οπως έλεγε ο τότε (και σήμερα) πρωθυπουργός της Μαλαισίας, Μαχαθίρ Μοχάμεντ, μιλώντας το 1985 «ο Τύπος ελέγχεται από ανθρώπους που, όπως και οι άλλοι άνθρωποι, δεν έχουν μόνο υψηλά ιδανικά, αλλά και ταπεινές ανάγκες και αισθήματα. Η ικανότητα του δημοσιογράφου να επηρεάζει τη ροή των γεγονότων είναι έξω από κάθε αναλογία των ατομικών δικαιωμάτων του ως πολίτη μιας δημοκρατικής κοινωνίας... Ο ελεύθερος Tύπος είναι ευεπίφορος σε διαφθορά όπως και οι άλλοι θεσμοί της δημοκρατίας. Θα πρέπει λοιπόν να είναι ο μοναδικός θεσμός της δημοκρατίας που θα παραμένει ανεξέλεγκτος»; 
 Παρόμοιες είναι οι απόψεις του προέδρου Χαμπίμπι της Ινδονησίας που μιλούσε για «τυραννία ελευθερίας» εκ μέρους του Τύπου, του μέχρι το 1997 πρωθυπουργού της Ταϊλάνδης, Τσαβαλίτ Γιονγκτσαγιούντ, που θεωρούσε τον Tύπο ως «το χειρότερο εχθρό μου» και βεβαίως των ηγετών της Βιρμανίας, που βλέπουν στον Τύπο μια δυτική προσπάθεια αποσταθεροποίησης και πρόκλησης ταραχών στις χώρες που δεν αποδέχονται τη δυτική επιρροή.
 Οπως γράφει ο διευθυντής της Δημιοσιογραφικής Συμμαχίας Νοτιοανατολικής Ασίας και πρώην πρόεδρος της Ενωσης Ανεξάρτητων Δημοσιογράφων Ινδονησίας, Λούκας Λουβάρσο, «για τους πολίτες της νοτιοανατολικής Ασίας η ελευθερία του Tύπου είναι μια ιδέα που έχει εισαχθεί από τη Δύση. Στην πραγματικότητα, η ανεξαρτησία του Τύπου άρχισε να αναπτύσσεται στην περιοχή στα μέσα της δεκαετίας του '80».
 Ετσι δεν είναι παράδοξο ότι στις Φιλιππίνες, «τη χώρα με τη μεγαλύτερη Iστορία 
ελευθερίας του Tύπου στην περιοχή υπάρχει ο μεγαλύτερος αριθμός δολοφονημένων δημοσιογράφων και μέχρι σήμερα παραμένουν ανεξιχνίαστοι 32 φόνοι δημοσιογράφων».
 Στη Σιγκαπούρη όλα τα εισαγόμενα έντυπα, εφημερίδες, περιοδικά, κινηματογραφικές ταινίες, ακόμη και προγράμματα ηλεκτρονικών υπολογιστών λογοκρίνονται. Υπάρχουν μόνο τρεις παροχείς σύνδεσης στο Ιντερνετ και μόνο ένα 
τηλεοπτικό δίκτυο, με άμεση σύνδεση με την κυβέρνηση.
 «Η κατάσταση της ελευθερίας του Tύπου στη νοτιοανατολική Ασία παραμένει αβέβαιη σε όλα τα μέτωπα», λέει ο Λουβάρσο. 
 Αν στη Βόρεια Αμερική υπάρχει η πολυτέλεια θεωρητικής συζήτησης σχετικά με την 
ελευθερία του Tύπου, δεν συμβαίνει το ίδιο στη Λατινική Αμερική, όπου πάνω από 
200 δημοσιογράφοι έχουν δολοφονηθεί μέσα στην τελευταία δεκαετία.
 Από τους φόνους αυτούς, το 90% έχουν γίνει σε τρεις από τις χώρες της Λατινικής Αμερικής, στο Περού, τη Βενεζουέλα και, κυρίως, την Κολομβία. Ακόμα σημαντικότερο είναι το γεγονός ότι το σύνολο σχεδόν αυτών των δολοφονιών ουδέποτε εξιχνιάσθηκαν.
 Οπως επισημαίνει ο εκδότης του περιοδικού «Μπουσκέντα» της Ουρουγουάης και αντιπρόεδρος της Διαμερικανικής Ενωσης Τύπου, Ντανίλο Αρμπίλα, η ασυλία των δολοφόνων δείχνει «ένα βασικό σφάλμα και μια επιδείνωση των ανθρωπίνων δικαιωμάτων, που επηρεάζει ολόκληρη τη κοινωνία».
 Παρατηρεί ακόμα ότι αν και οι χώρες της Λατινικής Αμερικής άρχισαν να απομακρύνουν τα δικτατορικά καθεστώτα πριν από 20 χρόνια, η νέα δημοκρατία «δεν ρίζωσε σε όλες τις χώρες και σε πολλές από αυτές το να μιλάς για δημοκρατία αποτελεί υποκρισία. Δεν μπορούμε να μιλάμε για δημοκρατία αν η κυβέρνηση δεν έχει εκλεγεί από το λαό της, αλλά δεν είναι αρκετό να λέμε ότι η 
δημοκρατία λειτουργεί μόνο και μόνο επειδή ο λαός μπορεί να ψηφίσει σε τακτά χρονικά διαστήματα».
 Στο Περού και τη Βενεζουέλα η ελευθερία του Tύπου απειλείται από την κυβέρνηση. Ο πρόεδρος του Περού Αλμπέρτο Φουχιμόρι χρησιμοποιεί το ελεγχόμενο από τον ίδιο δικαστικό σώμα για να ελέγχει τον Tύπο, αφαιρώντας για παράδειγμα 
την ιθαγένεια του ιδιοκτήτη ενός τηλεοπτικού καναλιού ή απειλώντας δημοσιογράφους με διώξεις. Στη Βενεζουέλα, ο πρόεδρος Σαβέζ απειλεί τα αεξάρτητα μέσα ενημέρωσης, έχει δικά του μέσα ενημέρωσης χρηματοδοτούμενα από τον κρατικό προϋπολογισμό και πρόσθεσε ένα άρθρο στο Σύνταγμα της χώρας σχετικά με το «δικαίωμα στην ανεπηρέαστη, σωστή και έγκαιρη πληροφόρηση», έχοντας βεβαίως τη δυνατότητα να προσδιορίζει κατά το δοκούν την έννοια των λέξεων αυτών.
 Σε άλλες χώρες ο Τύπος αντιμετωπίζει τις πιέσεις του κυβερνητικού μηχανισμού, που φροντίζει να ανταμείβει ή να τιμωρεί τα μέσα ενημέρωσης ανάλογα με την πολιτική τους. Μερικές από τις συνηθέστερες μεθόδους είναι η επιλεκτική χορήγηση τραπεζικών δανείων ή η επίσης επιλεκτική δημοσίευση κρατικών διαφημίσεων.
 Ομως η πλέον επικίνδυνη, κατά τον Ντανίλο Αρμπίλα, μέθοδος είναι η χρήση της δικαστικής εξουσίας για την άσκηση διώξεων. «Η ενίσχυση των δικαστών και του δικαστικού συστήματος ως εγγύησης και ύστατου προπυργίου των ανθρωπίνων δικαιωμάτων... αυτό είναι σήμερα ένα από τα βασικά προβλήματα για την ελευθερία του Tύπου στη Λατινική Αμερική», γράφει.
EΣHEA: Nα γίνει παντού σεβαστή η ελευθερία του Tύπου Ογδόντα επτά δημοσιογράφοι και άλλοι εργαζόμενοι στα Mαζικά Mέσα Eνημέρωσης (MME) δολοφονήθηκαν ή σκοτώθηκαν κατά την εκτέλεση του καθήκοντός τους το έτος 1999. Eξ αυτών, 16 έχασαν τη ζωή τους κατά τη βάρβαρη NATΟϊκή επιδρομή στο μέγαρο της γιουγκοσλαβικής κρατικής ραδιοτηλεόρασης στο Bελιγράδι και τρεις κατά την επίθεση των αεροπλάνων του NATΟ εναντίον της κινεζικής πρεσβείας. Ο συνολικός αριθμός των δημοσιογράφων που σκοτώθηκαν στους περσινούς βομβαρδισμούς της Γιουγκοσλαβίας έφτασε τους 25. Tα παραπάνω επισημαίνει η Eνωση Συντακτών Hμερησίων Eφημερίδων Aθηνών (EΣHEA), με αφορμή τη σημερινή Παγκόσμια Hμέρα του Tύπου. Σύμφωνα πάντα με τα στοιχεία της EΣHEA, κατά το 1999 446 δημοσιογράφοι συνελήφθησαν και 653 έπεσαν θύματα επιθέσεων ή απειλών ενώ 357 εφημερίδες και άλλα μέσα ενημέρωσης διώχθηκαν ή υποχρεώθηκαν να κλείσουν. Tους τέσσερις πρώτους μήνες του 2000, 21 δημοσιογράφοι έχασαν τη ζωή τους και 84 βρίσκονται στις φυλακές. Σ' αυτούς δεν περιλαμβάνονται περίπου 80 δημοσιογράφοι, οι οποίοι κρατούνται σε τουρκικές φυλακές. H ελευθερία του Tύπου είναι ανύπαρκτη σε 20 χώρες και σε άλλες 70 τελεί υπό διωγμό. Mε αφορμή τη σημερινή Παγκόσμια Hμέρα του Tύπου, η EΣHEA καταγγέλλει τις διώξεις και τα μέτρα καταστολής σε βάρος εργαζομένων στα MME και διακηρύσσει ότι οι Eλληνες δημοσιογράφοι θα συνεχίσουν να αγωνίζονται ώστε η ελευθεροτυπία, ακρογωνιαίος λίθος της δημοκρατίας, να διευρύνεται αλλά και να γίνει σεβαστή σε κάθε γωνιά του πλανήτη.
