Ο αριθμός των ανθρώπων, των οποίων η προσωπική περιουσία ξεπέρασε το 1999 τα 30 εκατομμύρια δολάρια (11 δισ. 100 εκ. δρχ.) ανέρχεται σε περισσότερους από 55.000. Αυτό αποκαλύπτει έκθεση του χρηματοπιστωτικού ομίλου Merrill L ynch και 
των επενδυτικών συμβούλων της Gemini Consulting, η οποία αποδίδει την αύξηση αυτή στην παγκόσμια οικονομική ανάπτυξη και στην απόδοση των χρηματιστηριακών αγορών.
 Το κλαμπ των εκατομμυριούχων απαριθμεί περισσότερα από 7 εκατομμύρια μέλη σε ολόκληρο τον κόσμο. Η συνολική περιουσία τους αυξήθηκε το 1999 κατά 18%, ξεπερνώντας τα 25 δισεκατομμύρια δολάρια (9 τετράκις 250 τρισ. δρχ.). Γεγονός που οφείλεται εν μέρει στην επανάσταση του Διαδικτύου, το οποίο συνέβαλε στη εμφάνιση μιας νέας τάξης δισεκατομμυριούχων. * Σύμφωνα με την έκθεση, δύο είναι οι κύριοι παράγοντες αυτής της οικονομικής ανόδου. Πρώτον, η επιτάχυνση της οικονομικής ανάπτυξης σε όλο τον κόσμο το 1999, η οποία έχει δημιουργήσει νέες δραστηριότητες και νέες αγορές συμβάλλοντας στην αύξηση του προσωπικού πλούτου. Δεύτερον, η παγκόσμια άνοδος των χρηματιστηριακών αγορών κατά περισότερο από 37% στη διάρκεια της χρονιάς. Στην έκθεση επισημαίνεται επίσης ότι νέες οικονομικές και κοινωνικές τάσεις ευνόησαν τον πλουτισμό των υπερ-πλουσίων: η δημιουργία και η είσοδος στα χρηματιστήρια εταιρειών του Ιντερνετ επέτρεψε την εμφάνιση δισεκατομμυριούχων του Διαδικτύου και την αύξηση των πωλήσεων οικογενειακών επιχειρήσεων που χρησιμοποίησαν το μέσο αυτό για τις συναλλαγές τους.
 Μεταξύ των κερδισμένων από την αύξηση αυτή του πλούτου συμπεριλαμβάνονται πάνω 
από 1, 7 εκ. Ασιατών, που το 1999 είδαν την περιουσία τους να αυξάνεται κατά 23%. Προνομιούχοι και οι Βορειοαμερικανοί, αλλά και οι Ευρωπαίοι με αύξηση της 
