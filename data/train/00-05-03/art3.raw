Eκθεση με τις μοναδικές όσο και κλασικές πλέον φωτογραφίες της Nell y's (1899-1998), με τίτλο: «Nell y's, Σώμα και Χορός», εγκαινιάζεται τη Δευτέρα 8 Mαΐου (στις 8 μ.μ.) στο Μέγαρο Εϋνάρδου του Μορφωτικού Ιδρύματος της Εθνικής Τράπεζας (Αγ. Κωνσταντίνου 20 και Μενάνδρου).*
Μια διοργάνωση του Μ.Ι.Ε.Τ. σε συνεργασία με το Μουσείο Μπενάκη και το Διεθνές Κέντρο Χορού Καλαμάτας.
 Οι φωτογραφίες, που θα έχει τη δυνατότητα να απολαύσει ο επισκέπτης της έκθεσης, αποτελούν 21 πρωτότυπες εκτυπώσεις από τη Δρέσδη, τη σαξονική Ελβετία, 
καθώς και την Αθήνα, καθώς και 51 σύγχρονες εκτυπώσεις από τα πρωτότυπα αρνητικά τόσο της περιόδου της Γερμανίας όσο και της Αθήνας. Επιπλέον, στην έκθεση περιλαμβάνονται και 22 σύγχρονες εκτυπώσεις από τις Δελφικές Εορτές.
 Η γεννημένη στο Αϊδίνη της Μικράς Ασίας Ελλη Σουγιουλτζόγλου - Σεραϊδάρη, όπως 
ήταν το πραγματικό όνομα της Nell y's, μετά το τέλος των γυμνασιακών σπουδών της ακολούθησε τον αδελφό της στη Δρέσδη της Γερμανίας για να σπουδάσει μουσική και ζωγραφική. Ωστόσο, για βιοποριστικούς λόγους τελικά στρέφεται στη φωτογραφία, έχοντας δασκάλους της τους Hugo Erfurth και Franz Fiedler. Το 1924 
επιστρέφει και εγκαθίσταται στην Αθήνα, οπότε ξεκινά να φωτογραφίζει τους Μικρασιάτες πρόσφυγες, την παλιά Αθήνα, ενώ, έχοντας συνείδηση ότι καταγράφει τους εθνικούς θησαυρούς, φωτογραφίζει και τις ελληνικές αρχαιότητες -και δη τα 
 Στη γραμμή της εξύμνησης του αρχαίου ιδεώδους συγκαταλέγονται και οι μνημειακές φωτογραφίες με τις μεγάλες χορεύτριες Nikolska και Paiva να χορεύουν -δίνοντας την αίσθηση ότι πετάνε- ημίγυμνες ή ακόμη και γυμνές στην Ακρόπολη (1927-1929). Φωτογραφίες οι οποίες στη συντηρητική κοινωνία της εποχής τους προκάλεσαν μεγάλο σκάνδαλο.
 Λίγο αργότερα (1930) της ανατίθεται από την Εύα και τον Αγγελο Σικελιανό η αποκλειστική φωτογράφηση των Β' Δελφικών Εορτών.
 Κι όπως εύστοχα παρατηρεί η Ειρήνη Μπουντούρη, με αφορμή την έκθεση του Μ.Ι.Ε.Τ για την καλλιτέχνιδα: «Η ένταξή της σ' ένα φωτογραφικό ρεύμα με καθορισμένη αισθητική και ιδεολογία, θα ήταν ασύμβατη με την ιδιοσυγκρασία της. Η Nell y's η οποία για έναν ολόκληρο αιώνα επέβαλλε τη χαρισματική της παρουσία, ανήκει σε μια γενιά γυναικών φωτογράφων που δούλεψαν σε περίοδο μεγάλων κοινωνικών και πολιτικών ανακατατάξεων, ενώ το έργο της χαρακτηρίζεται 
από κινητικότητα και ελευθερία που συμβαδίζουν με την καινούργια θέση που διεκδικούσε η γυναίκα».
