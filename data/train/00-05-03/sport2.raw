Ενα γρήγορο γκολ, ώστε να πάρουν όσο πιο σύντομα γίνεται τα ηνία του αγώνα στα χέρια τους οι παίκτες του, θέλει ο Γιάννης Κυράστας από τους υφισταμένους του στον Παναθηναϊκό, σήμερα στην Πάτρα, παρουσία περίπου 2.000 εκδρομέων-υποστηρικτών τους.
 Η επικίνδυνη αναμέτρηση (17.00), με αντίπαλο την Παναχαϊκή που «καίγεται» για βαθμούς ώστε να αποφύγει τα μπαράζ της παραμονής στη μεγάλη κατηγορία, αποτελεί για τους «πράσινους» σημείο κομβικό στην προσπάθειά τους να διατηρήσουν ζωντανές τις ελπίδες τους για κατάκτηση (εάν κι εφόσον κάνει γκέλα 
 Ο Κυράστας δεν έχει αποφασίσει ακόμη αν θα παρατάξει σχήμα με τρεις επιθετικούς ή με δύο. Στις μέχρι τώρα δηλώσεις του, επιμένει ότι θα ξεκινήσουν 
στην ενδεκάδα οι Βαζέχα-Σίγκουρντσον, ωστόσο οι τελευταίες πληροφορίες αναφέρουν ότι εξετάζει σοβαρά το ενδεχόμενο να παίξουν στην επίθεση της ομάδας 
Βαζέχα-Σιπνιέφσκι-Νασιόπουλος (ώστε να έχει ταχύτητα από τα άκρα) και να μείνει εκτός ενδεκάδας ο Ισλανδός. Για τον Λυμπερόπουλο δεν γίνεται λόγος, αφού σήμερα εκτίει τη δεύτερη αγωνιστική της τιμωρίας του (9 κίτρινες).
 Με δεδομένη την απουσία του Μίκλαντ από το χώρο του κέντρου, λογικά αναμένεται 
ότι θα παίξουν οι Γκαλέτο-Μπασινάς-Καραγκούνης (εκτός αν προτιμηθεί ο Κιάσσος που είναι πιο γρήγορος από τον Αργεντίνο), με τους Ολιβάρες-Φύσσα να καλύπτουν 
τα άκρα και τους Γκούμα-Χένρικσεν ως κεντρικό αμυντικό δίδυμο.
 Aγνοια για το ενδιαφέρον του Παναθηναϊκού, όπως υποστήριξαν αγγλικά μέσα ενημέρωσης, σε ό,τι αφορά το διεθνή επιθετικό της Μάντσεστερ Γιουνάιτεντ, Τέντι Σέριγχαμ, δήλωσε ο εκτελεστικός αντιπρόεδρος των «πράσινων». Μιλώντας στο ραδιοσταθμό «Alpha Sports», ο κ. Φιλιππίδης είπε: «Δεν γνωρίζω το θέμα. Τις μεταγραφές χειρίζεται αποκλειστικά ο πρόεδρος του Παναθηναϊκού».
 Πληροφορίες, ωστόσο, αναφέρουν ότι δεν αποκλείεται οι «πράσινοι να προχώρησαν σε μια τέτοια κίνηση ακόμη και για λόγους εντυπωσιασμού ή για να αποπροσανατολίσουν με τις κινήσεις τους από τον πραγματικό τους στόχο. Ενώ δεν 
πρέπει να διαφεύγει το γεγονός ότι ο Σέριγχαμ έχει μάνατζερ τον Μπάρι Νέβιλ, συνεταίρο του Πολ Στρέφορντ, του μάνατζερ δηλαδή του Σταν Κόλιμορ, από την απόκτηση του οποίου ο Παναθηναϊκός πέρυσι έφτασε μια ανάσα.
 Πάντως, σε ό,τι αφορά τις μεταγραφές του Παναθηναϊκού, ο κ. Φιλιππίδης προχώρησε περισσότερο και τόνισε ότι «πάρα πολλά από τα ονόματα που γράφονται δεν ανταποκρίνονται στην πραγματικότητα και δημιουργούν λάθος εντυπώσεις, πόθους και ελπίδες στους οπαδούς του Παναθηναϊκού. Επίσης, δηνιουργούν ένα κλίμα το οποίο στο τέλος της ημέρας δεν είναι και τόσο θετικό. Αυτό που πρέπει 
να τονίσουμε είναι πως με την περυσινή μεταγραφική δραστηριότητα ξεκινήσαμε το 
χτίσιμο μιας νέας ομάδας. Φέτος τα πράγματα που πρέπει να κάνουμε είναι πιο συγκεκριμένα».
