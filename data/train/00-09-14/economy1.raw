 Οι εποπτικές αρχές, που προτίθενται να υποβάλουν και μήνυση για το θέμα, αποφάσισαν να επιβάλουν, τόσο στις δυο επιχειρήσεις όσο και σε τρία φυσικά πρόσωπα, συνολικά πρόστιμα ύψους 348 εκατ. δραχμών. 
 Σύμφωνα με στοιχεία που έδωσε χθες στη δημοσιότητα η Επιτροπή Κεφαλαιαγοράς, η
έρευνα γύρω από την υπόθεση της «Ηλέκτρα», (που τώρα έχει περάσει στον έλεγχο της Marfin) είχε ξεκινήσει τον Απρίλιο του 2000, περίοδο, δηλαδή κατά την οποία είχαν «φουντώσει» τα σενάρια γύρω από επικείμενη εξαγορά της εισηγμένης εταιρείας ηλεκτρολογικού υλικού. 
 Η σχετική φημολογία είχε ξεκινήσει από τις αρχές του τρέχοντας έτους (Ιανουάριος-Φεβρουάριος 2000), επιφέροντας άμεσο αντίκτυπο στην τιμή της μετοχής, που μέσα σε λίγες ημέρες γνώρισε εκρηκτική αύξηση, σχεδόν κατά 70%.
 Στις 21 Φεβρουαρίου, η τότε διοίκηση της «Ηλέκτρα», υπό τον Μιχάλη Σαρίδη, αποκάλυπτε στο επενδυτικό κοινό ότι είχε έρθει σε συμφωνία με τον επενδυτικό οίκο Laidlow Global Sec. Inc. με στόχο την πώληση του 51% των μετοχών της σε στρατηγικούς και θεσμικούς επενδυτές. Η μεταβίβαση των μετοχών της «Ηλέκτρα» στη Laidlow ορίστηκε για τις 10 Μαρτίου 2000. Η ημερομηνία αυτή παρήλθε, δίχως
ωστόσο να πραγματοποιηθεί η μεταβίβαση του ποσοστού, μέχρι που στις 28 Μαρτίου
 (18 ημέρες αργότερα), ανακοινώθηκε ότι ο Μ. Σαρίδης μεταβίβασε, όχι το 51% του
 Τότε ο κ. Σαρίδης είχε εμφανιστεί με δηλώσεις του στην «Ε» βέβαιος ότι το deal
θα ολοκληρωνόταν το αμέσως προσεχές διάστημα, ενώ σε διαφορετική περίπτωση είχε τονίσει ότι θα εκινείτο μέσω της δικαστικής οδού. Οπως απεδείχθη λίγο καιρό μετά, όμως, η μεταβίβαση του υπόλοιπου ποσοστού 16, 5% δεν έγινε ποτέ. 
 Στη σχετική συμφωνία μεταξύ Laidlow-«Ηλέκτρα», μεσολάβησαν, σύμφωνα με την Επιτροπή Κεφαλαιαγοράς, και στελέχη της εταιρείας Lead Capital ΑΕΛΔΕ, η οποία είναι συνδεδεμένη εταιρεία της Laidlow. Μάλιστα τα μέλη του διοικητικού της συμβουλίου, Γιάννης Μούστος και Θεοφάνης Ράνιος, μετείχαν ως αγοραστές στο πακέτο των 2.000.000 μετοχών. 
 Τώρα, στο «ζουμί»: Οπως αναφέρει σχετικά η Επιτροπή Κεφαλαιαγοράς, την 1η Απριλίου 2000 στην εφημερίδα ΑΞΙΑ δημοσιεύονται δηλώσεις του προέδρου και διευθύντος συμβούλου της Laidlow Global Sec. Αναστάσιου Καραγιάννη, με τις οποίες επιβεβαίωνε τα φιλόδοξα επιχειρηματικά σχέδια του επενδυτικού οίκου για
την «Ηλέκτρα». Σύμφωνα με τις εποπτικές αρχές, «στόχος των δηλώσεων αυτών ήταν
η διατήρηση της τιμής σε υψηλά επίπεδα» (σ.σ. τότε είχε αρχίσει μόλις να υποχωρεί από τα επίπεδα των 8.000 δρχ.).
 Δύο ημέρες μετά το σχετικό δημοσίευμα -πάντα σύμφωνα με την Ε.Κ.- η Laidlow όχι μόνο δεν ξεκίνησε να υλοποιεί τα όσα εξήγγειλε, αλλά άρχισε να πουλάει σημαντικό αριθμό μετοχών, για λογαριασμό πελατών της, όπως ισχυρίζεται.
 «Η δημόσια αισιοδοξία, σε συνδυασμό με πωλήσεις της μετοχής από την ίδια ή πελάτες της, αποτελεί σοβαρή απόπειρα της Laidlow να διαδώσει ανακριβείς πληροφορίες στο επενδυτικό κοινό», σημειώνει χαρακτηριστικά η Επιτροπή Κεφαλαιαγοράς.
 Σε πωλήσεις τίτλων προέβησαν όμως και οι ιθύνοντες της Lead Capital ΑΕΛΔΕ, Θ. Ράνιος και Γ. Μούστος, ξεκινώντας μάλιστα το «ξεφόρτωμα» πριν από τη Laidlow. Το στοιχείο αυτό κάνει την Επιτροπή Κεφαλαιαγοράς να πιστεύει ότι τα δύο συνδεδεμένα αυτά πρόσωπα γνώριζαν τις προθέσεις της Laidlow και επιδόθηκαν στη
 (γνωστή όπως τη χαρακτηρίζει η Ε.Κ.) τακτική του «front running», αποκομίζοντας σημαντικά κέρδη.
 Τώρα, όλοι όσοι συμμετείχαν στο «παιχνίδι» καλούνται να πληρώσουν και τα σπασμένα. Αν και είναι δύσκολο να εκτιμηθούν τα οφέλη που αποκόμισαν οι πρωταγωνιστές από τις πωλήσεις, η Επιτροπή Κεφαλαιαγοράς κατέληξε σε σειρά κυρώσεων, ύψους 350 εκατ. δραχμών, και μάλιστα τα ανακοίνωσε, κάνοντας στροφή 180 μοιρών σε σχέση με την έως σήμερα ακολουθούμενη τακτική της. 
 - 207 εκατ. δρχ. καλείται να πληρώσει η Laidlow ως πρόστιμο για παράβαση του νόμου περί διασποράς ψευδών ειδήσεων και για παράβαση του Π.Δ. περί γνωστοποίησης μεταβολών σε ποσοστά μετοχικής ιδιοκτησίας.
ενέργειες που δεν επιτρέπονται σε εταιρείες λήψης και διαβίβασης εντολών.
 - 80 και 40 εκατ. δρχ. καλούνται να πληρώσουν αντίστοιχα ο Γιάννης Μούστος και
ο Θεοφάνης Ράνιος για παράβαση του Π.Δ. περί κατάχρησης εμπιστευτικών πληροφοριών. Τα ποσά αυτά είναι ίσα με το τετραπλάσιο των κερδών που αποκόμισε
 - Τέλος, πρόστιμο 9, 7 εκατ. δρχ. επιβλήθηκε στον Μιχάλη Σαρίδη επειδή δεν γνωστοποίησε ότι επήλθε μεταβολή στο μερίδιο που κατείχε στην εταιρεία του. 
 Αποδέκτες κυρώσεων από την Επιτροπή Κεφαλαιαγοράς, έγιναν, όμως, και οι εταιρείες Intertrust ΑΕΔΑΚ και Bonson ΑΕΛΔΕ. Η μεν πρώτη καλείται να καταβάλει
30 εκατ. δρχ. ως πρόστιμο επειδή δεν τήρησε τον κώδικα δεοντολογίας των επενδυτικών εταιρειών και των Εταιρειών Αμοιβαίων Κεφαλαίων, σχετικά με τους όρους που πρέπει να τηρούνται στις σχέσεις εταιρείας-ασφαλιστών. Παράλληλα, η διαμεσολαβητική εταιρεία αναστέλλει τη λειτουργία της για 30 ημέρες, καθώς εντοπίστηκε να πραγματοποιεί πράξεις συναλλάγματος, εργασία που απαγορεύεται στις ΕΛΔΕ.
