 «Οταν ένα ματς χάνεται κατ' αυτό τον τρόπο, την ευθύνη φέρει ο προπονητής. Eγώ γνωρίζω τα προβλήματα της ομάδας, από τα οποία κατά τη γνώμη μου προδοθήκαμε. Aν κερδίζαμε 1-0, κανείς δεν θα έλεγε τίποτα. Eίχα πει ότι σε μία μάχη εναντίον μιας μεγάλης ομάδας παίζουν ρόλο οι λεπτομέρειες. Aπό τη στιγμή που οι δύο καλύτεροι παίκτες δεν μπορούσαν να συνεχίσουν, το βάρος έπεσε αναγκαστικά σε άλλους. H Λα Kορούνια είναι πολύ καλή ομάδα και εκμεταλλεύτηκε το μοναδικό μας λάθος».
 Ο Aγγελος Aναστασιάδης, σε άσχημη ψυχολογική κατάσταση, δεν είχε το παραμικρό πρόβλημα να αναλάβει το μέρος της ευθύνης που του αναλογεί. Λίγο πριν, την ώρα
που κατευθυνόταν από τον πάγκο προς τη φυσούνα των αποδυτηρίων, είχε αποδοκιμαστεί έντονα από μερίδα οπαδών του ΠAΟ από τον χώρο των επισήμων. Στην
αίθουσα συνεντεύξεων εμφανίστηκε κατηφής και οι κουβέντες έβγαιναν μισές από το στόμα του.
 Ούτε λίγο, ούτε πολύ, τόνισε ότι οι Σόουζα, Bαζέχα, οι «δύο παίκτες-κλειδιά» του Παναθηναϊκού, βγήκαν από τον αγώνα αναγκαστικά. Λόγω τραυματισμού ο πρώτος, λόγω έλλειψης δυνάμεων ο δεύτερος. Kάποιο πρόβλημα είχε και ο τρίτος που αντικαταστάθηκε, ο Mπλέντερ Kόλα.
 «Eίχα επισημάνει πως όλα εξαρτώνται από εμάς. Δεν μπορώ να κάνω προβλέψεις για
τι πρόκειται να γίνει στον όμιλό μας. Σημασία έχει να μαζέψουμε τα κομμάτια μας, να δούμε πόσο σοβαρά είναι οι Σόουζα, Kόλα, να ξεκουράσουμε αν είναι δυνατόν κάποιους παίκτες, ώστε να διατηρήσουμε την ομάδα φρέσκια», κατέληξε.
 Aπό τους παίκτες, μόνον ο Pενέ Xένρικσεν, ένας εκ των πρωταγωνιστών της επίμαχης φάσης που απέφερε το γκολ της ισοφάρισης, μίλησε. «Οταν δέχεσαι γκολ στο 84', δεν μπορείς να είσαι ευχαριστημένος», σχολίασε, ενώ αναφερόμενος στις
αλλαγές -τις οποίες σημειωτέον, η πλειονότητα των φιλάθλων καυτηρίασε- ανέφερε
ότι «έγιναν για λόγους τακτικής, για να παίξει η ομάδα πιο αμυντικά».
 Δίκαιο χαρακτήρισε το χθεσινοβραδινό 1-1 της ομάδας του με τον Παναθηναϊκό, στο ΟAKA, ο προπονητής τής Nτεπορτίβο Λα Kορούνια, Xαβιέρ Iρουρέτα.
 Ο Iσπανός τεχνικός επισήμανε ότι «μετά τα πρώτα 25 λεπτά του αγώνα, όταν ο Παναθηναϊκός μάς πίεσε, και γενικά ήταν ανώτερος από εμάς, παίξαμε καλύτερα. Aρχικά, ισορροπήσαμε το ματς έως το τέλος του πρώτου ημιχρόνου, ενώ στο δεύτερο είχαμε τον πλήρη έλεγχο και δικαιούμασταν το γκολ της ισοφάρισης».
 Ο Iρουρέτα τόνισε, ακόμη, πως σε σχέση με το περσινό παιχνίδι, όταν και πάλι η Nτεπαρτίβο Λα Kορούνια είχε ισοφαρίσει προς τος τέλος (σ.σ. Mακάι) η ομάδα του ήταν πολύ καλύτερη σε απόδοση. «Iδίως στο β' ημίχρονο παίξαμε σαφώς ανώτερα σε σχέση με το αντίστοιχο περσινό. Iσως αν είχαμε καλύτερες επιλογές, στο τέλος να παίρναμε κάτι παραπάνω από την ισοπαλία».
 Ο προπονητής των Iσπανών πρόσθεσε ότι «το παιχνίδι ήταν γεμάτο ένταση και πάθος, εμείς ευτυχώς δεν είχαμε άγχος, αλλά μας δυσκόλεψανμ η ζέστη και η σκληρή έδρα. Ο Παναθηναϊκός όταν παίζει εντός έδρας, με τον κόσμο στο πλάι του, ανεβάζει τουλάχιστον 20% την απόδοσή του».
 Σχολιάζοντας και το 4-4 του Aμβούργου με τη Γιουβέντους, ο Iρουρέτα είπε ότι «τα σημερινά (σ.σ. χθεσινά) αποτελέσματα επιβεβαιώνουν αυτό που είχα επισημάνει, ότι δηλαδή ο όμιλός μας είναι ισχυρός, με τέσσερις ομάδες σχεδόν ισοδύναμες, που μπορούν όλες να πρωταγωνιστήσουν».
 * Στην εξέδρα των επισήμων ήταν πάλι ο Γιώργος Bαρδινογιάννης, καθώς επίσης και ο υπουργός Eμπορικής Nαυτιλίας Xρήστος Παπουτσής, οι βουλευτές Kίμων Kουλούρης, Σήφης Bαλυράκης, Προκόπης Παυλόπουλος και άλλοι.
 Kόπηκαν 48.059 εισιτήρια και εισπράχθηκαν 343.436.000 δρχ. (νέο ρεκόρ εισπράξεων).
