 Στη λογική «τι Λωζάννη-τι Κοζάνη» κινείται η Νέα Δημοκρατία σε ό,τι αφορά την υπόθεση του βουλευτή της Κ. Κιλτίδη, ο οποίος διετέλεσε στο παρελθόν στέλεχος του ακροδεξιού κόμματος της 4ης Αυγούστου.
 Ετσι, στην αποκάλυψη αυτή για τον βουλευτή, η Ν.Δ. απαντά πως και στο ΠΑΣΟΚ υπάρχουν βουλευτές «που είχαν δράση σε εξωκοινοβουλευτικές οργανώσεις, οι οποίες μέσα στους στόχους τους είχαν και την ανατροπή της κοινοβουλευτικής δημοκρατίας»! Με άλλα λόγια, η Ν.Δ. μέσω του εκπροσώπου της απαντά «Τι 4η Αυγούστου-τι ΕΚΚΕ»! 
 Η κίνησή της αυτήσυνοδεύτηκε με μια δήλωση «μετανοίας» του βουλευτή ο οποίος κάνει λόγο για «νεανική πολιτική πλάνη». Ομως, οι πληροφορίες αναφέρουν πως η δήλωση αυτή δεν έχει σχέση με αυτοκριτική του βουλευτή (ο οποίος άλλωστε παραβρέθηκε στην πρόσφατη εμφυλιοπολεμική εκδήλωση στο Βίτσι), αλλά ήταν προϊόν έντονων πιέσεων από την ηγεσία της Ν.Δ.
 Ο εκπρόσωπος Tύπου της Ν.Δ. Θ. Ρουσόπουλος, ρωτήθηκε επανειλημμένα για το θέμα
και προσπάθησε να πει πως με τη δήλωση του Κ. Κιλτίδη «κλείνει οριστικά το θέμα». Αργότερα όμως, όταν πιέστηκε για τη δήλωση του βουλευτή ότι «Στο κυβερνών κόμμα υπάρχουν σε υψηλές μάλιστα θέσεις στελέχη που διακρίθηκαν στην εξωκοινοβουλευτική δράση που μόνο στόχο είχε την ανατροπή του δημοκρατικού μας
πολιτεύματος», ουσιαστικά το υιοθέτησε, λέγοντας πως η Ν.Δ. επισημαίνει πως τα
στελέχη αυτά του ΠΑΣΟΚ είχαν δράση σε εξωκοινοβουλευτικές οργανώσεις οι οποίες
μέσα στους στόχους τους είχαν και την ανατροπή της κοινοβουλευτικής δημοκρατίας, του συστήματος αυτού στο οποίο ζούμε όλοι σήμερα και στο οποίο όλοι θέλουμε να ζούμε».
 Με το επιχείρημα αυτό, η Ν.Δ. ουσιαστικά ταυτίζει τα στελέχη εκείνα του ΠΑΣΟΚ που μετείχαν σε αριστερίστικες ή άλλες οργανώσεις με τον βουλευτή της που ήταν
μαχητικό στέλεχος της 4ης Αυγούστου. Και χωρίς να δίνει στη δημοσιότητα κανένα
όνομα, υπογείως αφήνει να διαρρεύσει πως εννοεί τον Θ. Τσουκάτο (ο οποίος ήταν
 Βέβαια, στην παράδοξη αυτή λογική της Ν.Δ. περιλαμβάνεται και ένας δικός της βουλευτής, ο Π. Τατούλης που επίσης ήταν στο ΕΚΚΕ, εν τούτοις αυτό μάλλον περνάει σε δεύτερη μοίρα για την ηγεσία της Ρηγίλλης, η οποία προσπαθεί μ' αυτό τον αμήχανο τρόπο να αντιμετωπίσει το πρόβλημα.
 Ο ίδιος ο πρωταγωνιστής της ιστορίας, ο βουλευτής Κιλκίς Κ. Κιλτίδης δήλωσε πως από το 1978 ανήκει στη Ν.Δ. και αγωνίζεται για τις αρχές της που είναι και
η βάση της κοινοβουλευτικής μας δημοκρατίας και πρόσθεσε: «Η όποια νεανική πολιτική πλάνη δεν μπορεί να χρησιμοποιείται σήμερα, την ώρα που ο λαός με έχει στείλει στο Kοινοβούλιο. Μόνος κριτής κατά την κοινοβουλευτικής δημοκρατία είναι ο λαός». Στη δήλωσή του αναφέρει ακόμα: «Ο αναμάρτητος πρώτος
τον λίθο βαλέτω. Αναμάρτητοι δεν υπάρχουν στους κόλπους του ΠΑΣΟΚ που σήμερα με έβαλε στόχο».
 Τη δράση πάντως του Κ. Κιλτίδη στη συγκεκριμένη οργάνωση και μάλιστα από τη θέση του υπευθύνου των εκδόσεων των συγκροτημάτων της Φοιτητικής Εθνικής Παράταξης (φοιτητική οργάνωση της 4ης Αυγούστου) και του συμβούλου επί θεμάτων
νεολαίας, αποκαλύπτει το έτερο ακροδεξιό έντυπο «Χρυσή Αυγή» στο τελευταίο του
τεύχος. Σ' αυτό όχι απλά αποκαλύπτονται οι θέσεις που κατείχε ο Κ. Κιλτίδης στην ακροδεξιά οργάνωση, αλλά και οι αναφορές που έκανε τότε για «υποκριτική τακτική των πολιτευτών της Δεξιάς». Η «Χρυσή Αυγή» παραθέτει σχετικό δημοσίευμα του εντύπου της ΦΕΠ.
