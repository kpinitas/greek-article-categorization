 Ισχυρότατη πολιτική πίεση (με ομόφωνη απόφαση για κήρυξη πανεργατικής απεργίας
και διακοπή του διαλόγου) ασκεί η ΓΣΕΕ προς την κυβέρνηση, με σκοπό να ανατρέψει την -προειλημμένη- επιλογή της να νομοθετήσει τη μεταβολή των εργασιακών σχέσεων εις βάρος των εργαζομένων.
 Ομόφωνες, εξάλλου, ήταν και οι θέσεις όλων των συνδικαλιστικών παρατάξεων ως προς το περιεχόμενο της απεργίας. H πρώτη θα γίνει στις 10 Οκτωβρίου με έμφαση
στην καθιέρωση του 35ωρου, στη συνταξιοδότηση ύστερα από 35 χρόνια προϋπηρεσίας ή μετά τη συμπλήρωση 10.500 ενσήμων. Aυτά τα αιτήματα κρίνεται ότι δημιουργούν θέσεις εργασίας. Tαυτοχρόνως καλείται η κυβέρνηση να φορολογήσει το χρηματιστηριακό τζόγο, τα λαχεία κ.λπ., προκειμένου να αντλήσει
 Η παραπάνω εξέλιξη σημειώθηκε χθες στη διάρκεια πολύωρης συνεδρίασης της διοίκησης της ΓΣΕΕ, κατά την οποία ομόφωνα απορρίφθηκαν οι θέσεις της κυβέρνησης για τη μεταβολή του εργασιακού καθεστώτος, για τις ιδιωτικοποιήσεις, αλλά και για τις διαφαινόμενες προθέσεις ως προς την κατανομή των κοινωνικών πόρων στον επικείμενο προϋπολογισμό.
 Ενδιαφέρουσες ήταν οι τοποθετήσεις όλων των συνδικαλιστικών στελεχών· και αξίζει να σημειωθεί ότι ενώ αρχικά ο πρόεδρος της ΓΣΕΕ Χρήστος Πολυζωγόπουλος και άλλα στελέχη, όπως ο Γ. Ορφανός, ο Ν. Δανέλλης, υποστήριξαν να μη σταματήσει ο διάλογος στα θέματα που δεν έχουν σχέση με τα εργασιακά ζητήματα,
μετά την επιχειρηματολογία άλλων στελεχών τόσο από την ΠΑΣΚΕ (Χρ. Λιακόπουλος,
Μ. Φραγκιαδάκη) όσο και από την ΔΑΚΕ (Γ. Μανώλης), την Αυτόνομη Παρέμβαση (Αλέκος Καλύβης) και την ΕΣΑΚ (Γ. Μαυρίκος), «υπαναχώρησαν» για να συμφωνήσουν
τελικώς στο σύνολό τους οι συνδικαλιστές πως «αν σε κάποιο στάδιο υπάρξουν συγκεκριμένες κυβερνητικές θέσεις για την ανεργία, τότε να επανεξεταστεί το θέμα του διαλόγου, διαφορετικά δεν υπάρχει λόγος να κουβεντιάζουμε άλλο», όπως
 Αξίζει να σημειωθεί ότι κατά του αποτελέσματος του προηγουμένου κοινωνικού διαλόγου τάχθηκε επίσης με κάποιες διαφοροποιήσεις το σύνολο των συνδικαλιστικών στελεχών, ενώ -όπως χαρακτηριστικά ειπώθηκε- ο όποιος διάλογος
προϋποθέτει το σεβασμό των απόψεων, και όχι πριν καν ξεκινήσει να προαναγγέλλεται η κατάληξή του, ότι δηλαδή ανεξαρτήτως των απόψεων που θα εκφραστούν στο διάλογο, η κυβέρνηση μετά το τέλος του νομοθετικά θα επιβάλει τις απόψεις της για το εργασιακό καθεστώς. Επίσης, ο συνδικαλιστής Αλέξανδρος Τσώλης, πρώην στέλεχος της ΠΑΣΚΕ, υποστήριξε ότι θα υπάρξει νέος γύρος αυστηρής λιτότητας, με πρόσχημα τη μείωση του πληθωρισμού, ενώ για φέτος, όπως
 Αίσθηση εξάλλου προκάλεσε η καταγγελία του συνδικαλιστή Γ. Σταυρόπουλου, ο οποίος τάχθηκε υπέρ της έντασης των απεργιακών κινητοποιήσεων, για να κατηγορήσει ότι συντελείται «πλιάτσικο» στις διάφορες ενεργητικές πολιτικές για την απασχόληση, που εκτελούνται από διάφορα κέντρα.
 Αξίζει να σημειωθεί, τέλος, ότι η ΓΣΕΕ ζητάει από την κυβέρνηση να νομοθετήσει
επιτέλους για το ΛΑΕΚ, ώστε οι πόροι που έχουν καταθέσει οι εργαζόμενοι να διοχετευθούν στους μακροχρόνια ανέργους, αλλά και όσους ανέργους βρίσκονται κοντά στη συνταξιοδότηση να τους καλύψει ασφαλιστικά. Υπενθυμίζεται ότι και η ΑΔΕΔΥ συνεδριάζει και προσανατολίζεται σε κήρυξη απεργιακής κινητοποίησης συντονισμένα με τη ΓΣΕΕ, στον αγώνα της οποίας συμπαρίσταται αλλά διεκδικεί και δικά της αιτήματα, τα οποία η κυβέρνηση αρνείται να επιλύσει.
