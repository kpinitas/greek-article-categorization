Τη μάχη με τον θάνατο έχασε, χθες το πρωί, ο 27χρονος οδηγός του βυτιοφόρου Δημήτρης Κρέτσης, που προχθές υπέστη καθολικά εγκαύματα, όταν προκλήθηκε φωτιά
από άγνωστη αιτία στο πρατήριο υγρών καυσίμων της «Euro Οil», στα Κάτω Πατήσια. 
 Στο μεταξύ, μυστήριο καλύπτει τις συνθήκες κάτω από τις οποίες προκλήθηκε η πυρκαγιά, με αποτέλεσμα να χάσουν τη ζωή τους δύο νέοι άνθρωποι, να τραυματιστούν ελαφρά άλλοι δύο και να προκληθούν σοβαρές υλικές ζημιές. Ο εισαγγελέας πρωτοδικών Ιωάννης Σακελλάκος παρήγγειλε στο ανακριτικό τμήμα της Πυροσβεστικής Υπηρεσίας τη διενέργεια ένορκης διοικητικής εξέτασης, προκειμένου να διαπιστωθεί αν υπήρξαν ποινικές ευθύνες για την τραγωδία και από ποιους. 
 Επιτροπή εμπειρογνωμόνων -που αποτελείται από έναν αξιωματικό της Πυροσβεστικής Υπηρεσίας και δύο ιδιώτες, έναν ηλεκτρολόγο μηχανικό και ένα χημικό μηχανικό- έκαναν χθες αυτοψία στον χώρο του πρατηρίου. 
 Σύμφωνα με αξιωματικούς της Πυροσβεστικής, οι εμπειρογνώμονες βρήκαν μέσα στο λιπαντήριο παράνομες δεξαμενές και αγωγούς εισροής και εκροής κάτω από τον χώρο του πρατηρίου, που κατέληγαν στο διπλανό κτίσμα. Από εκεί διοχετεύονταν τα καύσιμα και κατέληγαν στις περίπου 30 παράνομες δεξαμενές.
 Ο χημικός μηχανικός που έκανε την αυτοψία εκτιμά ότι το καύσιμο που είχε το βυτιόφο και εξερράγη ήταν κατά 90% βενζίνη. Βέβαια, δεν έχει διευκρινιστεί αν ήταν νοθευμένη ή όχι, καθώς όχι μόνο δεν βρέθηκε κανένα ίχνος καυσίμου για να εξεταστεί, αλλά οι σύνδεσμοι και οι σωλήνες, που το διοχέτευαν ήταν καμένοι. 
 Από τους καμένους συνδέσμους, οι εμπειρογνώμονες πιθανολογούν ότι τη στιγμή της έκρηξης γινόταν πλήρωση των καυσίμων από το βυτιοφόρο στην παράνομη δεξαμενή. Ενώ παράλληλα εξετάζονται τα ενδεχόμενα, να χύθηκε βενζίνη από το βυτιοφόρο ενώ λειτουργούσε και να προκλήθηκε σπινθήρας, αλλά και να προκλήθηκε
 Το πρατήριο υγρών καυσίμων της «Εuro Οil», της οποίας πρόεδρος φέρεται ο Σωτήρης Κρητικός, που είναι και ιδιοκτήτης του βυτιοφόρου που εξερράγη, δεν είχε πιστοποιητικό πυρασφάλειας, καθώς είχε ανοίξει πριν από τον νέο νόμο. 
 Ο Σωτήρης Κρητικός, που μίσθωνε βυτιοφόρα σε διάφορες εταιρείες, είχε απασχολήσει στο παρελθόν πολλές φορές τις αρχές. Το 1998, σύμφωνα με την Αστυνομία, ο Κρητικός είχε εμπλακεί σε κύκλωμα λαθρεμπορίας καυσίμων, που εξαρθρώθηκε.
 Οκτώβριο του ίδιου χρόνου άγνωστοι είχαν τοποθετήσει αυτοσχέδιο εκρηκτικό μηχανισμό στην πολυκατοικία όπου διέμενε στην οδό Εθνάρχου Μακαρίου, στο Αιγάλεω. Ενώ τον περασμένο Ιούλιο, οι Βαγγέλης Πάσσαρης, 42 χρόνων και Στέφανος Σπαρτινός, 44 χρόνων, πέταξαν χειροβομβίδα στο αυτοκίνητό του Κρητικού, που ήταν σταθμευμένο στο βενζινάδικό του, «Euro Οil», στη λεωφ. Αθηνών 243, στο Χαϊδάρι, ύστερα από εντολή του Κωνσταντίνου Ναστούλη, από τις φυλακές Κορυδαλλού. Ο ιδιοκτήτης του πρατηρίου Βασίλης Αναστασόπουλος, πάντως,
 Σύμφωνα με πληροφορίες, συνεργείο του υπουργείου Ανάπτυξης θα ξεκινήσει εκσκαφές στον χώρο του πρατηρίου, όπου εντοπίστηκαν οι παράνομες δεξαμενές, για να ληφθούν δείγματα βενζίνης και να αποσταλούν στο Xημείο του Kράτους, προκειμένου να διαπιστωθεί αν ευσταθούν τα σενάρια για νοθευμένη βενζίνη.
