 Για άλλους ήρθε το πλήρωμα του χρόνου (Καλιτζάκης), για άλλους μέτρησε η κρίση του Γιάννη Παθιακάκη ότι δεν μπορούν άλλο να προσφέρουν στην ΑΕΚ. Στη δεύτερη κατηγορία βρίσκει κανείς ονόματα όπως του Δημήτρη Μάρκου και του Ευριπίδη Κατσαβού. Το ποδοσφαιρικό τέλος της καριέρας τους στην ΑΕΚ το υπέγραψε χθες ο προπονητής ύστερα από συνάντηση που είχε μαζί τους. «Δεν σας υπολογίζω για τη νέα σεζόν. Αν μείνετε δεν θα πάρετε ευκαιρίες. Είναι καλύτερα, λοιπόν, να συνεχίσετε αλλού την καριέρα σας», είπε στους Μάρκο και Κατσαβό, οι οποίοι είχαν άλλο ένα χρόνο συμβόλαιο με την ΑΕΚ. Τους παρέπεμψε στον Τάκη Κασιούλα για να ρυθμίσουν τις οικονομικές εκκρεμότητες.
 Του 34χρονου Καλιτζάκη είναι διαφορετική η περίπτωση. Εληξε το συμβόλαιο, ο Παθιακάκης τον ευχαρίστησε, ενώ ανακοίνωση έβγαλε η ΠΑΕ, που επίσης ευχαριστεί 
τον «Νίντζα» για την προσφορά του στην ΑΕΚ. 
 Ο Καλιτζάκης ντύθηκε το καλοκαίρι του 1997 στα κιτρινόμαυρα, με διοίκηση Τροχανά. Σε 3 περιόδους έπαιξε σε 76 αγώνες πρωταθλήματος (1 γκολ). Το ίδιο καλοκαίρι (με περιπετειώδη τρόπο) εντάχθηκε στο δυναμικό της ΑΕΚ και ο Κατσαβός. Δεδηλωμένος ΑΕΚτζής, αποχωρεί στα 27 του από την «Ενωση», τη φανέλα της οποίας φόρεσε σε 38 ματς πρωταθλήματος. Με διοίκηση Νικολάου, πήγε στην ΑΕΚ το καλοκαίρι του 1998 ο Δημήτρης Μάρκος. Φεύγει με προσφορά σε 59 ματς πρωταθλήματος (1 γκολ). Σε ηλικία 29 ετών, συνομήλικος δηλαδή του (κατά κάποιο 
τρόπο) αντικαταστάτη του Θοδωρή Ζαγοράκη. Στον 20χρονο Κύπριο Γιώργο Καβάζη ο Παθιακάκης είπε ότι θα δοθεί δανεικός. 
 Σήμερα παίρνουν σειρά και οι υπόλοιποι. Σύμφωνα με πληροφορίες, έχουν κληθεί να συζητήσουν με τον προπονητή τους οι Κοπιτσής, Κωστένογλου, Αναστασάκος (για 
 Στις προθέσεις του Παθιακάκη ήταν και η αποδέσμευση του Βάιου Καραγιάννη. Ο 32χρονος αμυντικός με δέκα χρόνια προσφοράς στην ΑΕΚ εξέφρασε την επιθυμία του 
να συνεχίσει και να ολοκληρώσει την καριέρα του με την κιτρινόμαυρη φανέλα, επιθυμία που έγινε σεβαστή από τον προπονητή του. 
 - Σήμερα συνεδριάζει το διοικητικό συμβούλιο και η ΠΑΕ περιμένει από τον Γιάννη Γρανίτσα τις εγγυήσεις αλλά και τους οικονομικούς όρους στο θέμα της ανακατασκευής του γηπέδου. 
 - Από το νοτιοαμερικανικό μέτωπο των μεταγραφών, νεότερη εξέλιξη δεν υπάρχει. Στην ΑΕΚ αισιοδοξούν ότι τις προσεχείς μέρες θα ανακοινωθούν οι μεταγραφές των 
