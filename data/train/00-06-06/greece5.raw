ανθρώπους, καθώς φέρει τα ελαττωματικά γονίδια που προκαλούν αρτηριοσκλήρωση και, κατά συνέπεια, στεφανιαία νόσο! 
 Οι ειδικοί σημειώνουν ότι το 80% των ανθρώπων αυτών θα νοσήσει ή και θα πεθάνει από στεφανιαία νόσο έως την ηλικία των 60 ετών, αν δεν ακολουθήσει την 
 Οπως τονίστηκε σε ημερίδα που πραγματοποιήθηκε στο Ωνάσειο, με θέμα «Γονίδια και Αθηρωμάτωση», η εξέλιξη της γενετικής και της μοριακής βιολογίας έφερε τους επιστήμονες μπροστά στην εντυπωσιακή ανακάλυψη, ότι πέρα από την κακή διατροφή, την καθιστική ζωή και την ηλικία, στους παράγοντες που προκαλούν την 
εμφάνιση της αθηρωματικής πλάκας έρχονται να προστεθούν και τα «ένοχα» γονίδια. 
 Στην ημερίδα, την οποία διοργάνωσε το Α  Καρδιολογικό Τμήμα του Ωνασείου και η 
Ομάδα Εργασίας Κλινικής Επιδημιολογίας και Πρόληψης της Καρδιολογικής Εταιρείας, επισημάνθηκε ότι η εξέλιξη της γενετικής και η αποκρυπτογράφηση του 
DNA θα οπλίσει τους γιατρούς με νέα, πολύ ισχυρότερα όπλα για την αντιμετώπιση 
της στεφανιαίας νόσου, της πρώτης σήμερα αιτίας θανάτου στον ανεπτυγμένο κόσμο.
 Αν και η αρτηριοσκλήρωση είναι γνωστή ως πάθηση εδώ και πολλά χρόνια, οι γιατροί δεν είχαν μέχρι πρόσφατα το παραμικρό στοιχείο για τα αίτια που την προκαλούν. Η εξέλιξη της γενετικής έρχεται να δώσει απάντηση για τα αίτια σε ένα μεγάλο αριθμό περιπτώσεων, αφού ήδη έχουν καταγραφεί περισσότερες από 250 μεταλλάξεις γονιδίων που ευθύνονται με διάφορους τρόπους για την ανάπτυξη της αθηρωμάτωσης. 
 Οι ίδιες έρευνες καταδεικνύουν πως σημαντικό ρόλο για την ανάπτυξη στεφανιαίας 
νόσου παίζει και η ομοκυστεΐνη, μία πρωτεΐνη που μέχρι πρόσφατα δεν είχε συσχετιστεί με την πάθηση. 
 «Ο ρόλος των γονιδίων στην εμφάνιση παθήσεων του καρδιαγγειακού συστήματος δεν 
μπορεί πλέον να αμφισβητηθεί. Δεν υπάρχει αμφιβολία ότι στο κοντινό μέλλον όλες οι παθήσεις θα μελετώνται και από τη γενετική τους πλευρά», σημείωσε στην 
ημερίδα ο διευθυντής του Α  Καρδιολογικού Τμήματος του Ωνασείου Δ. Κόκκινος. 
 Πρόσθεσε ότι το Ωνάσειο πραγματοποιεί σήμερα μελέτες για τις εφαρμογές της γενετικής στην υπέρταση και τις υπερλιπιδαιμίες σε συνεργασία με το Ινστιτούτο 
Γενετικής της Κύπρου και άλλα ξένα πανεπιστήμια, ενώ συμμετέχει και σε σχετικά 
 Ο γενετιστής του Ινστιτούτου Γενετικής της Κύπρου Μ. Καριόλου, υπογράμμισε ότι 
με την ολοκλήρωση της ανάλυσης του ανθρώπινου γονιδιώματος, οι αλλαγές στην αντιμετώπιση των καρδιακών παθήσεων αλλά και όλων σχεδόν των ασθενειών θα είναι ριζοσπαστικές.
 Η γενετική ιατρική θα μπορεί στο κοντινό μέλλον να προσφέρει θεραπεία στις περιπτώσεις αρτηριοσκλήρωσης και στεφανιαίας νόσου, όπου οι συμβατικές θεραπευτικές αγωγές δεν προσφέρουν αποτέλεσμα, αλλά και μία μόνιμη λύση στο πρόβλημα εκατομμυρίων ανθρώπων που σήμερα είναι υποχρεωμένοι να ζουν με φάρμακα για όλη τους τη ζωή, σημείωσε η καρδιολόγος Γ. Κολοβού, υπεύθυνη του λιπιδολογικού ιατρείου του Ωνασείου και πρόεδρος της Ομάδας Επιδημιολογίας και 
 Τέλος, ο διευθυντής του Ερευνητικού και Διαγνωστικού Εργαστηρίου του Τμήματος Βιολογίας του «Υγεία», Γ. Νασιούλας, ανέφερε ότι ήδη έχουν εντοπιστεί γονίδια που προκαλούν προδιάθεση για αρτηριακή υπέρταση, καρδιαγγειακή νόσο, έμφραγμα του μυοκαρδίου, υπερτροφία της αριστερής κοιλίας, καθώς και αυξημένα επίπεδα λιπιδίων.
