Εκρηκτικός ήταν ο μήνας Μάιος για το Χρηματιστήριο Παραγώγων Αθηνών (XΠA), με τον τζίρο και τις συναλλαγές να φτάνουν στο ζενίθ αντικατοπτρίζοντας το αυξανόμενο ενδιαφέρον των περίπου 1.160 ιδιωτών και θεσμικών επενδυτών που δραστηριοποιούνται ήδη στο νεόδμητο θεσμό των παραγώγων προϊόντων.
 Η ανοδική αντίδραση του Χρηματιστηρίου Αθηνών, σε συνδυασμό με τις όχι ιδιαίτερα θετικές συνθήκες που επικρατούσαν κατά τον προηγούμενο μήνα στο διεθνές περιβάλλον, ώθησαν καθώς φαίνεται αρκετούς επενδυτές να ανοίξουν θέσεις σε παράγωγα προϊόντα, προκειμένου να διασφαλιστούν απέναντι σε ένα πιθανό «πισωγύρισμα» της Σοφοκλέους.
 Το έαν «τους βγήκε» ή όχι δεν μπορούμε να το γνωρίζουμε, πολλά όμως ακούστηκαν 
το προηγούμενο διάστημα για τη συμβολή των παραγώγων στην πτωτική εικόνα που εμφανίζουν τα blue chips στην αγορά αξιών, κυρίως δε για τον τρόπο που χειρίζονται κάποιοι διαχειριστές θεσμικών χαρτοφυλακίων τις θέσεις που κατέχουν επί της αγοράς αξιών ώστε να κερδίσουν από τις ανάλογες που διατηρούν 
 Σε κάθε περίπτωση, πάντως, το Μάιο η αξία των συναλλαγών στο ΧΠΑ εκτινάχθηκε σε 107, 7 δισ. δρχ. ημερησίως, ξεπερνούσε δηλαδή σε κάποιες περιπτώσεις ακόμη και τον τζίρο του ΧΑΑ, ενώ ο αριθμός των συμβολαίων έφτασε σε 217.744, παρουσιάζοντας αύξηση κατά 58% σε σχέση με τον Απρίλιο, όταν οι συναλλαγές είχαν ανέλθει σε 137.460 συμβόλαια.
 Σημαντική επίσης αύξηση κατά 39% παρατηρήθηκε και στο μέσο ημερήσιο αριθμό αγοραπωλησιών Συμβολαίων Μελλοντικής Εκπλήρωσης και στα τρία προϊόντα του ΧΠΑ (FTSE 20, FTSE 40 και 10ετές Ομόλογο) που σε ημερήσια βάση έφτασε σε 4.949 συμβόλαια έναντι 3.617 τον Απρίλιο.
ομολόγου του ελληνικού Δημοσίου, με τη μέση ημερήσια ρευστότητα να διαμορφώνεται σε 2.131 συμβόλαια έναντι 1.402 τον Απρίλιο. Στην εν λόγω επενδυτική κατηγορία αυξήθηκαν και οι ανοιχτές θέσεις από 2.381 συμβόλαια σε 3.472.
 Στα Συμβόλαια Μελλοντικής Εκπλήρωσης επί του δείκτη FTSE ASE 40 ο όγκος συναλλαγών αυξήθηκε κατά περίπου 40% και η μέση ημερήσια ρευστότητα διαμορφώθηκε σε 1.890 συμβόλαια για το Μάιο έναντι 1.509 τον Απρίλιο. Οι ανοιχτές θέσεις αυξήθηκαν σε 3.472 συμβόλαια έναντι 2.127 τον Απρίλιο.
 Μείωση κατά 17%, αντίθετα, παρατηρήθηκε στις συναλλαγές συμβολαίων επί των μετοχών του δείκτη FTSE ASE 20 με τη μέση ημερήσια ρευστότητα να ανέρχεται σε 1.009 συμβόλαια έναντι 1.402 τον προηγούμενο μήνα. Οι ανοιχτές θέσεις μειώθηκαν από 3.121 τον Απρίλιο σε 2.826 το Μάιο.
