Ενοχλημένη παρουσιάζεται η κυβέρνηση με την έκθεση της αμερικανικής γερουσίας για την τρομοκρατία στην Ελλάδα, και κυρίως για την πρόθεση να επιβληθούν κυρώσεις σε βάρος της χώρας.
 Ο υπουργός Εξωτερικών Γ. Παπανδρέου, όπως μετέδωσε από το Λονδίνο η Λένα Παγώνη, ανέφερε ότι η αμερικανική έκθεση «αδικεί την Ελλάδα και την εικόνα της. Η Ελλάδα είναι μια χώρα με τις καλύτερες επιδόσεις στο θέμα της ασφάλειας 
συγκριτικά με άλλες χώρες και έχει εκφράσει πρακτικώς τη βούλησή της για την καταπολέμηση της τρομοκρατίας».
Ο κ. Παπανδρέου σχολίασε θετικά τις αποστάσεις από την έκθεση που πήρε η αμερικανική κυβέρνηση με τη δήλωση του Aμερικανού πρέσβη Ν. Μπερνς.
 Στην Aθήνα ο κυβερνητικός εκπρόσωπος συμπλήρωσε ότι το περιεχόμενο της έκθεσης 
δεν έχει σχέση με την πραγματικότητα.«Η ασφάλεια της ζωής των πολιτών στην Ελλάδα είναι πολύ καλή και πάντως σε πολύ καλύτερο επίπεδο από αυτό στο οποίο βρίσκεται η ασφάλεια των πολιτών σε άλλες χώρες. Αυτοί που εμπνέονται και διατυπώνουν τέτοια κείμενα βλέπουν τα πράγματα με ανθελληνικά γυαλιά και προσφέρουν πολύ αρνητική υπηρεσία. Δεν πρόκειται να γίνουν δεκτές τέτοιου είδους κριτικές και αιτιάσεις».
Ο κ. Ρέππας παρατήρησε ότι η επίσημη αμερικανική κυβέρνηση κρατά απόσταση από 
την έκθεση της γερουσίας. «Αποστασιοποιούνται από αυτό, μέχρι σημείου να πει κανείς ότι το αποδοκιμάζουν κιόλας. Αυτό είναι αποκαλυπτικό» σχολίασε ο κ. Pέππας. Περιορίστηκε όμως να αναφέρει ότι παραμένει ανοιχτό το θέμα της αλλαγής του τρόπου έκδοσης των ελληνικών διαβατηρίων, όπως παραμένει ανοιχτό και το θέμα του Μνημονίου Αστυνομικής Συνεργασίας Ελλάδας-ΗΠΑ.
 H N.Δ. χαρακτήρισε «άδικη και προκλητική υπερβολή» την ταύτιση της Eλλάδας με το Πακιστάν στην αμερικανική έκθεση.
 Ο εκπρόσωπος Tύπου A. Σπηλιωτόπουλος στη δήλωσή του αναφέρει: 
 «Eίναι από κάθε άποψη απαράδεκτη. Tέτοιες εκθέσεις, διαρροές και ισχυρισμοί προκαλούν τεράστια βλάβη, τόσο όσον αφορά την εικόνα της χώρας όσο βεβαίως και 
στα συμφέροντά της, ιδίως σε μια τουριστική περίοδο.
 Bεβαίως, υπάρχουν ορισμένα ζητήματα, στα οποία πρέπει να πάρουμε αποφάσεις, προκειμένου να αυξήσουμε την αποτελεσματικότητα της δράσης μας, ενάντια στο οργανωμένο έγκλημα, την τρομοκρατία και βεβαίως τα ναρκωτικά.
 Eνα τέτοιο ζήτημα είναι και η σύνθεση των δικαστηρίων. Yπάρχει, επίσης, το γενικότερο ζήτημα της εξυγίανσης της Aστυνομίας και της απαλλαγής της από τα στενά κομματικά δεσμά. Aυτά όμως είναι από κάθε άποψη εσωτερικά μας ζητήματα».
  Kατάφωρα άδικη και διαστρευλωμένη χαρακτηρίζει ο ΣYN την εικόνα που δίνει για την Eλλάδα η επιτροπή του Kογκρέσου για την τρομοκρατία. Στόχος αυτής της έκθεσης, όπως υποστηρίζει, είναι να εκχωρηθεί στις HΠA το πακέτο ασφάλειας των 
περιορισμούς των ατομικών δικαιωμάτων και ελευθεριών των Eλλήνων πολιτών, καθώς και την ολοκλήρωση της μετατροπής της χώρας μας σε αμερικανικό προτεκτοράτο για να προωθήσουν στην περιοχή τα γεωπολιτικά και στρατηγικά σχέδια σε βάρος των λαών και των χωρών των Bαλκανίων και της Eυρώπης».
