Μία ξαφνική πτώση του δολαρίου και οι υψηλές αποτιμήσεις στα μεγάλα χρηματιστήρια, είναι, κατά την Τράπεζα Διεθνών Διακανονισμών (BIS), οι δύο βασικότεροι κίνδυνοι για την παγκόσμια οικονομία.
 Στην ετήσια έκθεσή της, η τράπεζα που εδρεύει στη Bασιλεία της Ελβετίας, προειδοποιεί ότι οι διεθνείς ανισορροπίες απειλούν να αποσταθεροποιήσουν την παγκόσμια οικονομία, ιδίως αν το δολάριο πέσει ξαφνικά.
 «Η μεγαλύτερη πρόκληση είναι η αντιμετώπιση μιας ξαφνικής αλλαγής της μοίρας του δολαρίου», τονίζεται στην ετήσια έκθεση.
 Η Τράπεζα Διεθνών Διακανονισμών επισημαίνει ακόμη ότι «οι υψηλές αποτιμήσεις με βάση τα ιστορικά δεδομένα των μεγαλύτερων χρηματιστηρίων», εγκυμονούν κινδύνους μιας απότομης διόρθωσης η οποία ενδεχομένως να επηρεάσει την πραγματική οικονομία.
 «Ο κλάδος της υψηλής τεχνολογίας δείχνει ιδαίτερα ευάλωτος», προσθέτει η ετήσια έκθεση, η οποία τονίζει: «Οι πρόσφατες βραχυπρόθεσμες κινήσεις τιμών, φαίνεται να έχου πυροδοτηθεί από ελάχιστη νέα ενημέρωση». Και δεν διστάζει, απηχώντας την ιστορική δήλωση του προέδρου της FED Αλαν Γκρίνσπαν, περί «παράλογης ευφορίας» το 1996, να επισημάνει ότι «οι υπερβολικές διακυμάνσεις», 
ενδεχομένως να προέρχονται από «παράλογη αστάθεια» στη συμπεριφορά αυτών που μετέχουν στην αγορά.
 Οσον αφορά την αύξηση κερδών, στα οποία ορισμένες εταιρείες, όπως αναφέρει η BIS, δεν ανταποκρίνονται, εκτιμά ότι με βάση το λόγο τιμής μετοχής/προς κέρδη (Ρ/Ε) «θα είναι 21% το χρόνο σε πραγματικές τιμές την επόμενη δεκαετία, μεγαλύτερα πάνω από πέντε φορές απ' ό,τι η αύξηση του πραγματικού ΑΕΠ».
 Πάντως με τον καιρό, συμπληρώνει η BIS, οι μετοχές τείνουν να συμπεριφέρονται πιο λογικά.
 Οι εκτιμήσεις αυτές απηχούν ανάλογες και άλλων διεθνών οργανισμών, που προειδοποιούν με κομψό τρόπο, για τους κινδύνους που εγκυμονεί η «φούσκα» Γουόλ Στριτ και...σία.
 Η έκθεση συντάχθηκε το Μάρτιο και τυπώθηκε το Μάιο, πριν δηλαδή τη μεγάλη διόρθωση των χρηματιστηρίων και ιδίως του Nasdaq. Αλλά όπως τόνισαν εκπρόσωποι 
της ΒΙS, οι προειδοποιήσεις για τις αποτιμήσεις των μετοχών δεν έχουν χάσει τίποτα από τη σπουδαιότητά τους, παρά τη μεγάλη πτώση σε διάφορα χρηματιστήρια 
 Οσον αφορά το δολάριο, η Τράπεζα Διεθνών Διακανονισμών υποστηρίζει ότι μία πάρα πολύ μεγάλη ξαφνική πτώση, θα έχει αρνητικό αντίκτυπο ιδιαίτερα στην Ιαπωνία, καθώς θα προκαλέσει μία πολύ μεγάλη άνοδο του γεν, σε μία χώρα που παλεύει ακόμη να βγει από την ύφεση.
 Παρ' όλο που η άνοδος του γεν θα διατηρήσει τη θέση της Ιαπωνίας, ως καθαρά πιστώτριας χώρας, «μία πολύ μεγάλη ανατίμηση βραχυπρόθεσμα ενδέχεται να υπονομεύσει την εύθραυστη πορεία ανάκαμψης», τόνισε ο πρόεδρος της BIS Ούρμπαν 
Ο πρόεδρος της BIS, άφησε να εννοηθεί, ότι είναι καλοδεχούμενη μία άνοδος του 
ευρώ. «Μία σημαντική ανατίμησή του είναι πιθανόν να αποτελέσει μέρος της διαδικασίας προσαρμογής», τόνισε, υπονοώντας έμμεσα, ότι θεωρεί το ευρώ υπερβολικά υποτιμημένο, εκτίμηση που έχουν εκφράσει αρκετοί τραπεζίτες κεντρικών τραπεζών.
 Ο Μπάκστρομ υποστήριξε ακόμη, μιλώντας κατά την ετήσια γενική συνέλευση της BIS στη Βασιλεία, ότι η ομαλή προσγείωση της παγκόσμιας οικονομίας, «δεν έχει εξασφαλιστεί», τονίζοντας ότι υπάρχουν «δύο μεγάλες ανησυχίες, οι εξωτερικές ανισορροπίες και οι τιμές των χρεογράφων». Και προέτρεψε τις χώρες με υψηλούς ρυθμούς ανάπτυξης, να αυξήσουν τα επιτόκια τους επόμενους μήνες, δείχνοντας έμμεσα τις ΗΠΑ. Στην αμερικανική οικονομία αναφέρθηκε και ο γενικός διευθυντής 
της BIS, Aντριου Κρόκετ, λέγοντας σε συνέντευξη Tύπου: 
 « Είναι φυσιολογικό όταν μειώνονται οι ρυθμοί ανάπτυξης μιας οικονομίας, να περιορίζεται τελικά η άνοδος των μετοχών. Αν κάθε φορά που οι ρυθμοί ανάπτυξης 
μιας οικονομίας κάμπτονται, το Xρηματιστήριο ανεβαίνει ξανά, νομίζω ότι βρισκόμαστε σε μία κατάσταση που δεν μπορεί να διατηρηθεί».
