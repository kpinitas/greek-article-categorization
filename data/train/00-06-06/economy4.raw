αποφευχθεί το ναυάγιο, το οποίο θα επιβάρυνε περαιτέρω το αρνητικό κλίμα που έχει δημιουργηθεί στην αγορά με τη γνωστή τροπή που πήρε η υπόθεση της «Ολυμπιακής Αεροπορίας», οι συζητήσεις των δύο μερών ενδεχομένως να συνεχιστούν ολόκληρη την εβδομάδα.
 Για τις εξελίξεις στο θέμα της Εμπορικής, το οποίο διαλαμβάνει πλέον ευρύτερες 
διαστάσεις, ενημερώθηκε χθες ο ίδιος ο πρωθυπουργός Κ. Σημίτης από τον πρόεδρο 
 Ωστόσο, παρόλο που η μία αναβολή διαδέχεται την άλλη, γεγονός που αντανακλά τη 
δυστοκία που υπάρχει στην επίτευξη τελικής συμφωνίας, έκπληξη προκάλεσε τηλεγράφημα του πρακτορείου Reuters, το οποίο επικαλούμενο δηλώσεις του εκπροσώπου Τύπου της Credit Agricole, αναφέρει ότι «οι συζητήσεις των δύο πλευρών συνεχίζονται κανονικά μέσα σε θετική ατμόσφαιρα».
 Το περιεχόμενο του τηλεγραφήματος ετέθη υπόψη ανώτατου στελέχους του υπουργείου Εθνικής Οικονομίας, ο οποίος εκτίμησε ότι το θέμα δεν πρόκειται να κλείσει μέσα στο επόμενο εικοσιτετράωρο, καθώς οι διαφορές των δύο πλευρών παραμένουν.
 Σύμφωνα με πληροφορίες, δύο είναι τα κυριότερα σημεία τριβής μεταξύ της ελληνικής και γαλλικής πλευράς, τα οποία συνεχίζουν να δυσχεραίνουν την προσέγγιση των δύο πλευρών: 
  Πρώτον, η διασφάλιση με χρηματική ρήτρα των Γάλλων στην περίπτωση που η συνεργασία με την Εμπορική διακοπεί πριν από την παρέλευση δύο ετών, γεγονός που μπορεί να συνδέεται με μια αλλαγή στη μετοχική σύνθεση της τράπεζας, και
  Δεύτερον, η μεγάλη έκπτωση που ζητούν για την εξαγορά του 6, 5% των μετοχών της Εμπορικής (το υπόλοιπο 3, 5%, σύμφωνα πάντα με πληροφορίες, η γαλλική τράπεζα προτίθεται να το αγοράσει στην τρέχουσα χρηματιστηριακή αξία).
 Πάντως το γεγονός ότι μέχρι στιγμής και οι δύο πλευρές έχουν εμφανιστεί άκαμπτες στα αιτήματα αυτά δεν προϊδεάζει μια θετική κατάληξη. Και αυτό, γιατί 
το πρώτο ζήτημα άπτεται της διασφάλισης της γαλλικής τράπεζας, η οποία εξαγοράζοντας το 10%, δηλαδή ένα ποσοστό μειοψηφίας, δεν μπορεί να διασφαλίσει 
 Από την άλλη πλευρά το δεύτερο ζήτημα, αυτό του τιμήματος, εγείρει σοβαρά θέματα απιστίας προς την ίδια την Εμπορική, στο βαθμό που η διοίκηση δεχτεί να 
εκχωρήσει το πακέτο με σημαντική έκπτωση, η οποία θα ξεπερνά το 10%. Επί πλέον, με δεδομένη τη θέση που κατέχει η εμπορική στην ελληνική αγορά, είναι η 
δεύτερη σε μέγεθος εμπορική τράπεζα υπό δημόσιο έλεγχο, μια γενναία έκπτωση στο τίμημα πώλησης θα έθετε ζήτημα αξιοπιστίας για ολόκληρο τον τραπεζικό κλάδο. Είναι δε χαρακτηριστικό ότι χθες ενώ ο γενικός δείκτης του ΧΑΑ υποχώρησε κατά 0, 88% ο τραπεζικός κατέγραψε απώλειες 1, 88%. 
 Ανεξάρτητα όμως από τις αξιώσεις της Credit Agricole εντύπωση προκαλεί το γεγονός ότι ενώ επιζητεί στρατηγική συνεργασία με την Εμπορική για να εισέλθει 
στην ελληνική αγορά, συνάπτει στρατηγική συνεργασία με έναν ανταγωνιστή της, την Τράπεζα Πειραιώς για να εισέλθει στην αγορά των Βαλκανίων και συγκεριμένα στη Βουλγαρία.
 Ετσι σύμφωνα με τηλεγράφημα του ΑΠE, ο κ. Παύλος Βαρδινογιάννης (η οικογένεια Βαρδινογιάννη είναι ο μεγαλύτερος μέτοχος στην Τράπεζα Πειραιώς) σε δηλώσεις του σε Βούλγαρους δημοσιογράφους επισημαίνει ότι «η κοινοπραξία του Ομίλου Βαρδινογιάννη με τη γαλλική τράπεζα Credit Agricole είχε προσφέρει καλύτερους όρους στο διαγωνισμό για την εξαγορά της βουλγαρικής τράπεζας Bulbank».
 Σύμφωνα με το ίδιο τηλεγραφήμα, η ελληνογαλλική κοινοπραξία είχε προσφέρει 333 
