Aυτή η επιθέωρηση χωράει τα πάντα, όπως άλλωστε επιβάλλεται. Μόνο που πρέπει κάπως να δώσει το στίγμα της γι' αυτό κι ο τίτλος είναι συγκεκριμένος... «Η Σαλώμη φιλούσε υπέροχα» είναι ο τίτλος της και κάνει πρεμιέρα την Πέμπτη στη σκηνή του θεάτρου «Αλσους», σε σκηνοθεσία Φώτη Μεταξόπουλου και κείμενα των Θεόφιλου Βερύκιου, Μιχάλη Ανθη, Αντώνη Παπαιωάννου και Δήμου Μυλωνά.
 Και τι δεν έχει... Σκετς για τους Ελληνάρες, τον Σάκη Ρουβά, τα περιττά κιλά μας, τα ριάλιτι σόου, τα δελτία ειδήσεων, τα «παράθυρα» και τις συνδέσεις τους... Τα παρασκήνια στη Ρηγίλλης μεταξύ «Σαλώμης» «Ηρώδη» και «Ιωάννη Προδρόμου». Τα παρασκήνια στην αντίπερα όχθη, στη Χαριλάου Τρικούπη με το «μεγάλο φαγοπότι» των Ολυμπιακών αγώνων, τους «Τρεις Σημιτοφύλακες». Τις καινούργιες ταυτότητες και τους «παπάδες ροκάδες»... 
 Και ποιούς δεν έχει. Τον Σωτήρη Μουστάκα («Σαλώμη»), τον Κώστα Βουτσά («Ηρώδης»), τον Στάθη Ψάλτη («Ρουβάς»), τον Κώστα Τσάκωνα, τον Μάρκο Σεφερλή («Γ. Καρατζαφέρης») και τους Μαρία Μπονέλλου, Ελένη Φιλίνη και Αθηνά Μαυρομμάτη. Η μουσική είναι του Ζακ Ιακωβίδη.
 «Είναι ίσως η πρώτη φορά που η αντιπολίτευση βγάζει τόσα θέματα για επιθεώρηση», μας είπε χθες στη συνέντευξη Τύπου ο Κώστας Βουτσάς. «Στη διάρκεια του έργου προβλέπουμε πως θα εξελιχθεί η κατάσταση στη Νέα Δημοκρατία 
με τη "Σαλώμη"», πρόσθεσε ο Φώτης Μεταξόπουλος, υπεύθυνος και για τις χορογραφίες. 
 Από το θέατρο «Πέτρας», στην Πετρούπολη, αρχίζει την Τετάρτη 21 Ιουνίου τις καλοκαιρινές του περιπέτειες ο «Δον Κιχώτης», ο ονειροπόλος ιππότης του Θερβάντες, αφού γοήτευσε μικρούς και μεγάλους τον χειμώνα στο θέατρο «Αλίκη» αρχικά, στο «Βεάκη» εν συνεχεία, αλλά και στην Κύπρο (Λευκωσία, Λεμεσό, Λάρνακα, Πάφο, Παραλίμνι) όπου παίχτηκε με μεγάλη επιτυχία μετά το Πάσχα. Μετά 
την Πετρούπολη ο αρχετυπικός ήρωας θα περιοδεύσει σε όλη την Ελλάδα και σε πολλούς δήμους της Αττικής.
 Η διασκευή και η σκηνοθεσία είναι του Γιάννη Καλατζόπουλου, η μουσική του Δημήτρη Λέκκα, τα σκηνικά-κοστούμια της Αφροδίτης Κοτζιά και οι χορογραφίες της Δέσποινας Λυκομήτρου. Στον ρόλο του «Δον Κιχώτη» ο Γιώργος Ζιόβας, ενώ Σάντσο Πάντσο θα είναι ο Στέλιος Γούτης. Στους υπόλοιπους ρόλους οι: Γιάννης Καλατζόπουλος, Χρύσα Παπαδοπούλου, Κωνσταντίνα Βαρσάμη, Αυγουστίνος Ρεμούνδος, 
 Mετά από αρκετά χρόνια απουσίας από το Kρατικό Θέατρο Bορείου Eλλάδος, ο Tάσος 
Παλατζίδης επιστρέφει και εμφανίζεται σ' έναν ρόλο στενά συνδεδεμένο με την ελληνική παράδοση.
 Zωντανεύει τον Kαραγκιόζη, φυσιογνωμία οικεία σε μικρούς και μεγάλους, που συγκεντρώνει πάνω της όλα τα θετικά και τα αρνητικά στοιχεία της φυλής, σ' ένα 
 Ο Tάσος Παλατζίδης θα ερμηνεύσει στη σκηνή τη γνωστή λαϊκή φιγούρα μέσα από το 
έργο του Φώτου Πολίτη «Kαραγκιόζης ο μέγας», που αποτελεί τη δεύτερη φετινή θερινή παραγωγή του KΘBE.
 H παράσταση ανεβαίνει σε σκηνοθεσία Γιάννη Pήγα, σκηνικά Γιάννη Kατρανίτσα και 
κοστούμια Xρήστου Mπρούφα, ενώ οι δοκιμές έχουν ήδη αρχίσει.
 Με τους αριστοφανικούς «Ιππής», δηλώνει φέτος το καλοκαίρι το θεατρικό της παρόν η Θεατρική Εξοδος Αιγαίου. Η πρεμιέρα προγραμματίζεται για τις αρχές Ιουλίου. Μετά από περιοδεία σε όλη την Ελλάδα, η κωμωδία θα παρουσιαστεί και στο Ηρώδειο, στις 27 Σεπτεμβρίου. Τη μετάφραση και τη σκηνοθεσία υπογράφει ο Νίκος Παροίκος, τις μάσκες και τα κοστούμια η Αννα Πεντρώ, τη μουσική ο Παναγιώτης Ντουνιαδάκης, τις χορογραφίες η Μαρία Γκούτη. Η χωροπλασία είναι του γνωστού γλύπτη Κώστα Κλουβάτου. Παίζουν οι ηθοποιοί: Τάκης Βαμβακίδης (αλλαντοπώλης), Γιάννης Λαμπρόπουλος (Δημοσθένης), Γιάννης Μαντάς (Παφλαγόνας), Δημήτρης Γιώτης (Νικίας). Τον ρόλο του Δήμου-Λαού ερμηνεύει ο νάνος Γιάννης Ζουμπάντης. Στον χορό συμμετέχει η ομάδα αρχαίου δράματος της Θεατρικής Εξόδου. 
 Ωστόσο, σε περιορισμένο αριθμό παραστάσεων θα επαναληφθεί και η περσινή παραγωγή της Εξόδου Αιγαίου, η «Μήδεια» του Ευριπίδη, με την Καίτη Παπανίκα στον ομώνυμο ρόλο.
 Για 17η συνεχή χρονιά το Περιφερειακό Θέατρο Καρδίτσας παρουσιάζει άλλη μια κωμωδία του ιδρυτή του, συγγραφέα και σκηνοθέτη Δημήτρη Απ. Ρήτα και περιοδεύει μ' αυτήν σε ολόκληρη την Ελλάδα.
 Φέτος η νέα κωμωδία τιτλοφορείται «Κύριε υπουργέ τι έγινε με το θέμα μ'» και περιγράφει τα λογικά ή παράλογα ρουσφέτια των συμπολιτών μας. 
 «Οι εκλογές έγιναν. Η νέα κυβέρνηση ορκίστηκε. Οι υπουργοί ανέλαβαν τα καθήκοντά τους. Ηρθε πλέον η ώρα της υλοποίησης των προεκλογικών τους υποσχέσεων. Ψηφοφόροι από τα χωριά και τις πόλεις τηλεφωνούν ή τρέχουν οι ίδιοι στον φίλο τους υπουργό, ζητώντας την άμεση ικανοποίηση λογικών και παράλογων αιτημάτων τους», γράφει ο συγγραφέας για το έργο του, που το σκηνοθετεί επίσης. Παίζουν οι ηθοποιοί: Σωτήρης Μπακαρός, Γιάννης Μπακαρός, Εβελίνα Παπακώστα, Δημήτρης Καραμαγκιόλας, Αποστόλης Χαλαβέτας, Μαριάνθη Παπατζιμοπούλου, Ηλίας Μάρκου, Ζωή Μανταλάρα, Αποστόλης Ρήτας, Βάιος Ρήτας, Δημ. Αντωνίου κ.ά.
