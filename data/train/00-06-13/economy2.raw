Την περαιτέρω μείωση των επιτοκίων των στεγαστικών δανείων, που χορηγεί το Ταμείο Παρακαταθηκών και Δανείων στους δημόσιους υπαλληλους, προανήγγειλε στη χθεσινή ετήσια εκδήλωση απολογισμού ο Γιάννος Παπαντωνίου.
 Με την επισήμανση ότι το Ταμείο έχει αξιοποιήσει πλήρως την πολιτική της κυβέρνησης για μείωση των επιτοκίων, ο κ. Παπαντωνίου τόνισε πως θα υπάρξει «ουσιαστική περαιτέρω μείωση των επιτοκίων τους επόμενους μήνες».
 Σύμφωνα με πληροφορίες, η διοίκηση του Ταμείου προτίθεται να προχωρήσει στη μείωση κατά μία ποσοστιαία μονάδα των επιτοκίων των στεγαστικών δανείων, μέχρι 
το τέλος του έτους (σ.σ.: συνεπάγεται κόστος περίπου 15 δισ. δρχ. για το Ταμείο).
 Παράδειγμα: για στεγαστικό δάνειο (περιοχή Α ) διάρκειας 30 ετών, με επιτόκιο 7% η τοκοχρεωλυτική δόση ανά 1 εκατ. δρχ. κεφαλαίου φθάνει τις 6.682 δρχ. Οταν 
το επιτόκιο μειωθεί στο 6% η δόση για το ίδιο δάνειο θα περιοριστεί στις 6.023 
 Κατά τις ίδιες πληροφορίες, η διοίκηση του Ταμείου προγραμματίζει την αύξηση κατά 14, 3% του ποσού, που θα διαθέσει το τρέχον έτος για στεγαστικά δάνεια και 
θα ανέλθει σε περίπου 80 δισ. δρχ. έναντι 70 δισ. δρχ. πέρυσι. Ενώ το 2000 θα διατεθούν στην Τοπική Αυτοδιοίκηση δάνεια ύψους 130 δισ. δρχ. (σ.σ.: τα 90 δισ. θα χορηγηθούν βάσει των ευεργετικών διατάξεων του ν. 2744/99) έναντι μόλις 17 δισ. δρχ. που χορηγήθηκαν το 2000.
 Στη χθεσινή εκδήλωση διοικητικού και οικονομικού απολογισμού, ο πρόεδρος του Ταμείου Παναγιώτης Αλεξόπουλος παρέδωσε την επιταγή ύψους 40, 9 δισ. δρχ., δηλαδή το μέρισμα με το οποίο ενισχύεται ο κρατικός προϋπολογισμός. Τα καθαρά κέρδη του Ταμείου αυξήθηκαν 10, 6% και ανήλθαν σε 58, 4 δισ. δρχ. έναντι 52, 8 δισ. δρχ. της προηγούμενης χρήσης, ενώ τα υπόλοιπα χορηγήσεων έφθασαν 591 δισ. 
δρχ. στα τέλη του 2000 από 524 δισ. δρχ. στα τέλη του 1998.
