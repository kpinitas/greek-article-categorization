εκρηκτικής μπάντας, που τα μέλη της δεν αρκούνται στο να παίζουν ένα δαιμονισμένο μίγμα μέταλ ραπ, με στίχους ενάντια στην υφιστάμενη κοινωνική οργάνωση, αλλά είναι και συνειδητοί ακτιβιστές. Aύριο στο Θέατρο Πετρας θα προσπαθήσουν να αποδείξουν ότι τα εμπρηστικά μανιφέστα τους ισχύουν και στην πράξη.
 - Μουσική: «Η μέθοδος με την οποία επεκτείνεται ο ιός της εξέγερσης. Και απευθύνεται στη σιωπηρή πλειοψηφία, την αποκτηνωμένη, τη δυσαρεστημένη, την απαθή πλειοψηφία. Yπάρχουν δύο δυνατότητες, να πάρεις το "χάπι" της απόδρασης ή να λογαριαστείς μ ' αυτήν τη μουσική που σου δείχνει την πραγματικότητα». 
 - Τέχνη και πολιτική: «Είμαστε καλιτεχνες και ακτιβιστές. Το ένα συμπληρώνει το άλλο. Αν η σχέση μας με τη μουσική είναι ισχυρή, τότε και η επιθυμία μας και η ενέργειά μας να συμμετάσχουμε στο πολιτικό γίγνεσθαι είναι επίσης ισχυρή. Μονο έτσι είμαστε ικανοί να δημιουργήσουμε μια ισορροπία ανάμεσα στα δύο».
 - Συναυλίες: «Ενας από τους ακρογωνιαίους λίθους του ροκ είναι ο εγωκεντρισμός. Αλλα επειδή έχουμε βαθιά εδραιωμένες πολιτικές πεποιθήσεις, δεν 
δίνουμε σόου, παίζουμε για κάτι παραπάνω από τη ματαιοδοξία των ροκ σταρ. Παίζουμε για την ίδια μας τη ζωή».
 - Πρόγραμμα: «Θέλουμε να δείξουμε στο κοινό πώς πρέπει να είναι μια επαναστατική ροκ μπάντα. Εχουμε πετύχει να ανοίξουμε έναν δίαυλο επικοινωνίας ανάμεσα στο κοινό μας και τις ομάδες αλληλεγγύης σε πολιτικούς κρατουμένους, στους Ζαπατίστας, αλλά μένουν πολλά ακόμα. Υπάρχει τώρα μια εμμονή στις ΗΠΑ, να δαιμονοποιείται η νεολαία, το Γούντστοκ, η σφαγή στο Γυμνάσιο Κολούμπιαν. Και δεν είναι καινούργιο φαινόμενο, αφού κάθε πετυχημένη γενιά, βλέπε γιάπις, φέρει την ευθύνη για τις νέες κοινωνικές ασθένειες». 
 - Ευθύνη: «Η μέγιστη ευθύνη του καλλιτέχνη είναι να λέει την αλήθεια. Αν η αλήθεια είναι δυσάρεστη και προκαλεί αντιδράσεις, τότε οι άνθρωποι που θα αντιδράσουν είναι οι ίδιοι υπεύθυνοι για τις πράξεις τους».
 - Αμερική: «Στο εσωτερικό της, βρίσκεται σε εξέλιξη ένας πραγματικός πόλεμος. Υπάρχει ρατσισμός, ολοένα αυξανόμενη ένδεια του πληθυσμού και μια ξεκάθαρη ταξική διαστρωμάτωση. Υπάρχουν δύο εκατομμύρια άνθρωποι, αυτή τη στιγμή, στις αμερικανικές φυλακές, οι οποίες μοιάζουν με ωρολογιακή βόμβα έτοιμη να εκραγεί».
 - Σιάτλ: «Είμαστε σοσιαλιστές. Είναι προφανές ότι η κοινωνική αλλαγή θα ξεκινήσει στους χώρους εργασίας, από τους ανθρώπους που έχουν τη δυνατότητα να 
σταματήσουν την παραγωγή. Από την άλλη, όμως, δεν θέτουμε παραμέτρους γι' αυτούς που θέλουν να συμμετάσχουν στην επαναστατική γιορτή. Από αυτήν την άποψη, το Σιάτλ πέτυχε επειδή συγκέντρωσε ένα πλήθος διαφορετικών ανθρώπων με κοινό σκοπό».
 - Ζαπατίστας: «Μας επηρέασε σε μεγάλο βαθμό ο αγώνας τους και θελήσαμε να διασπείρουμε αυτές τις ιδέες με τη μουσική, η οποία έχει την ικανότητα να ξεπερνά τα σύνορα, να διαλύει τα στρατιωτικά μπλόκα και να εγκαθιδρύει την δυνατότητα διαλόγου. Τώρα πια λειτουργούμε ως μεσάζοντες, φέρνουμε σε επαφή τους χωρικούς της Τσιάπας με οργανώσεις και εθελοντές στις ΗΠΑ. Η μουσική μας λειτούργησε σαν γέφυρα αλληλεγγύης».
 - Διώξεις: «Υπάρχει μια μεγάλη και πλούσια ιστορία διώξεων των αντιφρονούντων σ' αυτή τη χώρα. Ετσι οι διώξεις εναντίον μας είναι τιμή για μας. Αν οι αστυνομικοί και οι κυβερνητικές οργανώσεις σε χτυπούν φιλικά στη πλάτη και σου 
λένε "συνέχισε την καλή δουλειά", τότε ήρθε η ώρα να διαλύσεις το συγκρότημα».
 - Επιτυχία: «Οσοι μας αποκαλούν υποκριτές, επειδή πουλάμε άλμπουμ, ειλικρινά δεν έχουν καμία εμπειρία από πολιτική προπαγάνδα. Ας προσπαθήσει μια ομαδούλα που αυτοπροσδιορίζεται επαναστατική να βάλει έστω και ένα μονόστηλο για μια υπόθεση, θα χαθεί στις σελίδες μια εφημερίδας μεγάλης κυκλοφορίας. Ενώ εμείς βάλαμε την υπόθεση του Iνδιάνου Λέοναρντ Πελτιέ (σ.σ. ακτιβιστής που κατηγορήθηκε με ελάχιστα στοιχεία για τη δολοφονία δύο ανδρών του FBI) σε εξήντα εκατομμύρια σπίτια με το ΜΤV, επειδή υπογράψαμε σε πολυεθνική. Βρήκαμε έναν τρόπο να εκφράσουμε τις πολιτικές μας πεποιθήσεις μέσα από τη δουλειά μας. Αν ήμασταν εργάτες, θα το κάναμε μέσα στα σωματεία μας».
