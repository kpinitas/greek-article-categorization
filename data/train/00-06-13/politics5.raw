Κωνσταντίνος, για να παραστεί στην κηδεία του φίλου και συμμαθητή του Γιώργου Τζιτζικώστα, πρώην βουλευτή και υπουργού της Νέας Δημοκρατίας.
 Οι φιλοβασιλικοί της Θεσσαλονίκης έμειναν με τις «ασκήσεις ετοιμότητας» κι ακόμα δεν έχει ξεκαθαριστεί τι ακριβώς συνέβη και την τελευταία στιγμή ο Κωνσταντίνος Γλίξμπουργκ αποφάσισε να μην κάνει το ταξίδι μέχρι τη Θεσσαλονίκη. Το σίγουρο είναι ότι είχε εκφράσει την επιθυμία να παραστεί στην κηδεία (γι' αυτό καθυστέρησε κι έγινε χθες, από την Τετάρτη που πέθανε ο Γ. Τζιτζικώστας) και μάλιστα είχε έρθει σε συνεννόηση με την ελληνική κυβέρνηση, η οποία είδε το θέμα από την ανθρώπινη πλευρά και συμφώνησε να παραμείνει ο Κ. 
 Σε τηλεφωνική επικοινωνία που είχαμε χθες με το υπουργείο Εξωτερικών, επιβεβαίωσαν τη συνεννόηση και πως το χρονικό διάστημα των τεσσάρων ωρών το είχε ζητήσει ο ίδιος. Bασιλόφρονες της Θεσσαλονίκης έλεγαν ότι ο Tέως είναι δυσαρεστημένος για τον περιορισμό των τεσσάρων ωρών και γι' αυτό δεν θα έρθει, 
ενώ άλλο στέλεχός τους, χθες το μεσημέρι, μας είπε ότι ποτέ δεν ετέθη τέτοιο ζήτημα.
 Τελικώς ο Κωνσταντίνος Γλίξμπουργκ έστειλε τέσσερα στεφάνια με το βασιλικό στέμμα και τα διακριτικά «Α.Μ.» (αυτού μεγαλειότης) -στεφάνι έστειλαν και τα παιδιά του- ενώ εξουσιοδότησε τον απόστρατο ναύαρχο Γιώργο Καραμήτσο να διαβάσει συλλυπητήριο μήνυμά του προς την οικογένεια του εκλιπόντος. Και ο Γ. Καραμήτσος τον παρουσίασε στην αρχή σαν «βασιλιά των Ελλήνων», αλλά αμέσως διόρθωσε, «τέως βασιλιάς» και στο τέλος του μηνύματος η υπογραφή ήταν «Κωνσταντίνος Γλίξμπουργκ». Το περιεχόμενο του μηνύματος είχε καθαρά προσωπικό 
χαρακτήρα και ο Γλίξμπουργκ σημείωνε πως έχασε έναν αφοσιωμένο κι έξοχο φίλο και η πατρίδα έναν πατριώτη που την υπηρέτησε πιστά στο Kοινοβούλιο και από τις κυβερνητικές θέσεις που κατείχε.
 Η σορός του Γ. Τζιτζικώστα είχε εκτεθεί από τις 11 το πρωί σε λαϊκό προσκύνημα 
στον ιερό ναό Αγίου Δημητρίου και τη νεκρώσιμη ακολουθία παρακολούθησαν στις 3 
το μεσημέρι ο υπουργός Μακεδονίας - Θράκης Γ. Πασχαλίδης, ο πρόεδρος της Ν.Δ. Κ. Καραμανλής με τη σύζυγό του, ο γενικός γραμματέας του ΥΜΑ-Θ Γ. Λυσσαρίδης, ο δήμαρχος Θεσσαλονίκης Β. Παπαγεωργόπουλος, οι βουλευτές Στ. Παπαθεμελής, Ευ. 
 Ο Γ. Τζιτζικώστας είχε ζητήσει να μην ακουστούν πολλοί και σε μάκρος επικήδειοι και τον λόγο πήραν ο υπουργός Μακεδονίας - Θράκης, ο Τ. Νεράτζης εκ 
μέρους της Κ.Ο. της Ν.Δ., ο φίλος του δημοσιογράφος Νίκος Μέρτζος, ο Δημήτρης Αλεξίου εκ μέρους των συμμαθητών του και ο εκπρόσωπος του Γλίξμπουργκ. Ο Γ. Πασχαλίδης είπε ότι ήταν «πολιτικός του μέτρου και της ευθύνης, ένα παράδειγμα 
μετριοπάθειας και αξιοπρέπειας, ένας άνθρωπος που πίστευε στον διάλογο». Ο Τ. Νεράτζης τον χαρακτήρισε «ευπατρίδη» της πολιτικής που αφήνει πίσω το φωτεινό του παράδειγμα, ενώ ο Ν. Μέρτζος αναφέρθηκε στη ζωή και την πολιτική δράση του 
«Γιωργάκη», όπως τον φώναζε και τη βλάχικη καταγωγή του. Ο ενταφιασμός του Γ. Τζιτζικώστα έγινε στη Βραχιά του Δήμου Αξιού.
