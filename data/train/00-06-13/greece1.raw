επιστολή του μητροπολίτη Ιωαννίνων προς τον αρχιεπίσκοπο Χριστόδουλο είναι έντονα κριτική. Και ο Θεόκλητος απευθυνόμενος στον Aρχιεπίσκοπο δεν διστάζει να του πει: «...επειδή η υμετέρα Μακαριότης έχει συνεχή την αναφοράν της εις τον λαόν και εις το όνομά του προσπαθεί να εδράση την απολύτως πολιτικοποιημένην δραστηριότητά της, θεωρώ χρέος μου πλέον έναντι της αρχιερατικής μου συνειδήσεως και έναντι της Iστορίας να αναθεωρήσω την στάσιν της σιωπής και να γνωστοποιήσω ει το πλήρωμα της Εκκλησίας και την ετέραν άποψιν».
 Κατά τη διάρκεια της Ιεραρχίας ο Θεόκλητος είχε διαχωρίσει μαζί με άλλους μητροπολίτες τη θέση του από την «ομόφωνη» απόφαση για κινητοποιήσεις και «παλλαϊκά συλλαλητήρια», δηλώνοντας ότι θα «υπηρετήσω την ενότητα της Εκκλησία 
διά της σιωπής μου...». Ωστόσο, χθες αποφάσισε να δημοσιοποιήσει της απόψεις του, μετά την έκδοση, την περασμένη Παρασκευή, ενός ανακοινωθέντος της Ιεράς Συνόδου, που αναφέρει μεταξύ άλλων ότι «μόνο δύο εκ των αρχιερέρων, οι οποίοι συμμετείχαν στην Ιερά Σύνοδο της Ιεραρχίας της 6ης Ιουνίου και ουδείς άλλος διατύπωσαν κάποιες επιφυλάξεις, όχι επί της ουσίας των αποφάσεων, αλλά για την 
πραγματοποίηση των ειρηνικών παλλαϊκών συγκεντρώσεων...». Ο Θεόκλητος στην επιστολή προς τον Aρχιεπίσκοπο υπογραμμίζει ανάμεσα στ' άλλα ότι, το ανακοινωθέν της Ιεράς Συνόδου: 
 - «φαλκιδεύει την πραγματικότητα και παραπληροφορεί το πλήρωμα της Εκκλησίας», 
 - «η προσπάθεια του συντάκτου του ανακοινωθέντος να αποκρύψει ότι κατετέθη και όλως διαφορετική άποψις, έστω και υπό ενός αρχιερέως, αν και δεν ήμουν απολύτως μόνος, αποτελεί μεθόδευσιν παγιδεύσεως του πληρώματος της Εκκλησίας προς μοναδική διέξοδον».
 - «δεν εσεβάσθη την πραγματικότητα και εφ' όσον μάλιστα το συζητούμενον θέμα δεν αποτελεί δογματικόν όρον δεν υποχρεούμαι να σιωπήσω και να υιοθετήσω μη αποδεκτάς παρ' εμού απόψεις».
 Οπως αναφέρει ακόμη ο μητροπολίτης Ιωαννίνων «την όχι και τόσο κοσμίαν διάστασιν του ανακοινωθέντος ήλθε να επιδεινώση η αποστολή από μέρους των οργανωτών, προσώπων ξένων προς την Ιεράν μου Μητρόπολιν, τα οποία έξωθεν των ιερών ναών και κατά την ώραν της Θείας Λειτουργίας διένειμον ανυπόγραφα διαφημισιτικά φυλλάδια άνευ γνώσεως της Ιεράς Μητροπόλεως και το περιεχόμενον των οποίων επιτρέψατε μοι να προσδιορίσω ότι απέπνεε πολιτικόν άρωμα».
 Χθες ο μητροπολίτης Ιωαννίνων έδωσε συνέντευξη Tύπου στα τοπικά μέσα ενημέρωσης των Ιωαννίνων. Είπε ότι διαφωνεί με τα συλλαλητήρια και έκανε λόγο για «πιο ψύχραιμη στάση της Πολιτείας». Δήλωσε ακόμη ότι αποφάσισε να σπάσει την σιωπή του, γιατί «είχε εμφανισθεί ως δρομολογημένη μια συγκεκριμένη κατεύθυνση» στη συνεδρίαση της Ιεραρχίας και ότι μια συγκεκριμένη φράση, από το ανακοινωθέν της Συνόδου -αναφέρεται πιο πάνω- δεν περιγράφει την αλήθεια, καθώς ο ίδιος, στο πλαίσιο της Ιεραρχίας, διετύπωσε διαφορετική θέση επί της ουσίας. 
