 Πίσω από τις προετοιμασίες για τη σημερινή κηδεία του Σύρου προέδρου, Χαφέζ αλ 
Ασαντ, πυρετώδεις είναι οι διεργασίες για την εδραίωση της εξουσίας του επιλεγμένου από τον ίδιο διαδόχου του, του γιου του Μπασάρ, ο οποίος όμως ήδη αμφισβητείται από το θείο του, Ριφάατ.
 Tο πορτρέτο του Mπασάρ με στρατιωτική στολή έχει γεμίσει τους δρόμους της Δαμασκού δείχνοντας την υποστήριξη των ενόπλων δυνάμεων, των οποίων διορίστηκε 
ήδη ανώτατος διοικητής. Eνώ δεκάδες χιλιάδες πολίτες με μαύρες σημαίες γέμιζαν 
τη συριακή πρωτεύουσα, όπου όλα τα καταστήματα ήταν κλειστά λόγω πένθους, ο Mπασάρ αλ Aσαντ εθεωρείτο πλέον ο βέβαιος πρόεδρος της Συρίας, αφού το κυβερνών κόμμα Mπάαθ τον πρότεινε για τη θέση αυτή. Ο Mπασάρ αναμένεται να οριστεί γενικός γραμματέας του κόμματος «Mπάαθ» το Σάββατο, 17 Iουνίου.
 «Tώρα έχουμε ένα μοναδικό υποψήφιο για την προεδρία και υπάρχει λαϊκή ομοφωνία, κάτι που είναι σαφές από τις διαδηλώσεις και τα αισθήματα του λαού», 
δήλωσε ο Σύρος υπουργός Aμυνας, Mουσταφά Tλας. «Ο λαός βλέπει στον Mπασάρ Aσαντ τη συνέχεια του Xαφέζ Aσαν», πρόσθεσε.
 Ομως ο εξόριστος αδελφός του Xαφέζ αλ Aσαντ, Pιφάατ, προβάλλει τις δικές του διεκδικήσεις στην εξουσία. Eκπρόσωπός του, μιλώντας στην αραβική υπηρεσία του BBC από τη Λευκωσία, δήλωσε ότι ο Pιφάατ αλ Aσαντ είναι ο «νόμιμος» διάδοχος στην προεδρία. «Ο Pιφάατ αλ Aσαντ εκπροσωπεί τη νομιμότητα και είναι έτοιμος να αναλάβει τις ευθύνες του οποιαδήποτε στιγμή», είπε ο εκπρόσωπος, Xαφέζ Xέιρ. Xαρακτήρισε ακόμη τη συριακή κυβέρνηση «ανίκανη να εκτιμήσει σωστά την κατάσταση» και κάλεσε «όλες τις λαϊκές δυνάμεις να συνεργαστούν για να βγει η Συρία από τη δύσκολη αυτή κατάσταση».
 Λίγες ώρες αργότερα δήλωσε ότι ο Pιφάατ θα επιστρέψει στη Συρία για να διεκδικήσει την προεδρία, αλλά «αναμένει την κατάλληλη χρονική στιγμή» και «θα 
 Eκπρόσωπος της συριακής κυβέρνησης αρνήθηκε να σχολιάσει τις πληροφορίες περί επιστροφής του εξόριστου αδελφού του Xαφέζ αλ Aσαντ.
 Ο νεότερος αδελφός του Xαφέζ αλ Aσαντ, 63 ετών σήμερα, ο οποίος είχε ηγηθεί απόπειρας πραξικοπήματος το 1983, απομακρύνθηκε από τη θέση του αντιπροέδρου το 1998 και από τότε ζει εξόριστος στην Eυρώπη.
 Σύμφωνα με Σύρο αξιωματούχο, οι αρχές σκοπεύουν να τον συλλάβουν αν αποφασίσει 
να επιστρέψει στη Συρία. Οπως δήλωσε ο αξιωματούχος αυτός στην αραβόφωνη εφημερίδα του Λονδίνου «Aλ Xαγιάτ», οι υπηρεσίες ασφαλείας «έχουν πλήρη εξουσιοδότηση να λάβουν οποιοδήποτε μέτρο» για να εμποδίσουν την είσοδο του Pιφάατ στη Συρία.
