 Διαιρεμένο παραμένει το Μαυροβούνιο μεταξύ των οπαδών της φιλοδυτικής κυβέρνησης και των υποστηρικτών του Σλόμπονταν Μιλόσεβιτς, όπως έδειξαν οι τοπικές δημοτικές εκλογές που θεωρήθηκαν ως επίσημη δοκιμασία για την ισχύ των 
ισχυρών ανδρών όχι μόνο της δημοκρατίας αλλά και ολόκληρης της γιουγκοσλαβικής 
 Τα αποτελέσματα της εκλογικής επιτροπής επιβεβαίωσαν όσα ισχυρίζονταν ο συνασπισμός του μεταρρυθμιστή Μαυροβούνιου προέδρου, Μίλο Τζουγκάνοβιτς, όσον αφορά την Ποντγκόριτσα. Οπως είχαν προβλέψει οι παρατηρητές του στα κατά τόπους εκλογικά κέντρα, ο συνασπισμός του Τζουγκάνοβιτς προηγείται σε 28 από τα 54 δημοτικά διαμερίσματα στην πρωτεύουσα. Αντίθετα στο δεύτερο μεγαλύτερο δήμο του Χερτσέγκ Νόβι οι αντίπαλοι του συνδυασμού τον Τζουγκάνοβιτς, υπό τον Γιουγκοσλάβο πρωθυπουργό Μομίρ Μπουλάτοβιτς, στενό συνεργάτη του Μιλόσεβιτς, κάνουν λόγο για «απόλυτο θρίαμβο».
 Παρά το γεγονός ότι επρόκειτο για δημοτικές εκλογές, η ψηφοφορία της Κυριακής πήρε το χαρακτήρα δημοψηφίσματος. Η μεν πλευρά του Μπουλάτοβιτς επιθυμεί να παραμείνει στη γιουγκοσλαβική ομοσπονδία η μικρή αυτή δημοκρατία. Μάλιστα, η νίκη τους στο Χερτσέγκ Νόβι μπορεί να αποτελέσει ένα σημαντικό εμπόδιο στο μελετημένο από τον Τζουγκάνοβιτς αποφασιστικό βήμα προς την πλήρη ανεξαρτησία, 
κάνοντας ορατό τον κίνδυνο μιας ένοπλης σύγκρουσης με το Βελιγράδι. Το στρατόπεδο του Μπουλάτοβιτς ανακοίνωσε ότι έχει εξασφαλίσει 19 από τις 35 έδρες στο Χερτσέγκ Νόβι κι ένα τέτοιο αποτέλεσμα θα έχει οπωσδήποτε ιδιαίτερη σημασία.
 Στην Ποντγκόριτσα και το Χερτσέγκ Νόβι κατοικεί το ένα τρίτο των ψηφοφόρων του 
Μαυροβουνίου, ο πληθυσμός του οποίου ανέρχεται σε 650 χιλιάδες.
 Στην Ποντγκόριτσα οι ψηφοφόροι είναι 112.000 και η συμμετοχή κυμάνθηκε από 75% 
 Μετά την ανακοίνωση των πρώτων αποτελεσμάτων εκατοντάδες οπαδοί του προέδρου Τζουγκάνοβιτς βγήκαν στους δρόμους της Ποντγκόριτσα για να πανηγυρίσουν τη νίκη του συνδυασμού τους. Οι συγκεντρωμένοι φώναζαν «Ζήτω το Μαυροβούνιο» και «Μίλο ο πρωταθλητής».
