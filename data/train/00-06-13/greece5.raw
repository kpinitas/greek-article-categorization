 έχρι σήμερα γνωρίζαμε ότι η ειδική οργάνωση των Ηνωμένων Εθνών για τα Παιδιά, η UNICEF, ασχολούνταν με τα προβλήματα των παιδιών στον αναπτυσσόμενο κόσμο. Σε φετινή έκθεσή της καταπιάνεται για πρώτη φορά με τα φτωχά παιδιά των πλουσίων χωρών! Μήπως αυτό από μόνο του έχει κάτι να πει για μια...απάνθρωπη ανάπτυξη; 
 Τα φτωχά παιδιά στα πλουσιότερα κράτη του κόσμου είναι σχεδόν όσος ο πληθυσμός 
της Ισπανίας και της Σουηδίας μαζί, δηλαδή 47 εκατομμύρια. Ούτε λίγο ούτε πολύ 
το ένα στα έξι παιδιά του «πλούσιου» κόσμου μας ζει κάτω από το όριο της φτώχειας σύμφωνα με έρευνα στις 29 χώρες που αποτελούν τα μέλη του Οργανισμού για την Οικονομική Συνεργασία και την Ανάπτυξη (ΟΟΣΑ). Δηλαδή χώρες που παράγουν τα 2/3 των αγαθών και υπηρεσιών του κόσμου και στις οποίες από το 1950 και μετά έχει τουλάχιστον διπλασιαστεί, αν δεν έχει υπερδιπλασιαστεί, το εθνικό εισόδημα. 
 Ποιος θα περίμενε ότι στο κατώφλι του 21ου αιώνα θα υπήρχε ένα ποσοστό 3% έως και 25% παιδιών - περίπου το ένα στα τέσσερα παιδιά- που ζουν σε τόσο φτωχές οικογένειες και μάλιστα σε κοινωνίες του αναπτυγμένου κόσμου ώστε να διακυβεύεται η υγεία και η ανάπτυξή τους; Και όμως. Οπως επισημαίνεται και στη 
σχετική έκθεση, η οποία βλέπει σήμερα τη διεθνή δημοσιότητα, τέτοιες στατιστικές «αντιπροσωπεύουν την αποτυχία να τηρηθούν τα ιδεώδη του αναπτυγμένου κόσμου για ισότητα και ίσες ευκαιρίες για όλους, επειδή παρά τις όποιες εξαιρέσεις, το γεγονός είναι ότι τα παιδιά των φτωχών απλούστατα δεν έχουν τις ίδιες ευκαιρίες με τα παιδιά των πλουσίων». Και σαν φυσικό επακόλουθο, οι φτωχοί «ζουν μια ζωή που διαιωνίζει τη φτώχεια, κληροδοτώντας την στις επόμενες γενιές». 
 Στην έκθεση της UNISEF για την παιδική φτώχεια στο βιομηχανικό κόσμο θεωρούνται τόσο σημαντικά τα ευρήματα για την έκταση της φτώχειας ώστε προτείνεται η σύνταξη μιας ετήσιας έκθεσης για την ευημερία των παιδιών μας. Γόνιμα είναι ακόμη τα συμπεράσματα που μπορούν να συναχθούν καθώς συσχετίζεται 
η φτώχεια με τις μονογονεϊκές οικογένειες, την ανεργία, τους χαμηλούς μισθούς, 
τα επίπεδα κοινωνικών δαπανών αλλά και τη φορολογική πολιτική κάθε χώρας.
 Σύμφωνα με τα κυριότερα στοιχεία της που συμπεριλαμβάνουν πέραν των 15 χωρών-μελών της Ευρωπαϊκής Ενωσης, την Αυστραλία, την Ελβετία, τις ΗΠΑ, την Ισλανδία, την Ιαπωνία, τον Καναδά, τη Νότιο Κορέα, το Μεξικό, την Ουγγαρία, τη 
Νέα Ζηλανδία, τη Νορβηγία, την Πολωνία, την Τουρκία και την Τσεχία: 
 _ Το καλύτερο επίπεδο διαβίωσης απολαμβάνουν τα παιδιά έξι χωρών που συνδυάζουν έναν υψηλό βαθμό οικονομικής ανάπτυξης με έναν ικανοποιητικό βαθμό ισονομίας, όπως η Σουηδία, Νορβηγία, Φινλανδία, Βέλγιο, Λουξεμβούργο και Δανία.
 _ Στη διερεύνηση της σχετικής φτώχειας, με όριο φτώχειας το εισόδημα που βρίσκεται κάτω από το 50% του εθνικού μέσου εισοδήματος, σε 23 από τις 29 χώρες του ΟΟΣΑ για τις οποίες υπήρχαν συγκρίσιμα στοιχεία, τις τέσσερις δεινότερες θέσεις για τα παιδιά τους καταλαμβάνουν το Ηνωμένο Βασίλειο, η Ιταλία, οι ΗΠΑ και το Μεξικό. Υπολογίζοντας την ανισότητα, η σχετική φτώχεια δηλώνει πως οι ελάχιστες φυσικές ανάγκες των παιδιών μπορεί να αντιμετωπίζονται, αλλά αυτά εξαιρούνται οδυνηρά από τις δραστηριότητες και τα πλεονεκτήματα που θεωρούνται αυτονόητα για τα υπόλοιπα παιδιά της ηλικίας τους.
 _ Σε ό,τι αφορά την απόλυτη φτώχεια -η οποία μετράται με βάση ένα όριο που τέθηκε το 1960 στις ΗΠΑ, αναπροσαρμόζεται τιμαριθμικά και αντιπροσωπεύει το ελάχιστο αναγκαίο εισόδημα για τη διαβίωση σύμφωνα με τα αμερικανικά πρότυπα- οι τέσσερις τελευταίες θέσεις καταλαμβάνονται από την Ισπανία, την Τσεχία, την 
 _ Στις μονογονεϊκές οικογένειες ένα παιδί έχει τετραπλάσιες πιθανότητες να ζήσει στη φτώχεια. Στενή σχέση υπάρχει επίσης μεταξύ του επιπέδου της παιδικής 
φτώχειας και του εισοδήματος των γονιών τους, τα χαμηλά ημερομίσθια και την ανεργία. Στα σχετικά στοιχεία παρατηρεί κανείς πως για το ίδιο ποσοστό ανεργίας υπάρχει σημαντική απόκλιση στην παιδική φτώχεια από χώρα σε χώρα. Παρατηρείται ακόμη ότι στις χώρες με αυξημένα ποσοστά γυναικείας απασχόλησης υπάρχουν αρκετά χαμηλότερα ποσοστά παιδικής φτώχειας.
 _ Οι χώρες με τα χαμηλότερα επίπεδα παιδικής φτώχειας καταμερίζουν τα υψηλότερα ποσοστά του Ακαθάριστου Εθνικού Προϊόντος στις κοινωνικές δαπάνες. Σε αυτή τη μέτρηση δεN συμπεριλήφθηκαν στις κοινωνικές δαπάνες οι συντάξεις καθώς και τα ποσά για την υγεία και την ασφάλιση παρά μόνο τα επιδόματα σε παραγωγικούς ενήλικες. 
 _ Επίσης αποδεικνύεται ότι οι διαφορές στη φορολογική πολιτική και στις κοινωνικές δαπάνες έχουν ως αποτέλεσμα ότι ορισμένα κράτη ελαττώνουν την «παιδική φτώχεια της αγοράς» από πέντε έως 20 εκατοστιαίες μονάδες.
 «Η χώρα μας βρίσκεται σε μια μεσαία κατάσταση σε σχέση με την παιδική φτώχεια, 
ούτε καλή αλλά ούτε και χάλια. Το σίγουρο είναι πως η ελληνική οικογένεια παίζει ένα πολύ σημαντικό ρόλο σε αυτό καθώς στηρίζει τα παιδιά της» μας είπε σχετικά ο υπεύθυνος πληροφόρησης του ελληνικού τμήματος της οργάνωσης Ηλίας Λυμπέρης.
 _ Και πώς να μην τα στηρίζει η οικογένεια αφού φαίνεται πως σε αυτόν τον τομέα 
η πολιτεία...αδρανεί. Σύμφωνα με τα στοιχεία της έκθεσης η Ελλάδα: 
 _ Βρίσκεται στην τέταρτη χειρότερη θέση σε ό,τι αφορά τις κοινωνικές δαπάνες (2, 9% του ΑΕΠ- στοιχεία 1994). Ωστόσο και οι ΗΠΑ έχουν περίπου το ίδιο ποσοστό 
φτώχειας 22, 4% ενώ η χώρα μας βρίσκεται στη μέση της κλίμακας σχετικής παιδικής φτώχειας με ποσοστό της τάξης του 12, 3%.
 _ Ποσοστό που διπλασιάζεται και φτάνει το 24, 9% για τα παιδιά που ζουν σε μονογονεϊκές οικογένειες. Αντίστοιχα στις ΗΠΑ, τη χειρότερη επ' αυτού χώρα, το 
55, 4% των παιδιών μονογονεϊκών οικογενειών ζουν στη φτώχεια ενώ στη Σουηδία με 
την καλύτερη επίδοση σε αυτή τη σύγκριση το 6, 7% των παιδιών.
 _ Συγκρίνοντας την παιδική φτώχεια με ανάλογα ποσοστά ανεργίας όπως και στη χώρα μας (περίπου 9% σύμφωνα με στοιχεία του 1994) παρατηρείται ότι εμφανίζουμε υπερδιπλάσια επίπεδα φτώχειας της τάξης του 12% από τη Δανία (5, 1% 
το επίπεδο της παιδικής φτώχειας) και πενταπλάσια από τη Σουηδία (2, 6%).
 _ Σε ένα χαρακτηριστικό παράδειγμα που αφορά την Ελλάδα φαίνεται ότι σχεδόν τα 
μισά παιδια (το 47% για την ακρίβεια των Eλληνόπουλων) δεν έχουν την οικονομική δυνατότητα ούτε μιας εβδομάδας διακοπών μακριά από το σπίτι τους. Ποσοστό υπερτριπλάσιο από της Γερμανίας (18%), ίδιο όμως με της Μ. Βρετανίας. Την καλύτερη επίδοση σε αυτή τη σύγκριση έχει η Ολλανδία (14%) και τη χειρότερη η Πορτογαλία (62%). 
