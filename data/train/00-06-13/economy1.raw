 Αιτία, η αβεβαιότητα για το τι θα κάνει ο ΟΠΕΚ στη σύνοδό του στις 21 Ιουνίου, αλλά και οι ανησυχίες για περιορισμένη προσφορά, σε μια περίοδο αυξημένης ζήτησης για βενζίνη λόγω καλοκαιριού.
 Το σκηνικό του περασμένου Μαρτίου επαναλαμβάνεται, με τον ΟΠΕΚ και πάλι ρυθμιστή των τιμών του πολύτιμου για το βιομηχανικό κόσμο υγρού. Και επαληθεύονται οι εκτιμήσεις εκείνων που δεν βιάστηκαν να πανηγυρίσουν, όταν στα τέλη Μαρτίου ο διεθνής οργανισμός αύξανε την παραγωγή, προβλέποντας ότι το 
 Η τιμή του πετρελαίου μπρεντ ξεπέρασε χθες τα 30 δολ. το βαρέλι στην προθεσμιακή αγορά του Λονδίνου και έφτασε στα 30, 18 δολ., υψηλότερα κατά 60 σεντς σε σχέση με την Παρασκευή.
 Η τιμή του μπρεντ έχει ενισχυθεί πάνω από ένα δολάριο από την προηγούμενη Πέμπτη.
 Ο ΟΠΕΚ, στην τελευταία σύνοδό του το Μάρτιο, είχε, παράλληλα με την απόφαση για αύξηση της παραγωγής κατά 1, 7 εκατ. βαρέλια την ημέρα, προβεί στη δημιουργία ενός αυτόματου μηχανισμού, για αύξηση της παραγωγής κατά 500.000 βαρέλια την ημέρα, αν ο μέσος όρος των είκοσι ημερών ξεπεράσει το εύρος των 22-28 δολαρίων το βαρέλι.
 Ο μέσος όρος όντως ξεπέρασε τα 28 δολ. το βαρέλι, αλλά ο ΟΠΕΚ δεν ενεργοποίησε 
το σχετικό μηχανισμό, επιβεβαιώνοντας τις εκτιμήσεις ότι το μέτρο αυτό δεν ήταν παρά στάχτη στα μάτια, για να διατηρηθούν οι λεπτές ισορροπίες μεταξύ «μετριοπαθών» και «σκληροπυρηνικών» στους κόλπους του καρτέλ.
 Η Σαουδική Αραβία, που ασκεί τη μεγαλύτερη επιρροή στους κόλπους του ΟΠΕΚ, ευνοεί την αύξηση της παραγωγής κατά 500.000 βαρέλια την ημέρα, μόνο κατόπιν ομόφωνης απόφασης των χωρών του ΟΠΕΚ στις 21 Ιουνίου.
 Σύμφωνα με δημοσίευμα της Οικονομικής Επιθεώρησης της Μέσης Ανατολής, οι ΗΠΑ, που είναι ο μεγαλύτερος καταναλωτής ενέργειας στον κόσμο, έχει ζητήσει από τον 
ΟΠΕΚ να αυξήσει την παραγωγή κατά 500.000 βαρέλια την ημέρα.
 Είναι αμφίβολο, όμως, το κατά πόσο οι χώρες του ΟΠΕΚ θα συμφωνήσουν σε αύξηση, 
με δεδομένες τις ενστάσεις του Ιράν κυρίως, που δεν θέλει να φανεί διαλλακτικό 
 Υπάρχει άλλωστε πάντοτε ο μεγάλος εφιάλτης. Να πέσουν οι τιμές κάθετα, αν ο ΟΠΕΚ αυξήσει περισσότερο απ' όσο πρέπει την παραγωγή ή διασπαστεί το αρραγές μέτωπο των τελευταίων ετών μεταξύ των μελών του.
 Επί δύο χρόνια ο ΟΠΕΚ, αλλά και οι εκτός χώρες μέλη, πάσχισαν να ανορθώσουν τις τιμές που είχαν καταρρεύσει και οι οποίες τις είχαν φέρει στα πρόθυρα της οικονομικής κρίσης.
 Οπως και να 'χει, δεν προβλέπεται καμία απόφαση πριν από την καθορισμένη σύνοδο στις 21 Ιουνίου. Και όπως δείχνει η πείρα των τελευταίων ετών, οι έντονες διακυμάνσεις θα συνεχιστούν, τουλάχιστον έως ότου ξεκαθαρίσει το τοπίο, όσον αφορά την αύξηση ή μη της παραγωγής.
