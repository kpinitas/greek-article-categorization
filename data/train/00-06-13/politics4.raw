 Tα διαμελισμένα «κομμάτια» της προσπαθεί να μαζέψει η Νέα Δημοκρατία μετά το θυελλώδες έκτακτο συνέδριο και τις οξύτατες αντιπαραθέσεις που σημειώθηκαν σε αυτό.
 Το κλίμα δυσφορίας ήταν φανερό χθες στους κόλπους της κοινοβουλευτικής ομάδας και αυτό δεν αφορούσε μόνο την πλευρά της Ντόρας Μπακογιάννη και άλλων βουλευτών που δεν ταυτίζονται με τις επιλογές της ηγεσίας, αλλά και την ίδια την ηγεσία της Ν.Δ. η οποία μόνο κερδισμένη δεν μπορεί να είναι από ένα πολωτικό κλίμα.
 Ο Κώστας Καραμανλής μπορεί να αισθάνεται «νικητής» από την έκβαση του συνεδρίου και κυρίως επειδή δεν χρειάσθηκε ο ίδιος να απαντήσει τόσο σκληρά στην κ. Μπακογιάννη (τη «δουλειά» αυτή την έφερε σε πέρας ο Μιλτιάδης Εβερτ), όμως, γνωρίζει πως από εδώ και στο εξής δεν θα έχει να αντιμετωπίσει μόνον τα τρία έως τώρα γνωστά και ουσιαστικά προβλήματα που τον ταλανίζουν, οι μελλοντικές κινήσεις δηλαδή των κ. Αβραμόπουλου, Σουφλιά και Μάνου. Θα βρει απέναντί του και την Ντόρα Μπακογιάννη (και εκ των πραγμάτων τον Κ. Μητσοτάκη) 
η οποία έως τώρα ασκούσε μεν ήπια κριτική εν τούτοις στήριξε τον Κ. Καραμανλή σε όλη την προεκλογική περίοδο, κάτι το οποίο και ο ίδιος είχε παραδεχτεί στις 
κατ' ιδίαν συζητήσεις του. Η κ. Μπακογιάννη, από εδώ και στο εξής δεν θα έχει κανένα λόγο για να «στρογγυλεύει» τις απόψεις της. Θα μιλάει ανοικτά, χωρίς περιορισμούς. Η πρώην υπουργός, έλεγαν χθες βουλευτές που συζητούν μαζί της, είναι ιδιαίτερα ενοχλημένη, επειδή η επίθεση Εβερτ, είχε προσωπικό και όχι πολιτικό χαρακτήρα.
 Από την άλλη πλευρά, ο Κώστας Καραμανλής, εκτός του ότι με το μέτωπο που άνοιξε θα βρίσκει μπροστά του την κριτική φωνή της κ. Μπακογιάννη, με το κλίμα 
που έχει δημιουργηθεί ακυρώνει εν πολλοίς τους ήπιους τόνους, το άνοιγμα σε όλες τις απόψεις και τη συνεννόηση, τα οποία προσδιόρισε ως στοιχεία του μεσαίου χώρου.
 Ο πρόεδρος της Νέας Δημοκρατίας σκοπεύει στο αμέσως επόμενο διάστημα να προχωρήσει σε κινήσεις θεαματικού χαρακτήρα, θέλοντας έτσι να δώσει την εικόνα 
ανανέωσης του κόμματος. Ετσι, μετά την απόφαση του συνεδρίου για οργανωτικές αλλαγές, είναι αποφασισμένος να προχωρήσει σε ριζικές αλλαγές σε ό,τι αφορά τη 
 Οποια στάση και αν κρατήσουν οι δύο πλευρές, το επόμενο σκληρό ραντεβού έχει δοθεί για το τέλος του χρόνου, οπότε και θα πραγματοποιηθεί το τακτικό συνέδριο. Πάντως, ενδεικτικό του κλίματος και των σχέσεων μεταξύ του Κ. Καραμανλή και της Ντόρας Μπακογιάννη, ήταν το χθεσινό σκηνικό στην Θεσσαλονίκη 
 (στην κηδεία του Γ. Τζιτζικώστα) όπου απέφυγαν να ανταλλάξουν κουβέντες. Σήμερα ωστόσο οι δυο τους θα συναντηθούν στην συνεδρίαση των τομεαρχών, την οποία έχει συγκαλέσει ο πρόεδρος της Ν.Δ.
 Οι βουλευτές που μίλησαν πάντως χθες, έδειχναν με τη στάση τους το θολό σκηνικό που επικρατεί στο κόμμα τους. Ο Θ. Κασσίμης για παράδειγμα, έλεγε πως ήταν περίεργη η έκρηξη του κ.Εβερτ και ότι δεν κατάλαβε την επίκλησή του στον 
καραμανλισμό. «Τον καραμανλισμό τον είχε υιοθετήσει και ο ίδιος όταν ήταν πρόεδρος της Ν.Δ. με αποτέλεσμα να της δώσει το θανατηφόρο χτύπημα, απομακρύνοντας την από την εξουσία», είπε (στον «9, 84»), ενώ η Μαριέττα Γιαννάκου είπε ότι η τοποθέτηση της κ. Μπακογιάννη δεν έμεινε στα πρόσωπα, αλλά είχε πολιτικό περιεχόμενο. Αλλά και ο πολιτικός αναλυτής και πρώην στενός 
συνεργάτης του Κ. Καραμανλή, Γιάννης Λούλης, επισήμανε πως το πρόβλημα της Ν.Δ. δεν είναι τωρινό, ούτε σημερινό. «Είναι πρόβλημα μακροχρόνιο και δεν το έχει αντιμετωπίσει. Είναι ένα κόμμα που σε επίπεδο δεκαετιών έχει απομακρυνθεί 
 Εν τω μεταξύ, μετά από ένα ταξίδι του στο εξωτερικό επέστρεψε δριμύτερος στην Αθήνα ο Γιώργος Καρατζαφέρης. Και αναφερόμενος στο συνέδριο της Ν.Δ., είπε ότι 
το κόμμα χώρισε στα δύο, ενώ καταφέρθηκε και πάλι κατά του Κ. Καραμανλή, που κρατάει στη θέση του τον Α. Σπηλιωτόπουλο. «Οταν ο κ.Καραμανλής έλεγε στο συνέδριο για πακέτο, αυτό εννοούσε, τον Σπηλιωτόπουλο», είπε.
