Τη θεωρία του...«μπoλ» επικαλούνται μεγάλοι θεσμικοί επενδυτές και κορυφαίοι χρηματιστηριακοί παράγοντες για να δικαιολογήσουν την εμφανή αδυναμία ανάκαμψης της αγοράς.
 H αδυναμία ανάκαμψης της Σοφοκλέους έγινε και χθες αισθητή με τη νέα κάμψη του γενικού δείκτη κατά 1, 29% αλλά και της συρρίκνωσης του τζίρου στα εξαιρετικά χαμηλά επίπεδα των 92 δισ. δραχμών. 
 Υποστηρίζουν συγκεκριμένα ότι μετά από την κατακόρυφη βουτιά της αγοράς κατά περίπου 2.000 μονάδες, σε διάστημα ολίγων μηνών, η Σοφοκλέους βρίσκει τώρα σιγά σιγά τις ισορροπίες της (έχοντας ήδη αγγίξει εδώ και καιρό τον πάτο του μπολ όπου και επιδεικνύει στασιμότητα γύρω από τις 4.300-4.500 μονάδες) προκειμένου να συγκεντρώσει εκείνες τις δυνάμεις και τις προοπτικές που θα την 
οδηγήσουν ξανά κοντά στα επίπεδα που είχαν διαμορφωθεί πριν από τη μεγάλη πτώση. Βέβαια, όσο εύκολα διανύθηκε η κατηφορική πορεία της αγοράς άλλο τόσο δύσκολη προβάλλει η ανάκαμψη των τιμών, καθώς πυκνώνουν και οι «στάσεις» στο δρόμο για τα υψηλότερα επίπεδα. 
 Η διαδικασία της συσσώρευσης δυνάμεων στο χρηματιστήριο έχει ξεκινήσει ήδη από 
την περίοδο που ο δείκτης βρέθηκε κάτω από τις 4.000 μονάδες, με πρωταγωνιστές 
κυρίως τους επιχειρηματίες και μεγαλομετόχους των εισηγμένων εταιρειών, που μεθοδικά έχουν επιδοθεί σε σταδιακές επαναγορές μετοχών των εταιρειών τους, ή άλλων που κρίνουν ότι θα ενισχυθούν στο μέλλον.
 Η ίδια διαδικασία, σε μικρότερο όμως ακόμη βαθμό, ακολουθείται και από μια μεγάλη μερίδα θεσμικών χαρτοφυλακίων που διαθέτουν ρευστά διαθέσιμα, τα οποία επανατοποθετούν σταδιακά, «χτίζοντας θέσεις» σε μετοχές τις οποίες θεωρούν σήμερα φτηνές. Η τακτική αυτή εκδηλώνεται αθόρυβα, κυρίως στις πτωτικές συνεδριάσεις που επαναφέρουν το δείκτη κοντά στις 4.300 μονάδες, δημιουργώντας 
 Στο πλαίσιο αυτό οι θεσμικοί παράγοντες της αγοράς, σε αντίθεση με το ευρύ επενδυτικό κοινό, δεν εξέφραζαν ανησυχία ούτε και χθες, παρατηρώντας την ομολογουμένως αναντίστοιχη με τις εξελίξεις πτώση του γενικού δείκτη, κατά την 
πρώτη χρηματιστηριακή συνεδρίαση μετά τη θετική έκβαση της συμφωνίας για την πώληση του 6, 7% της Εμπορικής Τράπεζας.
 Απέδιδαν, δε, την πτωτική τάση που παρατηρήθηκε (μετά από μια ολιγόλεπτη άνοδο 
της τάξης του 1%), κατά βάση στην παντελή απουσία των ξένων επενδυτών στη Σοφοκλέους, λόγω της αργίας της Πεντηκοστής σε αρκετές ευρωπαϊκές χώρες.
 Η έλλειψη αγοραστικού ενδιαφέροντος που αντικατοπτρίστηκε στο χαμηλό τζίρο πίεσε ακόμη χαμηλότερα τις τιμές, με τη μετοχή του ΟΤΕ να δέχεται στα τελευταία λεπτά της συνεδρίασης εντολές ρευστοποιήσεων. 
 Πάντως η συρρίκνωση της αξίας των συναλλαγών έχει και τη θετική της πλευρά, με 
την έννοια ότι η συντριπτική πλειονότητα των επενδυτών, είτε αυτοί είναι εγκλωβισμένοι είτε μερικώς κερδισμένοι, δεν δείχνει διάθεση να προβεί σε ρευστοποιήσεις, πιστεύοντας ότι αργά ή γρήγορα η αγορά θα αναρριχηθεί σε υψηλότερα επίπεδα. 
 Εκπληξη, ωστόσο, προκαλεί ότι πιέσεις και μάλιστα σοβαρές, δέχτηκε και η ίδια η μετοχή της Εμπορικής που έκλεισε με απώλειες 4, 08% στις 17.875 δρχ. και αξία 
 Η άποψη ότι το deal της Εμπορικής είχε προεξοφληθεί ήδη από την αγορά ευσταθεί 
μόνο ώς ένα βαθμό, και ουδείς ανέμενε ότι την επομένη της συμφωνίας η μετοχή της Εμπορικής Τράπεζας με τα πολύ θετικά οικονομικά αποτελέσματα και τις εξίσου καλές προοπτικές θα υποχωρούσε. 
 Το αρνητικό κλίμα που διαμορφώθηκε κατά τη χθεσινή συνεδρίαση οδήγησε το δείκτη των τραπεζών σε απώλειες 1, 28%, και σε υπερδιπλάσιες αυτόν της Παράλληλης Αγοράς (-3, 8%). Σημαντική κάμψη υπέστησαν και οι τιμές των κατασκευαστικών εταιρειών (-2, 17%). Ακριβώς τις ίδιες απώλεις 1, 37% κατέγραψαν 
