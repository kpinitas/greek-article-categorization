Καρύδης. Στους παλαιότερους θυμίζουν παλιές δόξες του καλού ελληνικού βιβλίου, 
στους νεότερους θα είναι μια ευκαιρία να γνωρίσουν ποιοι εκδοτικοί οίκοι «κρύβονται» πίσω από τα συγκεκριμένα ονόματα. Ο πρώτος ίδρυσε τον ομώνυμο εκδοτικό οίκο, ο δεύτερος τα «Κείμενα», ο τρίτος το «Θεμέλιο», η τετάρτη τον «Κέδρο» και ο τελευταίος, ο ποιητής Νίκος Καρύδης, τον «Ικαρο».
 Μετά θάνατον, σε εκδήλωση που θα πραγματοποιηθεί αύριο στις 7 στην Παλαιά Βουλή, η Πανελλήνια Ομοσπονδία Εκδοτών - Βιβλιοπωλών θα τους απονείμει τιμητικά διπλώματα και αργυρά μετάλλια. Η βράβευση είναι θεσμοθετημένη από το υπουργείο Πολιτισμού, σύμφωνα με το νόμο 2557 / 24/12/97. Για την ταυτότητα των εκδοτών θα μιλήσουν οι εκδότες Δημήτρης Παπαδήμας και Λουκάς Αξελός, ο ιστορικός Φίλιππος Ηλιού, ο καθηγητής Δ. Ν. Μαρωνίτης, ο διευθυντής των «Νέων» 
 Το σκεπτικό της βράβευσης έχει ως εξής και επιγράφεται «Εις μνημόσυνον»: «Ανάκληση στη μνήμη των νεοτέρων και χρέος τιμής σε πέντε "πρωτοπόρους" της σειράς μας η σημερινή βράβευση μας κάνει να αισθανόμαστε σεμνοί και φτωχοί στα 
μάτια των οικείων τους που θα παραλάβουν τις διακρίσεις. 
 Το χρέος μας όμως, ιερό και ανθρώπινο, μένει να δοκιμάζεται σε καιρούς χαλεπούς ως απολογία και ως αποτίμηση αισθημάτων για ό,τι εκείνοι έπραξαν, για 
ό,τι μας παρέδωσαν, για ό,τι εμείς πράττουμε, για ό,τι θα παραδώσουμε. 
 Το χρέος μας δεν τελειώνει εδώ. Κάπου νομίζουμε, ως Πανελλήνια Ομοσπονδία Εκδοτών και Βιβλιοπωλών, ότι εδώ αρχίζει και ας μη μας ξαφνιάζει πως στο μέλλον, το κοντινό μέλλον, χρέος όλων μας είναι να γραφτεί η ιστορία του Κλάδου μας, του Κλάδου που από τότε που η χώρα μας απόκτησε την πολιτική της ύπαρξη και Ανεξαρτησία γράφει και καταγράφει την πνευματική και πολιτιστική της ολοκλήρωση.
 Μέσα από αυτή την καταγραφή θ' αναδειχθούν και θα τιμηθούν επάξια όσοι άξιοι συμπορεύθηκαν με ό,τι προοδευτικό και ό,τι συντελεστικό έχει να επιδείξει ο τόπος μας. Ο έπαινος και η επιβράβευση τότε καθολική εις μνημόσυνον αιώνιον...». 
