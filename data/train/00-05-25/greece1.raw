Νέα πρόσωπα στην ηγεσία του, αλλά και ένα νέο προφίλ που δίνει έμφαση στο άνοιγμά του στην κοινωνία, εμφάνισε χθες ο ΣΕΒ στη γενική συνέλευση των μελών του.
 νέος πρόεδρος του Δ.Σ. Οδυσέας Κυριακόπουλος και ο πρόεδρος της Εκτελεστικής Επιτροπής Λευτέρης Αντωνακόπουλος, με τις προγραμματικές ομιλίες τους, έθεσαν τις βάσεις για την «επανίδρυση» του βιομηχανικού συνδέσμου και τη σταδιακή μετατροπή του σε αντιπροσωπευτικό εργοδοτικό σύνδεσμο για το σύνολο της χώρας.
 Χαρακτηριστικές για το νέο πρόσωπο που σκοπεύει να οικοδομήσει ο ΣΕΒ είναι περικοπές της ομιλίας του νέου του προέδρου Οδυσσέα Κυριακόπουλου. Ο ομιλητής δεν δίστασε να ασκήσει κριτική για την κατηγορία των επιχειρηματιών που αναπτύσσονται στην «κρατική αγκαλιά και χάρη σ' αυτήν», για τις επιχειρήσεις που επιβιώνουν επιδιώκοντας κρατικές αρωγές και διευκολύνσεις.
 Ο ίδιος μιλώντας για το ρόλο του ΣΕΒ στις νέες συνθήκες που δημιουργεί η ενιαία ευρωπαϊκή αγορά και η παγκοσμιοποιημένη οικονομία, τόνισε ότι ο Σύνδεσμος πρέπει να γίνει περισσότερο ζωντανός οργανισμός, που θα προσφέρει και, όταν χρειάζεται, θα πρωτοπορεί.
 «Είναι ανάγκη να έλθουμε πιο κοντά στη ΓΣΕΕ, να γίνουμε ουσιαστικοί κοινωνικοί 
εταίροι, να επιζητούμε το συνεχή διάλογο για να βρούμε κοινά αποδεκτές λύσεις», τόνισε ο κ. Κυριακόπουλος, για να συνεχίσει: «Η σημερινή ΓΣΕΕ έχει έγκυρους και φωτισμένους ηγέτες με τους οποίους μπορούμε να χτίσουμε ένα κλίμα 
αμοιβαίου σεβασμού και εμπιστοσύνης». «Σεβόμενοι τους συνομιλητές μας πρέπει να μάθουμε να ακούμε και να κατανοούμε την άλλη άποψη και ακόμη κι αν διαφωνούμε, ας εξασκηθούμε να βλέπουμε θετικά τους άλλους».
 Τα αποσπάσματα αυτά προέρχονται από την πρωινή κλειστή συνεδρίαση της γενικής συνέλευσης, στην οποία συμμετείχαν μόνο τα μέλη του ΣΕΒ και άρα είχε χαρακτήρα 
προτροπής προς τους παρισταμένους. Σε άλλο σημείο της ίδιας ομιλίας έγινε περισσότερο άμεσος για το ρόλο της σύγχρονης επιχείρησης. «Δεν πρέπει εμείς οι 
επιχειρηματίες να έχουμε μόνο απαιτήσεις. Εχουμε και υποχρεώσεις. Η έμπρακτη αναγνώριση της στενής αλληλεξάρτησης της επιχείρησης και της κοινωνίας προϋποθέτει ότι θα απεμπλακούμε από την κοντόφθαλμη αναζήτηση του βραχυπρόθεσμου κέρδους».
 Σε ό,τι αφορά τα οργανωτικά του ΣΕΒ, τις εξελίξεις περιέγραψε ο νέος πρόεδρος 
της εκτελεστικής επιτροπής, Λευτέρης Αντωνακόπουλος. Σύμφωνα με τα όσα είπε, στη νέα δομή του ο ΣΕB θα επιδιώξει να αυξήσει τα μέλη του με την εγγραφή νέων, να βελτιώσει τις υπηρεσίες που προσφέρει και να εξασφαλίσει μεγαλύτερη συμμετοχή των μελών του στη διαδικασία λήψης αποφάσεων.
 Επίσης θα επιδιώξει να θεσμοθετήσει τακτές συναντήσεις με τον πρωθυπουργό και τους υπουργούς για τα θέματα που αφορούν την οικονομία γενικότερα, ενώ μετά την αποκατάσταση των σχέσεων του ΣΕΒ με το Σύνδεσμο της Βόρειας Ελλάδας το επόμενο στάδιο είναι η μετατροπή του σε αντιπροσωπευτικό εργοδοτικό σύνδεσμο για ολόκληρη τη χώρα.
 Από χθες στο προεδρείο του ΣΕΒ συμμετέχει ως αντιπρόεδρος και ο πρόεδρος των βιομηχάνων Βορείου Ελλάδος Βασίλης Τακάς. Αντιστοίχως δε ο Οδυσσέας Κυριακόπουλος εξελέγη αντιπρόεδρος στο βορειοελλαδικό σύνδεσμο.
 Στο χαιρετισμό του προς τη γενική συνέλευση του ΣΕΒ, ο πρωθυπουργός Κώστας Σημίτης χαρακτήρισε το άνοιγμα των αγορών προϋπόθεση για τη βελτίωση της ανταγωνιστικότητας των επιχειρήσεων. «Προτεραιότητα δίνουμε, είπε ο πρωθυπουργός, στο άνοιγμα των αγορών ενέργειας και τηλεπικοινωνιών», ενώ μίλησε και για ενδυνάμωση του ρόλου των ελεγκτικών φορέων, όπως της Επιτροπής Ανταγωνισμού και της Επιτροπής Κεφαλαιαγοράς.
 Tέσσερις κεντρικούς στόχους της οικονομικής πολιτικής για το τέλος της δεκαετίας προσδιόρισε στην ομιλία του ο υπουργός Eθνικής Οικονομίας Γιάννος Παπαντωνίου. Eίναι η δραστική μείωση του δημόσιου χρέους κοντά στο 60%, με πρώτο πλεονασματικό προϋπολογισμό αυτόν του 2001. Δεύτερο, αναπτυξιακοί ρυθμοί 
5%, ώστε στο τέλος της δεκαετίας το βιοτικό επίπεδο και το εισόδημα να φτάσουν 
το 100% του ευρωπαϊκού, καθώς και πλήρης απασχόληση. Tρίτο, αναδιοργάνωση της οικονομίας σε ανταγωνιστική βάση και στη βάση κοινωνικής υπευθυνότητας. Ο δημόσιος τομέας δεν θα έχει επιχειρηματικές δραστηριότητες και επικεντρώνεται στην προσφορά υπηρεσιών σε Παιδεία, Yγεία, Aπασχόληση, Πρόνοια, Πολιτισμό, Περιβάλλον, Aμυνα, Δημόσια Aσφάλεια.
 Στο πλαίσιο αυτό οι εργαζόμενοι θα ασκούν εργασιακά δικαιώματα με βάση ευρωπαϊκά πρότυπα, ενώ η επιχειρηματικότητα (κάθε χρόνο αναλαμβάνονται πάνω από 80.000 νέες επιχειρηματικές πρωτοβουλίες) θα αναπτύσσεται χωρίς γραφειοκρατικά εμπόδια και με ισχυρά κίνητρα. Tέταρτος στόχος η δημιουργία κοινωνίας συνοχής και αλληλεγγύης, ιδιαίτερα με τη μείωση της φορολογίας και την ενίσχυση των χαμηλών εισοδημάτων, κυρίως των χαμηλών συντάξεων.
 H επίτευξη των φιλόδοξων αυτών στόχων, τόνισε χαρακτηριστικά ο κ. Παπαντωνίου, 
 Στην «καλπάζουσα ανεργία» και την καθυστέρηση των διαρθρωτικών αλλαγών στην οικονομία αναφέρθηκε κατά την προσέλευσή του ο πρόεδρος της N.Δ. K. Kαραμανλής.
 Εκτός από τους δύο προέδρους του ΣΕΒ που συμμετείχαν ήδη στο Δ.Σ. του Συνδέσμου, οι υπόλοιπες αλλαγές ήταν περιορισμένες. Συγκεκριμένα, εξελέγησαν νέα μέλη του Δ.Σ. ο Βασίλης Τακάς (Β. Ελλάδα) ως αντιπρόεδρος, ο Χρήστος Ακκάς 
 (κλωστοϋφαντουργία), ο Απόστολος Αλαμανής (ΑΑ Ηolding), ο Δημήτρης Δασκαλόπουλος (Βιομηχανία Γάλακτος Δέλτα), η Ελένη Κολιοπούλου (ΠΑΚΟ Α.Ε.), Θανάσης Λαβίδας (Λαβιφάρμ) και Θεόδωρος Φέσσας (Infoquest).
