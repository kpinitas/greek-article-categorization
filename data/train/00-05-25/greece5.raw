Εληξε προχθές η υπόθεση με την προμήθεια των πέντε ελικοπτέρων και δύο ειδικών αεροπλάνων από το ΕΚΑΒ, καθώς και η ανάδειξη της εταιρείας που θα τα συντηρεί και θα τα πετάει. Η εταιρεία αυτή είναι η «Χελιτάλια». Το Ελεγκτικό Συνέδριο ενέκρινε προχθές τη σύμβαση με την ιταλική εταιρεία και ώς τις αρχές της επόμενης εβδομάδας θα γίνει η υπογραφή με το ΕΚΑΒ.
 Οπως προβλέπει άρθρο της σύμβασης αυτής, η «Χελιτάλια» που ήδη έχει βρει Ελληνες πιλότους και τους εκπαιδεύει, είναι υποχρεωμένη μέσα σε τέσσερις μήνες 
να υλοποιήσει τις υποχρεώσεις της. Δηλαδή να πετάει ελικόπτερα και αεροπλάνα.
 Ο υπουργός Υγείας Αλέκος Παπαδόπουλος απαντώντας χθες σε ερώτηση δημοσιογράφων 
έκανε γνωστό ότι θα καταβληθεί κάθε προσπάθεια ώστε ελικόπτερα και αεροπλάνα να μπορέσουν να πετάξουν πολύ γρηγορότερα.
 Από τη διοίκηση του ΕΚΑΒ δόθηκαν χθες το βράδυ στην «Ε» όλες οι λεπτομέρειες για την αγορά των μέσων αυτών, που αναμένεται να συμβάλουν σημαντικά στη μείωση των κινδύνων και στην άμεση εξυπηρέτηση των έκτακτων περιστατικών από τις απομακρυσμένες περιοχές της χώρας.
 Ο διαγωνισμός για την προμήθεια ελικοπτέρων και αεροπλάνων έγινε από διακομματική επιτροπή και για τα ελικόπτερα μειοδότρια αναδείχθηκε η ιταλική εταιρεία «Αγκούστα». Η σύμβαση μαζί της υπογράφτηκε πέρυσι τον Αύγουστο και η παράδοση των ελικοπτέρων άρχισε στο τέλος του περασμένου Δεκεμβρίου και ολοκληρώθηκε στο τέλος Mαρτίου. Τα ελικόπτερα διαθέτουν ειδικό εξοπλισμό για τη μεταφορά δύο βαριά αρρώστων και μπορούν να πετάξουν σε πολύ δύσκολες καιρικές συνθήκες, ημέρα και νύχτα.
 Στην παράδοση των δύο αεροπλάνων παρατηρήθηκε καθυστέρηση εξαιτίας της αλλαγής 
στον εξοπλισμό τους, που ζήτησε το ΕΚΑΒ. Η έλευσή τους στην Αθήνα αναμένεται σύνομα. Και τα αεροπλάνα θα μπορούν να μεταφέρουν βαριά αρρώστους.
 Η σύμβαση για την ανάδειξη εταιρείας που θα συντηρεί και θα πετά τα ελικόπτερα 
ξεκίνησε υποχρεωτικά μετά το Σεπτέμβριο όπου είχε αποφασιστεί ποιες θα είναι οι προμηθεύτριες εταιρείες. Και αυτός ο διαγωνισμός ήταν διεθνής και ο πρώτος απέβη άκαρπος. Στο δεύτερο διαγωνισμό που ολοκληρώθηκε προεκλογικά, αναδείχτηκε μειοδότρια η ιταλική εταιρεία «Χελιτάλια». Γράφτηκε η σύμβαση μετά 
τις εκλογές και στάλθηκε στο Ελεγκτικό Συνέδριο για έλεγχο και έγκριση
 Η έγκριση αυτή όπως μας ανέφερε η διοίκηση του ΕΚΑΒ δόθηκε πριν από 3 ημέρες. Ενημερώθηκε η ξένη εταιρεία αμέσως και συμφωνήθηκε να μπουν υπογραφές ώς τις αρχές τις επόμενης εβδομάδας.
 Από τα πέντε ελικόπτερα, το ένα θα σταθμεύει μόνο στη Μυτιλήνη, όπου έχει βρεθεί και ο κατάλληλος χώρος για την παραμονή του και το άλλλο στη Ρόδο όπου επίσης έχει βρεθέι κατάλληλος χώρος στάθμευσης.
 Τα άλλα 3 ελικόπτερα θα σταθμεύουν στο Ελληνικό στο χώρο όπου άλλοτε ήταν για το πρωθυπουργικό Φάλκον.
 Η διοίκηση του ΕΚΑΒ εκτιμά ότι μετά την επικύρωση των διαγωνισμών από τη διακομματική επιτροπή, όλες οι διαδικασίες, μέχρι να είναι έτοιμα τα ελικόπτερα και τα αεροπλάνα να πετάξουν, έγιναν στο λιγότερο χρονικό διάστημα, 
