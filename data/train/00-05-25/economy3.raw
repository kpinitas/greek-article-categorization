Αυστηρό SΟS για την αξιοπιστία του ευρώ εξέπεμψε χθες για πρώτη φορά η Μπούντεσμπανκ.
 Στη μηνιαία έκθεσή της (Μάιος), που δόθηκε στη δημοσιότητα χθες, η Μπούντεσμπανκ χαρακτηρίζει υπερβολική την υποτίμηση του ευρώ, η οποία, όπως λέει, θέτει σε κίνδυνο την αξιοπιστία του νέου νομίσματος.
 Είναι η πρώτη φορά που η Μπούντεσμπανκ παρεμβαίνει με σκληρά λόγια υπέρ του ευρώ. Σε ανάλογες δηλώσεις είχε προβεί τη Δευτέρα και ο πρόεδρος της Μπούντεσμπανκ, Ερνεστ Βέλτεκε.
 Γεγονότα που, σε συνδυασμό με την πτώση στη Γουόλ Στριτ, βοήθησαν το ευρώ να σταθεροποιηθεί στα 90-91 σεντς τις τελευταίες ημέρες. Χθες μάλιστα ξεπέρασε τα 
 Στη μηνιαία έκθεσή της η γερμανική Kεντρική Tράπεζα επισημαίνει ότι η πτώση του ευρώ το 2000, ιδίως το πρώτο εξάμηνο του έτους, ήταν σύμφωνη με τις προοπτικές της οικονομίας της ζώνης του ευρώ και των επιτοκίων την περίοδο εκείνη.
 Εκτοτε η πτώση ήταν υπερβολική και θέτει σε κίνδυνο την αξιοπιστία του νέου νομίσματος. «Τέτοιες στρεβλώσεις δεν είναι καλές», τονίζει η Μπούντεσμπανκ, επισημαίνοντας ότι τόσο το ΔΝΤ όσο και ο ΟΟΣΑ έχουν χαρακτηρίσει υποτιμημένο το ευρώ κατά 20% με 30%.
Σε ανάλογη δήλωση προέβη τη Δευτέρα και ο πρόεδρος της Μπούντεσμπανκ, Ερνεστ Βέλτεκε. Ο ίδιος όμως ο Γερμανός αρχιτραπεζίτης, ο οποίος θεωρεί υποτιμημένο το ευρώ κατά 20% με 30%, φρόντισε με παλαιότερες δηλώσεις να εξουδετερώσει το όπλο της παρέμβασης, πριν καν χρησιμοποιηθεί, επισημαίνοντας δημόσια τους κινδύνους που ένα τέτοιο εγχείρημα εγκυμονεί.
Οι χρηματαγορές, προσθέτει η Μπούντεσμπανκ, συνεχίζουν να αγνοούν τις θετικές 
προοπτικές της ευρωπαϊκής οικονομίας και «έχουν χάσει επαφή με τα θεμελιώδη οικονομικά μεγέθη».
 Εκφράζει ακόμη ανοιχτά ανησυχίες ότι η πτώση του ευρώ πλήττει την αξιοπιστία του. «Το γερμανικό μάρκο στην εποχή του εμφάνιζε επίσης δείγματα υπερβολικής αντίδρασης στις χρηματαγορές. Για την αξιοπιστία του νέου νομίσματος, ωστόσο, τέτοιες στρεβλώσεις δεν είναι καλές», τονίζεται στην έκθεση.
 Tο προσωρινό πλεονέκτημα στις εξαγωγές και την ανταγωνιστικότητα δεν θα πρέπει 
να υπερεκτιμάται, συνεχίζει η έκθεση. Οι εξαγωγές αποτελούν μόνο το 13% του ΑΕΠ της ευρωζώνης και το μεγαλύτερο μέρος της αύξησης των εξαγωγών οφείλεται στην ανάκαμψη των αναδυόμενων αγορών και του διεθνούς εμπορίου και όχι στην υποτίμηση του ευρώ.
 Ενδεικτική της ανησυχίας που προκαλεί η πτώση του ευρώ στους οικονομικούς και πολιτικούς κύκλους της Ε.Ε., ύστερα από μακρά περίοδο «ήπιας άρνησης», είναι η 
 Ο αξιωματούχος αυτός επισήμανε ότι η χωρίς έλεος πτώση του ευρώ εγκυμονεί πολιτικούς κινδύνους, εν όψει της εισαγωγής των νομισμάτων και χαρτονομισμάτων 
 «Σε ενάμιση χρόνο, το πολιτικό ερώτημα θα είναι το ποια θα είναι η αντίδραση της κοινής γνώμης (στην εξασθένηση του ευρώ) », τονίζει ο Ευρωπαίος αξιωματούχος.
 Ο ίδιος παράγων δεν διστάζει να χαρακτηρίσει το πρόσφατο ανακοινωθέν του ECΟFIN στις 8 Μαΐου ως μη ικανοποιητικό. Οι υπουργοί Οικονομικών των 11 είχαν αρκεστεί τότε να αναφέρουν ότι συμμερίζονται από κοινού την πτώση του ευρώ, η οποία δεν ανταποκρίνεται στα θεμελιώδη οικονομικά μεγέθη.
Το ανακοινωθέν αυτό είχε θεωρηθεί αρκετά ήπιο από τις αγορές, με αποτέλεσμα το ευρώ να δεχτεί νέο χτύπημα.
