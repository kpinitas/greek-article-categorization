 Ολα καλά τα βλέπει μέσα από τα δικά του μάτια ο υπουργός Εθνικής Aμυνας, Aκης Τσοχατζόπουλος, όσα τεκταίνονται στη ΝATΟϊκή άσκηση «Νταϊνάμικ Μιξ» που πραγματοποιείται στο κεντρικό και νότιο Αιγαίο.
 Χθες υποστήριξε ότι «η άσκηση πραγματοποιείται, όπως είχε προγραμματιστεί, σύμφωνα με όλες τις προϋποθέσεις και τους όρους της διεθνούς νομιμότητας και του σεβασμού των κυριαρχικών δικαιωμάτων της Ελλάδας».
 Ο υπουργός στις δηλώσεις που έκανε μετά τη συνάντηση που είχε με τον πρωθυπουργό Κ. Σημίτη, εκθείασε την «άψογη συνεργασία μεταξύ των τουρκικών Ενόπλων Δυνάμεων και των ελληνικών στο πλαίσιο της άσκησης», δείχνοντας να αγνοεί τα προχθεσινά γεγονότα, όταν δύο τουρκικά μαχητικά παρέβησαν έναν από τους πέντε όρους που είχε θέσει η Ελλάδα και προσπάθησαν να μπουν στο FIR Αθηνών από σημείο άλλο από αυτό που είχαν δηλώσει.
 Η παράβαση των Tούρκων θα μπορούσε να μην ήταν ένα σοβαρό περιστατικό, αν δεν είχε ένα χαρακτηριστικό στοιχείο, που δείχνει σαφώς τις προθέσεις της τουρκικής αεροπορίας. Τα δύο μαχητικά προσπάθησαν να μπουν μέσα στο FIR Αθηνών 
πετώντας κάτω από τα ραντάρ στα 300 πόδια (100 μέτρα) από την επιφάνεια της θάλασσας, ώστε να μη γίνουν αντιληπτά.
 Το γεγονός, που αγνοήθηκε από τον υπουργό Aμυνας, σχολιάστηκε επισήμως από το ΝΑΤΟ. Ο εκπρόσωπος της Συμμαχίας στο υποστρατηγείο της Λάρισας δήλωσε ότι ήταν 
ένα «περιστατικό ήσσονος σημασίας, που ξεπεράστηκε και το οποίο δεν στάθηκε ικανό να ανακόψει την εξέλιξη της άσκησης, σύμφωνα με το σχεδιασμό της και στο 
 Κατά τη χθεσινή ημέρα της άσκησης δεν υπήρξαν παραβάσεις των κανόνων που έχουν 
οριστεί. Τα τουρκικά μαχητικά που μετείχαν στις διάφορες φάσεις υπέβαλαν στο ΝΑΤΟ τα πέντε σημεία που καθορίζουν ένα είδος σχεδίου πτήσεων, το οποίο στη συνέχεια διαβιβάζεται στην Υπηρεσία Πολιτικής Αεροπορίας της Ελλάδας. Η τακτική αυτή δεν συνάδει με την πάγια θέση της Ελλάδας, που είναι «όλα τα μαχητικά αεροσκάφη που πετάνε στο χώρο ευθύνης να υποβάλουν σχέδια πτήσης στην 
ΥΠΑ», αλλά θεωρήθηκε «αναγκαία υποχώρηση», ώστε να μη δημιουργηθούν αξεπέραστα 
 Κεντρικό σημείο της χθεσινής ημέρας, οι αεροναυτικές ασκήσεις στο κεντρικό Αιγαίο και το Ιόνιο, ασκήσεις με πραγματικά πυρά και κυνήγι υποβρυχίων.
