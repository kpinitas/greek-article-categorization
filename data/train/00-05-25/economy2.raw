Προσπάθεια για να αποκατασταθεί η περιορισμένη ρευστότητα, η οποία ασκεί αυξητικές πιέσεις στα επιτόκια της διατραπεζικής αγοράς, κατέβαλε χθες η Τράπεζα της Ελλάδος.
 Η ρευστότητα τις τελευταίες ημέρες είναι οριακή και περιορίζεται περαιτέρω από 
τις εκροές συναλλάγματος που παρατηρούνται. Είναι χαρακτηριστικό ότι το επιτόκιο μίας ημέρας της Εθνικής Τράπεζας, έχει αυξηθεί στο 9%.
 Ετσι χθες η Τράπεζα της Ελλάδος «αντάλλαξε» 1 δισ. δολάρια, διοχετεύοντας το ισόποσο -περίπου 370 δισ. δρχ.- στα πιστωτικά ιδρύματα. 
 Η περιορισμένη ρευστότητα γίνεται ορατή και στην αγορά ομολόγων, όπου ο όγκος των συναλλαγών έχει διαμορφωθεί σε χαμηλό επίπεδο. Ετσι και χθες το ενδιαφέρον 
 Η προσοχή των επενδυτών είναι στραμμένη στην Ευρωπαϊκή Κεντρική Τράπεζα, η οποία θα κληθεί να αποφασίσει σήμερα για τα επιτόκια, στην πιο κρίσιμη ίσως καμπή στη βραχύβια Iστορία του ευρώ. Αντίθετα κινητικότητα συνεχίζει να εμφανίζει η αγορά συναλλάγματος, καθώς συνεχίζονται καθημερινώς οι εκροές.
 Σύμφωνα με εκτιμήσεις τραπεζικών στελεχών, από την αρχή του έτους η Τράπεζα της Ελλάδος έχει διαθέσει περίπου 5, 5 δισ. ευρώ, προκειμένου να στηρίξει την ομαλή διολίσθηση της δραχμής.
 Στην ελληνική αγορά οι κινήσεις ήταν σχεδόν μοιρασμένες μεταξύ των αγορών και των πωλήσεων, γεγονός που συνέβαλε στο να διατηρηθεί αμετάβλητο το περιθώριο με τα γερμανικά ομόλογα. Συγεκριμένα στο Ηλεκτρονικό Σύστημα Συναλλαγών ΗΔΑΤ, ο όγκος των συναλλαγών που καταγράφτηκε ανήλθε σε 32 δισ. δρχ. εκ των οποίων τα 16 δισ. δρχ. αφορούσαν εντολές πώλησης τίτλων και τα υπόλοιπα εντολές αγοράς.
 Στην αγορά συναλλάγματος, η δραχμή υποχώρησε έναντι του ευρώ και έναντι του δολαρίου. Η Τράπεζα της Ελλάδος παρενέβη στο Fixing ρευστοποιώντας περίπου 45 
