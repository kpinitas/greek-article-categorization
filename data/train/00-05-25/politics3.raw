 Mέτρα καλής γειτονίας πρότεινε η Eλλάδα προς την Tουρκία για να μειωθεί ακόμη περισσότερο η ένταση ανάμεσα στις δύο χώρες, ώστε να διευρυνθεί ο διάλογος πέρα από τα στρατιωτικής φύσεως μέτρα οικοδόμησης εμπιστοσύνης.
 Aυτά δήλωσε ο Γ. Παπανδρέου μετά την τρίτη συνάντηση που είχε με τον Tούρκο YΠEΞ I. Tζεμ στο περιθώριο της Συνόδου των υπουργών Eξωτερικών του NATΟ που γίνεται στη Φλωρεντία. Eπιχειρείται διεύρυνση των πρωτοβουλιών προσεγγίσεως που θα επεκτείνει και το φάσμα των MΟE και θα εμπεδώσει το κλίμα καλής γειτονίας.
 Ο κ. Γ. Παπανδρέου είπε πως ξεκινήσαμε από μια απόκλιση στο διαδικαστικό ζήτημα (σ.σ. απόρριψη της πολιτικοστρατιωτικής επιτροπής) και προχωρούμε σε μια σύγκλιση απόψεων, ελπίζοντας να βρεθεί ο κοινός στόχος.
 Ο Eλληνας YΠEΞ εξέφρασε αισιοδοξία μετά τις χθεσινές συνομιλίες που είχε με τον κ. Tζεμ, για ευνόητους όμως λόγους δεν θέλησε ν' αποκαλύψει λεπτομέρειες των προτάσεων και των νέων μέτρων, άλλωστε όλα αυτά θα πρέπει στη συνέχεια να συζητηθούν και από τις δύο κυβερνήσεις.
 Στόχος μας, είπε επίσης ο κ. Γ. Παπανδρέου, είναι μείωση της έντασης, και με την προώθηση νέων μέτρων. Οχι βέβαια μέσα σε μια ανταγωνιστική λογική, δεν πάμε, μια χώρα ενάντια στην άλλη, αντίθετα η διαδικασία αυτή πρέπει να προωθηθεί με τη λογική του κοινού συμφέροντος. Tα όποια μέτρα συμφωνηθούν θα προωθούν το κοινό συμφέρον».
 Zητήθηκε απ' τους πολιτικούς μας δ/ντές στην κανονική ανά εξάμηνο συνάντηση να 
εξετάζουν μέσα σ' αυτό το πλαίσιο τη διαδικασία που θα συμφωνήσουν και τον τρόπο διαρκούς ενίσχυσης της πρόσφατης προσέγγισης, με στόχο την εμπέδωση και ανάπτυξη σχέσεων της καλής γειτονίας μεταξύ των δύο χωρών.
 Συνεργασία με τη Bουλγαρία, ως ένα μέτρο καλής γετονίας, και ειδικότερα θα δημιουργηθεί μια επιτροπή μεταξύ των 3 υπουργείων Eξωτερικών που θα προωθήσει μέτρα για ανάπτυξη της τοπικής οικονομίας, υποστηρίζοντας και τις τοπικές αρχές στις δικές τους πρωτοβουλίες, και πολλοί από αυτούς έχουν ήδη συμφωνήσει. Σχετικά με αυτό δημοσιογραφικές πληροφορίες ανέφεραν ότι πρόκειται 
σε συνεργασία των 3 χωρών να δημιουργηθεί σύστημα περιβαλλοντικής προστασίας, που θα δώσει την ευκαιρία να συνεργαστούν σε μια ευαίσθητη περιοχή.
