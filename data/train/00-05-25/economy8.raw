Σε 266 δημοτικά διαμερίσματα και οικισμούς της Κρήτης επεκτείνεται από τις 5 Ιουνίου το σύστημα των αντικειμενικών αξιών, για τα εντός σχεδίου πόλης ακίνητα.
Η χαμηλότερη τιμή, 110.000 δρχ., είναι στο Γεράκι της Νεάπολης Λασιθίου και η υψηλότερη, 520.000 δρχ., στα Μάταλα του Ηρακλείου.
Με την ανακοίνωση των τιμών στις 266 περιοχές των Nομών Ηρακλείου, Λασιθίου και Ρεθύμνης ολοκληρώνεται στο μεγαλύτερο ποσοστό (σ.σ. απομένουν ελάχιστες περιοχές) η ένταξη στο σύστημα προσδιορισμού των αντικειμενικών αξιών για τα εντός σχεδίου ακίνητα της χώρας. 
Οι τιμές, που ορίστηκαν με απόφαση του υφυπουργού Οικονομικών Απόστολου Φωτιάδη, αφορούν:
n103 περιοχές στο Nομό Ηρακλείου. Η χαμηλότερη τιμή 150.000 δρχ. ανά τετραγωνικό μέτρο είναι στο δημοτικό διαμέρισμα Τυμπακίου του ομώνυμου δήμου. Η υψηλότερη 520.000 δρχ. ανά τ.μ. ορίστηκε στον οικισμό Μάταλα του δημοτικού διαμερίσματος Πιτσιδίων του Δήμου Τυμπακίου.
nΔύο περιοχές στο Nομό Λασιθίου, με ανώτερη τιμή 180.000 δρχ. στον οικισμό Τσιφλίκι και κατώτερη 110.000 δρχ. στον οικισμό Γεράκι.
n161 περιοχές στο Nομό Ρεθύμνης, με ενιαία τιμή 160.000 δρχ. ανά τετραγωνικό μέτρο.
Aναλυτικότερα (σ.σ.: όπου Δ.Δ. είναι Δημοτικό Διαμέρισμα και οικ. σημαίνει οικισμός), οι νέες τιμές (σε δρχ. ανά τετραγωνικό μέτρο) στις περιοχές των τριών νομών της Κρήτης είναι:
