Σε επιχείρηση-«σκούπα» φθηνών μετοχών επιδίδονται αυτές τις μέρες θεσμικοί επενδυτές από την Ελλάδα και ορισμένοι από το εξωτερικό, εκμεταλλευόμενοι τους 
αλλεπάλληλους πανικούς των μικροεπενδυτών, που σε κάθε πτωτική κίνηση της αγοράς σπεύδουν να πουλήσουν είτε για να διασφαλίσουν κέρδη είτε για να περιορίσουν τις ζημιές.
 ψυχρή τακτική των θεσμικών επενδυτών -που συχνά μεταβάλλονται στους πλέον δραστήριους τρέιντερ της αγοράς- έφθασε χθες στο αποκορύφωμα, σε μια συνεδρίαση που είχε μεν αρκετές αφορμές ώστε να εξελιχθεί αρνητικά (πετρέλαιο, 
διεθνή χρηματιστήρια, κλείσιμο «αέρα» κ.ά.), προσεγγίζοντας ωστόσο τα όρια της 
 Η προχθεσινή βουτιά (6%) του Nasdaq, που δοκίμαζε και χθες αναταράξεις, σε συνδυασμό με τον προβληματισμό από την τιμή του μαύρου χρυσού, προσέφεραν για ακόμη μία φορά βάση πίεσης στην ελληνική αγορά, αφού θέμα φυγής ξένων κεφαλαίων δεν υφίσταται, ως γνωστόν, για τη Σοφοκλεους. 
 Ετσι, όπως αναμενόταν η συνεδρίαση ξεκίνησε πτωτικά, με αρνητικές διαθέσεις από πλευράς των περισσότερων επενδυτών, δημιουργώντας πρόσφορο έδαφος για επιθέσεις «καμικάζι» σε μια πλειάδα περιφερειακών κυρίως μετοχών, πως λ.χ.τα γνωστά «λαναρόχαρτα», για να πάρουν σύντομα τα... σκάγια σχεδόν το σύνολο της αγοράς, με ελάχιστες εξαιρέσεις.
 Δεκάδες μετοχές «κλείδωσαν» εξαρχής στο -10% καθιστώντας ευκολότερη τη δραστηριότητα των κάθε λογής «τρέιντερ», που έκαναν ανενόχλητα παιχνίδι ανεβοκατεβάζοντας κατά βούληση τις τιμές και με τα θεσμικά χαρτοφυλάκια να προσφέρουν άμεση... περίθαλψη στις πλέον «τραυματισμένες» καλές μετοχές της αγοράς. 
 Υπό τις συνθήκες αυτές αποτελεί μια μάλλον φυσιολογική εξέλιξη ότι ο γενικός δείκτης «κρατήθηκε» στο τέλος της συνεδρίασης με απώλειες της τάξης του 2, 59%, 
στις 4.551, 12 μονάδες, σε μια γενικότερη όμως φθορά που απεικονίζεται στους επιμέρους δείκτες και στις 320 συνολικά μετοχές που έκλεισαν πτωτικά, έναντι μόλις 22 ανοδικών.
 Για ακόμη μία ημέρα η περιφέρεια σήκωσε το βάρος των απωλειών, με την Παράλληλη Αγορά και τις εταιρείες Επενδύσεων να χάνουν ποσοστό μεγαλύτερο του 7, 4% και τις Κατασκευές να ακολουθούν με πτώση 5, 7%.
 Περισσότερο ανθεκτικές αποδείχθηκαν οι μετοχές της υψηλής κεφαλαιοποίησης, καθώς ο τραπεζικός κλάδος διαμορφώθηκε κατά 1, 8% χαμηλότερα, ενώ οι Βιομηχανίες σημείωσαν απώλειες 2, 53%. Η απορρόφηση της προσφοράς από όσους πιστεύουν ότι η αγορά θα κινηθεί υψηλότερα τις επόμενες ημέρες διατήρησε την αξία συναλλαγών στα ικανοποιητικά επίπεδα των 192 δισ. δρχ.
 Παράγοντες της αγοράς, σχολιάζοντας τις εξελίξεις στο διεθνή νομισματικό και χρηματιστηριακό ορίζοντα, εκτιμούν ότι ενδεχομένως θα συνεχιστούν μέχρι και το 
τέλος της εβδομάδας οι ρευστοποιήσεις σε επιμέρους μετοχές, μην αποκλείοντας όμως και μια αιφνίδια μεταβολή του κλίματος ακόμη και στο τέλος της σημερινής συνεδρίασης.
 Πρακτικά, εκτός από τις αρνητικές διεθνείς εξελίξεις, θα πρέπει να σημειωθεί με έμφαση ότι το ελληνικό Xρηματιστήριο αντιμετωπίζει πρόσκαιρα προβλήματα ρευστότητας, καθώς οι χρηματιστηριακές εταιρείες, που είχαν υποβοηθήσει την προηγούμενη άνοδο ανοίγοντας τις στρόφιγγες του «αέρα», είναι τώρα υποχρεωμένες να ζητήσουν από τους πελάτες τους χρήματα για να κλείσουν τα λογιστικά τους ανοίγματα, όπως πράττουν στο τέλος κάθε μήνα.
 Η διαδικασία αυτή έχει ξεκινήσει από τις αρχές της εβδομάδας, ώστε να μην προκληθούν αναταράξεις στην αγορά και τώρα βρισκόμαστε στην τελευταία φάση. Εξ 
ου και η βεβαιότητα πολλών χρηματιστηριακών αναλυτών ότι από τη Δευτέρα τα πράγματα θα είναι καλύτερα στη Σοφοκλέους, αφού τα χρηματοκιβώτια των χρηματιστών θα ξανανοίξουν και εφόσον δεν έχει συμβεί κάτι δραματικό στο διεθνές περιβάλλον, θα υπάρξουν νέες τοποθετήσεις από θεσμικούς και ιδιώτες επενδυτές.
