Για έκτη συνεχή χρονιά η Καλαμάτα θα γίνει ο τόπος μιας διεθνούς χορογραφικής συνάντησης. Για δέκα μέρες, από 14 ώς 23 Ιουλίου, στην όμορφη μεσσηνιακή πρωτεύουσα, ξένοι και Eλληνες χορογράφοι και χορευτές θα διασταυρώσουν τις δημιουργίες τους ενώπιον του προνομιούχου καλαματιανού κοινού, τουριστών που έρχονται ειδικά για το φεστιβάλ, καθώς κι ενός μεγάλου αριθμού Eλλήνων χορευτών και χορογράφων που το παρακολουθούν κάθε χρόνο και συμμετέχουν στις εκπαιδευτικές του δραστηριότητες.
 Διότι, όπως είπε και χθες ο Κωνσταντίνος Ρήγος, «το Διεθνές Φεστιβάλ Χορού Καλαμάτας είναι ό,τι σημαντικότερο συμβαίνει στη χώρα μας για το σύγχρονο χορό, αφού μας φέρνει σε επαφή με τη σύγχρονη δημιουργία σε όλο τον κόσμο».
 Η καλλιτεχνική διευθύντρια του φεστιβάλ Βίκυ Μαραγκοπούλου και οι συνεργάτες της ετοίμασαν για φέτος ένα εκλεκτό πρόγραμμα. Το Αμφιθέατρο του Κάστρου, το Δημοτικό Θέατρο και το Πνευματικό Κέντρο θα φιλοξενήσουν τις παραστάσεις, ενώ στο Εθνικό Στάδιο θα γίνουν οι εκπαιδευτικές δραστηριότητες του φεστιβάλ, δηλαδή, το σεμινάριο, που φέτος θα αναλάβει ο Tom Tha yer, τα εργαστήρια και οι 
 Η έναρξη του φεστιβάλ θα γίνει με τα φημισμένα Μπαλέτα της Εθνικής Οπερας της Λιόν, που διευθύνει ο Eλληνας Γιώργος Λούκος. Στις 14 και 15 Ιουλίου θα παρουσιάσουν στο Αμφιθέατρο του Κάστρου χαρακτηριστικά έργα τριών σπουδαίων χορογράφων: Tου Ουίλιαμ Φορσάιθ («Steptext» και «Quartette»), του Γίρζι Κίλιαν 
 Η εμβληματική μορφή του σύγχρονου χορού, η Aμερικανίδα χορογράφος Τρίσα Μπράουν θα συμμετάσχει με την ομάδα της για δεύτερη φορά στο φεστιβάλ της Καλαμάτας, κλείνοντας τις εκδηλώσεις στις 23 Ιουλίου με πρόσφατη δουλειά της («Canto/Pianto», «Twelve ton Rose», «Five Part Weather Invention»).
 Την πρώτη τους εμφάνιση στην Ελλάδα θα κάνουν τέσσερις χορογράφοι: 
 _ Η δυναμική Καναδέζα Μαρί Σουϊνάρ με μια πρωτότυπη απόδοση στην «Ιεροτελεστία 
της άνοιξης» του Στραβίνσκι, που επευφημήθηκε από κοινό και κριτικούς σε όλο τον κόσμο (Δημοτικό Θέατρο, 16 και 17/7).
_ Ο ευφυής και ευρηματικός Γάλλος Ντομινίκ Μπουαβέν με τους «Beau Geste», που 
θα παρουσιάσει τη γεμάτη χιούμορ και φαντασία παράσταση «Ο Χορός, μια ιστορία με το δικό μου τρόπο» (22/7, Δημοτικό Θέατρο, σε συνεργασία με το Γαλλικό Ινστιτούτο).
 _ Η πρωτοποριακή και με έντονη επιρροή στους νεότερους χορογράφους της χώρας της Αγγλίδα Ρόζμαρι Μπούτσερ, που θα παρουσιάσει το «Scan» σε έναν πολύ μικρό σκηνικό χώρο (4Χ4) στο Πνευματικό Κέντρο (20, 21, και 22/7 σε συνεργασία με το Βρετανικό Συμβούλιο).
 _ Και τέλος, οι γεμάτοι ποίηση και ανθρωπιά Λίατ Ντρορ και Νιρ Μπεν Γκαλ από το Ισραήλ, που συνεχώς μας ξαφνιάζουν με το υψηλό επίπεδο του σύχρονου χορού τους («The Dance of Nothing» Αμφιθέατρο Κάστρου, 21/7, σε συνεργασία με την πρεσβεία του Ισραήλ).
 Ο ελληνικός χορός θα εκπροσωπηθεί από τον παλιό γνώριμο του φεστιβάλ, Κωνσταντίνο Ρήγο με την «Οκτάνα» του στο βραβευμένο «Ριγκ» (Αμφιθέατρο Κάστρου, 18/7) και δυο νεότατους χορογράφους. Την Ιωάννα Πορτόλου με τη χορογραφία της «Κόκκινη Escort», που επιλέχτηκε στο τελευταίο φεστιβάλ Aerowaves του Place Theatre στο Λονδίνο ερμηνευμένη από την Ομάδα Χορού «Ανάλια». Και τη Μαριλία Χρυσοσπάθη με τη χορογραφία της «Στο τετράγωνο» για τη Ομάδα Χορού «Ελατήριο» (Δημοτικό Θέατρο, 19/7).
 Παρών στην παρουσίαση του προγράμματος ο δήμαρχος Καλαμάτας Παναγής Κουμάντος. 
Τα 110 εκατομμύρια που χρειάζεται φέτος το φεστιβάλ καλύπτονται εξ ημισείας από το δήμο και το ΥΠΠΟ. Στους χορηγούς ανήκουν ήδη οι τράπεζες Εθνική, Πειραιώς, αλλά και το Καζίνο Λουτρακίου.
