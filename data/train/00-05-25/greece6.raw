Αρχισαν το πρωί οι προαγωγικές εξετάσεις της Β  Λυκείου και οι απολυτήριες εξετάσεις της Γ  Λυκείου, οι οποίες διεξάγονται σε πανελλαδικό επίπεδο. 
 Στις προαγωγικές εξετάσεις της Β  Λυκείου θα συμμετάσχουν 85.188 μαθητές και στις απολυτήριες της Γ  Λυκείου θα λάβουν μέρους 73.765 μαθητές. Από τους τελευταίους, θα εισαχθούν σε ΑΕΙ, ΤΕΙ, Πανεπιστήμιο Κύπρου, στις Στρατιωτικές Σχολές και στις Σχολές Aστυνομίας και Πυροσβεστικής Ακαδημίας 61.871.
 Μεθαύριο, Παρασκευή, ξεκινούν οι εξετάσεις της Γ  και Δ  τάξης των Εσπερινών Λυκείων.
 Για τις εξετάσεις της Β  και της Γ  Λυκείου θα χρησιμοποιηθούν 1.249 εξεταστικά κέντρα, ενώ σε 56 εξεταστικά κέντρα θα διαγωνιστούν οι 2.029 μαθητές της Γ  τάξης και οι 1.263 μαθητές της Δ  τάξης Εσπερινών Λυκείων. Για τη βαθμολόγηση των γραπτών όλων των μαθητών θα λειτουργήσουν 94 βαθμολογικά κέντρα σε όλη την Ελλάδα.
 Οι μαθητές της Β  Λυκείου σήμερα εξετάστηκαν στη Νέα Ελληνική Γλώσσα και Γραμματεία και σε Κείμενα Νεοελληνικής Λογοτεχνίας. Οι μαθητές της Γ  Λυκείου εξετάστηκαν στη Νεότερη Ελληνική Ιστορία.
 Οι εξετάσεις της Β  και της Γ  Λυκείου ολοκληρώνονται στις 24 Ιουνίου, ενώ δύο 
ημέρες νωρίτερα, στις 22 Ιουνίου, ολοκληρώνονται οι εξετάσεις της Γ  και Δ  τάξης των Eσπερινών Λυκείων.
 Οι εξετάσεις ξεκινούν στις 8.30 το πρωί και οι υποψήφιοι πρέπει να προσέρχονται στις αίθουσες μέχρι τις 8 π.μ. Η διάρκεια εξέτασης κάθε μαθήματος 
 Οι γενικές εξετάσεις για τους παλαιούς αποφοίτους ολοκληρώθηκαν χθες, ενώ οι εξετάσεις στα ειδικά μαθήματα θα διεξαχθούν από 26 Ιουνίου μέχρι 3 Ιουλίου.
 Χθες, οι υποψήφιοι της πρώτης και δεύτερης δέσμης εξετάστηκαν στη Φυσική, της τρίτης στα Λατινικά και της τέταρτης στα Μαθηματικά. Συνολικά και στις τέσσερις δέσμες είχαν δηλώσει συμμετοχή 45.935 υποψήφιοι και παρόντες ήταν 39.054, δηλαδή ποσοστό αποχής 15%.
