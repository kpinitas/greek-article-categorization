Στις περίπου 9 δραχμές το λίτρο περιορίστηκε τελικά η αύξηση της τιμής της βενζίνης. Eκτός από τα διυλιστήρια, που δέχτηκαν να μειώσουν την τιμή κατά 3, 30 δραχμές, τελικά και οι εταιρείες πετρελαιοειδών απορρόφησαν 1 δραχμή, ενώ 
μέχρι τέλους ανένδοτοι έμειναν οι βενζινοπώλες. Ετσι, από σήμερα η ενδεικτική τιμή τής σούπερ για Αττική και Θεσσαλονίκη διαμορφώνεται στις 273, 90 δραχμές και της αμόλυβδης στις 257, 50 δραχμές. Οι προσπάθειες του υπουργού Ανάπτυξης Νίκου Χριστοδουλάκη, προκειμένου να πειστούν οι βενζινοπώλες, συνεχίστηκαν και 
χθες το πρωί, χωρίς όμως αποτέλεσμα. Ωστόσο, το μόνο που δέχτηκε η ομοσπονδία τους, είναι να συστήσει στα μέλη της να μην υπάρξουν ανατιμήσεις στη λιανική, πέραν αυτών που προκύπτουν από τα τιμολόγια αγοράς. 
 Σε δηλώσεις του χθες ο Νίκος Χριστοδουλάκης, αναφερόμενος στην επίτευξη της συμφωνίας με τα διυλιστήρια και τις εταιρείες, χαρακτήρισε υπεύθυνη τη στάση των εκπροσώπων του κυκλώματος πετρελαιοειδών. Εκτίμησε δεν ότι το φαινόμενο είναι καθαρά συγκυριακό και γι' αυτο δε θα πρέπει όλοι να προσέξουν, ώστε να μην πυροδοτήσει κύμα πληθωριστικών εντυπώσεων και προσδοκιών.
 Χθες η τιμή του πετρελαίου συνεχίστηκε να κυμαίνεται στα επίπεδα των 28 δολαρίων το βαρέλι, ενώ οι εξελίξεις, τόσο σε επίπεδο ΟΠΕΚ όσο και στις ΗΠΑ, δεν δείχνουν ότι τις επόμενες μέρες θα υπάρξει αποκλιμάκωση.
 Μετά τις νέες αυξήσεις, που ανέρχονται σε 8, 60 δραχμές για τη σούπερ, 8, 80 δραχμές για την αμόλυβδη και 2, 80 δραχμές για το ντίζελ κίνησης, οι ενδεικτικές τιμές διαμορφώνονται ως εξής: 
