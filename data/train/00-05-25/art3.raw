 άνθρωπος που κάποια στιγμή κράτησε στα χέρια του και διαχειρίστηκε την πιο βαριά θεατρική κληρονομιά της χώρας του, αλλά και μια από τις σημαντικότερες του κόσμου, ο Ολέγκ Νικολάγεβιτς Εφρέμοφ, διευθυντής του Θεάτρου Τέχνης της Μόσχας από το 1971, αλλά και της μετεξέλιξής του από το 1987 και μετά σε «Τσέχοφ - Θέατρο Τέχνης της Μόσχας», δεν υπάρχει πια. Πέθανε χθες στο διαμέρισμά του στη ρωσική πρωτεύουσα σε ηλικία 73 χρόνων. 
 Αφησε πίσω του μια ανολοκλήρωτη παράσταση του «Σιρανό ντε Μπερζεράκ» του Εδμόνδου Ροστάν, δεκάδες παραστάσεις που οι Μοσχοβίτες αλλά και το ευρωπαϊκό κοινό δεν θα ξεχάσουν ποτέ, πολλές ταινίες (αφού εκτός από σκηνοθέτης υπήρξε και ηθοποιός) και ένα τεράστιο έργο. 
 Για τον Ολέγκ Εφρέμοφ η κληρονομιά του Στανισλάβσκι, ιδρυτού το 1898 μαζί με τον Βλαντιμίρ Νεμίροβιτς- Νταντσένκο του Θεάτρου Τέχνης της Μόσχας, αλλά και η 
καταιγιστική επίδραση του Τσέχοφ στο παγκόσμιο θέατρο, αφού στο Θέατρο Τέχνης είδε το πρώτο θριαμβευτικό ανέβασμα του «Γλάρου» του, την πρώτη κιόλας σεζόν της λειτουργίας του, δεν ήταν κάτι το απολιθωμένο, αλλά μια ζωντανή και γεμάτη 
 Το ελληνικό κοινό, που είχε την τύχη κάμποσες φορές να θαυμάσει παραστάσεις του Θεάτρου Τέχνης της Μόσχας, συνδέθηκε ιδιαίτερα με τον Ολέγκ Εφρέμοφ όταν ήρθε στην Αθήνα (1985 και 1988) για να συνεργαστεί με το θίασο της Τζένης Καρέζη και του Κώστα Καζάκου. Ο «Βυσσινόκηπός» του υπήρξε μια μεγάλη καλλιτεχνική και εμπορική επιτυχία. Τελευταία φορά που ο Εφρέμοφ ήρθε στην Ελλάδα ήταν το 1995, όταν το Θέατρο Τέχνης της Μόσχας παρουσίασε στα «Δημήτρια» της Θεσσαλονίκης το «Θείο Βάνια» του Τσέχοφ με τον ίδιο στον κύριο ρόλο.
 Γεννήθηκε το 1927. Σπούδασε στη δραματική σχολή του Θεάτρου Τέχνης της Μόσχας 
και άρχισε την καριέρα του από το παιδικό θέατρο. Στη συνέχεια οργάνωσε τη δική του ομάδα με νέους ηθοποιούς, η οποία το 1958 έγινε ο βασικός πυρήνας του 
θεάτρου «SΟVREMENNIK». Κάτω από τη δική του διεύθυνση το θέατρο αυτό αναδείχτηκε σε κυρίαρχο της ρωσικής σκηνής, με ιδιαίτερη επίδραση στο νεανικό κοινό και με ανοίγματα στο μοντέρνο ρεπερτόριο, σοβιετικό αλλά και διεθνές. Δίπλα σε έργα του Σατρόφ («Οι μπολσεβίκοι») και του Σβομποντιν («Οι λαϊκιστές») λάνσαρε στη Σοβιετική Ενωση τον Τζον Οσμπορν και τον Γουίλιαμ Γκίμπσον.
 Το 1971 αντικατέστησε στη διεύθυνση του Θεάτρου Τέχνης της Μόσχας τον Μπόρις Λιβάνοφ. Η άφιξή του στο θέατρο από το οποίο προερχόταν επενδύθηκε με μεγάλες προσδοκίες αναγέννησης. Για άλλους πέτυχε, γι' άλλους δεν έφερε την αναμενόμενη βελτίωση των καλλιτεχνικών του σταθερών. Ο Εφρέμοφ, όμως, ήταν αυτός που πρωτοστάτησε στο να αποκτήσει το Θ.Τ. της Μόσχας το νέο του κτίριο στη λεωφόρο Τversko yμε ένα μεγάλο αμφιθέατρο 1.400 θέσεων. Ηταν αυτός που ανανέωσε το μύθο του Θ.Τ. στην Ευρώπη με περιοδείες. 
 Η Σοβιετική Ενωση τον τίμησε δεόντως. Το 1976 πήρε τον τίτλο του Λαϊκού Καλλιτέχνη της Σ.Ε., ενώ του απονεμήθηκαν πολλές φορές κρατικά βραβεία. Ο Ολέγκ Εφρέμοφ, πάντως, έγινε στη συνέχεια από τους πιο γνωστούς και θερμούς υποστηρικτές της «περεστρόικα» του Μιχαήλ Γκορμπατσόφ. Ο θάνατός του σκόρπισε συγκίνηση στη Μόσχα και ανακοινώθηκε από τον ίδιο τον υπουργό Πολιτισμού της Ρωσίας. 
