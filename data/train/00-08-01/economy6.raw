 Δρακόντεια μέτρα ασφαλείας υιοθέτησε η γερμανική κυβέρνηση, προκειμένου να εξασφαλίσει το αδιάβλητο της δημοπρασίας που ξεκίνησε χθες για την εκποίηση 4-6 αδειών κινητής τηλεφωνίας τρίτης γενιάς. 
 Χαρακτηριστικό των αυστηρών μέτρων ασφαλείας που έχουν λάβει οι γερμανικές αρχές είναι ότι στους αντιπροσώπους των διεκδικητριών εταιρειών που συμμετέχουν στη διαδικασία των προσφορών απαγορεύεται να επισκέπτονται, χωρίς συνοδεία, ακόμη και την τουαλέτα. 
 Η επικοινωνία μεταξύ τους, όπως και με τους 200 αντιπροσώπους Mέσων Mαζικής Eνημέρωσης που καλύπτουν τη δημοπρασία, απαγορεύεται «διά ροπάλου», ενώ τα κινητά τηλέφωνα έχουν «εξοστρακιστεί», σε μια προσπάθεια να αποκλειστεί κάθε απόπειρα συννενόησης μεταξύ των διεκδικητριών εταιρειών. 
 Ο χώρος του στρατιωτικού καταυλισμού κοντά στο Μέινζ, όπου πραγματοποιείται η δημοπρασία, μοιάζει με στρατοκρατούμενο χώρο, αφού, εκτός από τους αστυνομικούς φρουρείται και από ανθρώπους ιδιωτικών εταιρειών ασφάλειας, που είναι ντυμένοι με αλεξίσφαιρα γιλέκα και μοιάζουν, σύμφωνα με παρατηρητές, περισσότερο με μπράβους νυχτερινών μαγαζιών.
 Σύμφωνα με τη διαδικασία, έως και 4 αντιπρόσωποι από κάθε όμιλο είναι απομονωμένοι σε ξεχωριστά δωμάτια. Οι προσφορές υποβάλλονται μέσω ασφαλούς τηλεφώνου και ηλεκτρονικής σύνδεσης με τον πρόεδρο της δημοπρασίας. Οι αντιπρόσωποι επιτρέπεται να επικοινωνούν κατά τη διάρκεια του κάθε γύρου υποβολής των προσφορών -ο οποίος κρατά 40 λεπτά- μόνο με την εταιρεία τους ή την κοινοπραξία που αντιπροσωπεύουν, ενώ τους απαγορεύεται η επικοινωνία με οποιονδήποτε άλλο.
 Οι εταιρείες που συμμετέχουν είναι ελεύθερες να επιλέξουν τους αντιπροσώπους τους, στους οποίους συμπεριλαμβάνονται ψυχολόγοι, επιστήμονες με γνώσεις στη θεωρία των παιγνίων ή ακόμη υπάλληλοί τους με μεγάλη εμπειρία σε προηγούμενους
 Καθώς οι εφτά διεκδικήτριες εταιρείες στη χθεσινή πρώτη ημέρα της δημοπρασίας ήταν ιδιαίτερα προσεκτικές και καθόλου φειδωλές στις προσφορές τους, κανείς δεν μπορούσε να εκτιμήσει πότε θα ολοκληρωθεί η διαδικασία. Αργά το απόγευμα, ύστερα και από τον έκτο γύρο, το σύνολο των προσφορών είχε προσεγγίσει τα 2, 3 δισ. μάρκα, με τη France Telecom, που συμμετέχει στη δημοπρασία από κοινού με τη γερμανική εταιρεία κινητής τηλεφωνίας Mobilcom, να προηγείται.
 Η γερμανική κυβέρνηση, που ξεκίνησε το διαγωνισμό με δύο ώρες καθυστέρηση, λόγω τεχνικών προβλημάτων, αναμένει ότι από τη δημοπρασία αυτή θα καταφέρει να
συγκεντρώσει περί τα 32, 4 δισ. δολάρια. Η Γερμανία είναι η τρίτη χώρα, μετά τις Βρετανία και Ολλανδία, που ακολουθεί τη μέθοδο της δημοπρασίας για την προσφορά αδειών ανάπτυξης των νέων δικτύων κινητής τηλεφωνίας. Από το τελικό αποτέλεσμά της εκτιμάται ότι θα κριθεί η μελλοντική πορεία αρκετών ευρωπαϊκών κολοσσών κινητής και σταθερής τηλεφωνίας.
 Το δέλεαρ για τους εφτά κολοσσούς που συμμετέχουν στη διαδικασία, μεγάλο, αφού
η γερμανική αγορά είναι η μεγαλύτερη στην Ευρώπη. Από την άλλη πλευρά, οι μελλοντικές προσδοκίες κερδοφορίας είναι τεράστιες, καθώς αναμένεται ότι οι υψηλής ταχύτητας υπηρεσίες μεταφοράς δεδομένων και Ιντερνετ μέσω των κινητών τρίτης γενιάς θα κυριαρχήσουν σε λίγα χρόνια, έναντι των αντιστοίχων μέσω των δικτύων σταθερής τηλεφωνίας.
 Στη δημοπρασία συμμετέχουν μερικά από τα μεγαλύτερα ονόματα της παγκόσμιας κινητής και σταθερής τηλεφωνίας. Οι εφτά τηλεπικοινωιακοί κολοσσοί που διασταυρώνουν τα ξίφη τους, ακολούθησαν ιδιαίτερα προσεκτική στρατηγική χθες, αποφεύγοντας τα μεγάλα ανοίγματα. Αυτοί είναι οι 4 κινητές τηλεφωνίες που δραστηριοποιούνται ήδη στη γερμανική αγορά, η θυγατρική τηλεφωνία της Deutsche
 Οι δύο τελευταίες φαίνεται ότι θα είναι οι χαμένες της διαδικασίας, σύμφωνα με
τους αναλυτές. Εάν όμως οι κορυφαίοι διεκδικητές θελήσουν να ασκήσουν το δικαίωμά τους για εξαγορά τριών μπλοκ φάσματος -αντί των δύο που απαιτούνται για να δοθεί μια άδεια- από τα 12 μπλοκ που δημοπρατούνται συνολικά, τότε ίσως
οι άδειες που θα δοθούν να είναι 5 ή και 4. Ηδη από τους πρώτους γύρους η Deutsche Telekom διεκδικεί τρια μπλοκ, γεγονός που σημαίνει ότι ένας από τους μεγάλους παίκτες θα μείνει αναγκαστικά εκτός.
