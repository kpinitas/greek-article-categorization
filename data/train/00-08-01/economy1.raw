Θετικά υποδέχθηκαν οι ξένοι θεσμικοί τη χθεσινή ανακοίνωση της Μοrgan Stanle yγια την επικείμενη αναβάθμιση της ελληνικής χρηματιστηριακής αγοράς.
 Αντίθετα η εγχώρια αγορά δεν αντιμετώπισε με τον ίδιο τρόπο την αναγγελία αυτή
και επηρεασμένη από την «υπεραισιοδοξία» που είχε καλλιεργήσει η κυβέρνηση, η οποία εκτιμούσε ότι η αναβάθμιση θα γινόταν νωρίτερα, έκλεισε με υποχώρηση.
 Το οξύμωρο στην υπόθεση αυτή είναι ότι η μετοχή της Εθνικής υποχώρησε κατά 1, 9% στη Σοφοκλέους, ενώ λίγες ώρες αργότερα στο Χρηματιστήριο της Νέας Υόρκης
 Βέβαια τα κεφάλαια που υπολογίζονται να εισρεύσουν στην ελληνική αγορά ανέρχονται σε 6 δισ. δολάρια (περισσότερα από 2 τρισ. δρχ.) και δεν πρέπει να αναμένονται πριν από δέκα μήνες. Οπως έγινε γνωστό χθες, ο διεθνής οίκος θα ενεργοποιήσει την αναβάθμιση στις 31.05.2001, δηλαδή πρακτικά από την ημερομηνία αυτή και μετά οι ελληνικές μετοχές που προτείνει η Morgan Stanle yθα περιλαμβάνονται στους ειδικούς δείκτες που έχει καταρτίσει.
 Το γεγονός αυτό αποκτά ιδιαίτερη πολιτική χροιά, καθώς η χώρα μας θα είναι η μοναδική χώρα-μέλος της Ευρωπαϊκής Ενωσης η οποία συμπεριλαμβάνεται στους δείκτες του διεθνούς οργανισμού 5 ολόκληρους μήνες μετά την ένταξή της στη ζώνη του Ευρώ.
 Στην περίπτωση της Πορτογαλίας, ό,τι θα συμβεί στη χώρα μας με 5 μήνες καθυστέρηση συνέβη 7 μήνες περίπου πριν από την ένταξη της χώρας στην Οικονομική και Νομισματική Ενωση. Το γεγονός αυτό, σύμφωνα με στελέχη της αγοράς, μπορεί να αποτελέσει την αφορμή για εκδήλωση υποτιμητικής κερδοσκοπίας.
 Παρ' όλα αυτά, ο υπουργός Εθνικής Οικονομίας διατήρησε την αισιοδοξία του και σε συνέντευξη Tύπου που παραχώρησε χθες υπογράμμισε το γεγονός, λέγοντας ότι «η αναβάθμιση της ελληνικής αγοράς έγινε νωρίτερα από ό,τι ανεμένετο αρχικά». Ο υπουργός κληθείς να σχολιάσει το πώς αυτό συμβαδίζει με την πρακτική που είχε ακολουθήσει ο διεθνής οργανισμός στην περίπτωση της Πορτογαλίας, απέφυγε να απαντήσει, επισημαίνοντας μόνο το «αυτονότητο». Δηλαδή, ότι «πάντοτε στις αναβαθμίσεις μεσολαβεί μία μεγάλη περίοδος προσαρμογής. Για το λόγο αυτόν απαιτούνται κάποιοι μήνες, από την ημέρα που ανακοινώνεται η αναβάθμιση μέχρι να ενεργοποιηθεί αυτή».
 Ο υπουργός Εθνικής Οικονομίας, ακολούθως, εξέφρασε την ικανοποίησή του, γιατί η αναβάθμιση της ελληνικής αγοράς αντανακλά δύο σημαντικές εξελίξεις, όπως είπε: 
 Πρώτον, ο διεθνής οίκος αναγνωρίζει ότι προχωρεί ικανοποιητικά ο θεσμικός εκσυγχρονισμός του ελληνικού Xρηματιστηρίου. Ετσι η θεσμική λειτουργία του και
οι κανόνες διαφάνειας που το διέπουν είναι ανάλογοι αυτών που ισχύουν στα άλλα
 Δεύτερον, ο διεθνής οίκος με την απόφασή του αυτή συγκαταλέγει την Eλλάδα στις
αναπτυγμένες οικονομίες, γεγονός που επιβεβαιώνει τη δύναμη της ελληνικής οικονομίας και την αξιοπιστία της οικονομικής πολιτικής.
 Kυβερνητικοί παράγοντες, με αφορμή την ανακοίνωση της Morgan Stanle y, χαρακτήριζαν -σε κλίμα ευφορίας- την προαναγγελθείσα αναβάθμιση σαν «άδεια λειτουργίας ενός μαγαζιού, που ήδη στήθηκε στα πόδια του», συνέδεαν την αναβάθμιση με την ΟNE, τονίζοντας ότι «είναι αναγνώριση μιας καλής πορείας της
ελληνικής οικονομίας», αλλά και συνέδεαν -προφανώς απολογούμενοι για τις κυβερνητικές αισιόδοξες προβλέψεις όσον αφορά το χρόνο αναβάθμισης- με τη γεωπολιτική θέση της χώρας, σε μια ταραγμένη περιοχή.
 Tόνιζαν ακόμη ότι οι αναπτυγμένες αγορές (όπως πλέον θα γίνει η ελληνική), «δεν αφήνουν να πέσουν εύκολα τα επίπεδα των τιμών των μετοχών», προφανώς για να σταματήσουν τη «σπερμολογία» για νέο, χαμηλότερο, επίπεδο τιμών. Οι καλές μετοχές, πρόσθεταν, θα πάνε καλά.
 Οσο για το τι αλλάζει στις διαθέσεις των ξένων επενδυτών απέναντι στη Σοφοκλέους οι ίδιοι κυβερνητικοί παράγοντες έλεγαν: «Οι ξένοι θεσμικοί επενδυτές είναι υποχρεωμένοι εκ των πραγμάτων να αλλάξουν τα πρόσωπα που χειρίζονται τα χαρτοφυλάκιά τους, καθώς και τα κριτήρια με τα οποία αντιμετώπιζαν, σε σχέση με τις τοποθετήσεις τους, την ελληνική χρηματιστηριακή
αγορά. Mια ακόμη σημαντική αλλαγή είναι ότι στα χαρτοφυλάκια των ξένων θεσμικών θα εισέλθουν πια πιο ώριμοι και σοβαροί πελάτες, που θα ενδιαφερθούν για ώριμες τοποθετήσεις».
