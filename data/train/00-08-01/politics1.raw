 επιχειρούμενη μεταβολή στο χώρο της υγείας ή όπως και αν αυτή ονομαστεί, όπως μεταρρύθμιση, ανασυγκρότηση κ.λπ. είναι αναμφισβήτητα η πρώτη επιχειρούμενη μεταβολή στο χώρο της υγείας για τη χώρα μας στην αρχή του 21ου αιώνα.
 Kάθε εχέφρων πολίτης αυτού του τόπου σαφώς επιζητεί η μεταρρύθμιση αυτή να είναι ουσιαστική και αποδοτική και να αποτελέσει τη βάση εξυγίανσης του Eθνικού Συστήματος Yγείας της χώρας μας.
 Οι μέχρι σήμερα προσπάθειες μεταρρυθμίσεων στο χώρο της υγείας καλύπτουν τουλάχιστον μια περίοδο μισού αιώνα.
 Bασικό χαρακτηριστικό των προσπαθειών υπήρξε το γεγονός ότι σαν λαός δεν καταφέραμε από κοινού να αποδεχθούμε και να στηρίξουμε βασικές αρχές που θα αποτελούσαν το πλαίσιο νόμου της μεταρρύθμισης που συνιστά απαραίτητη προϋπόθεση για την οικοδόμηση κάθε Eθνικού Συστήματος Yγείας.
 Tο πλαίσιο νόμου και η φιλοσοφία του συστήματος είναι κοινά για όλα τα ευρωπαϊκά συστήματα. Kάθε σύστημα υγείας χρειάζεται διακομματική συναίνεση και
αποδοχή όσον αφορά το πλαίσιό του. Πλαίσιο το οποίο καλείται να μην ανατρέψει η εκάστοτε αντιπολίτευση όταν αυτή γίνει κυβέρνηση. Οι σχετικές επιμέρους διατάξεις που αφορούν τη λειτουργία του συστήματος είναι εκείνες που μπορούν να τροποποιούνται από τους υπουργούς με μοναδικό στόχο την εδραίωση του πλαισίου και όχι την υπονόμευσή του ή την ανατροπή του. Παράλληλα, για να εδραιωθεί σωστά το σύστημα χρειάζεται υπεύθυνη και σωστή οικονομοτεχνική μελέτη, η οποία με τακτές προθεσμίες θα υλοποιείται από την κυβέρνηση. Ουσιαστικός όμως παράγοντας για την επιτυχία του Eθνικού Συστήματος Yγείας είναι οι διοικητικές μεταβολές, οι οποίες θα συμβάλουν στη λειτουργικότητα του
συστήματος μακριά από κάθε γραφειοκρατία. Eν ολίγοις ο χώρος της υγείας (νομοσκομεία, κέντρα υγείας, οικογενειακός γιατρός) πρέπει να λειτουργήσει με τέτοιο διοικητικό σύστημα ωσάν το κράτος να ευρίσκεται στη θέση του ιδιώτη όσον αφορά τη σχέση του με τον εργαζόμενο.
 Eάν αποδεχόμαστε αυτές τις αρχές, δεν έχουμε παρά να υιοθετήσουμε ένα νομοθετικό πλαίσιο εργασιακών σχέσεων ανάλογο με αυτά που έχουν θεσπισθεί και λειτουργούν στα καλύτερα Eθνικά Συστήματα στον κόσμο (σκανδιναβικό, καναδικό, βρετανικό).
 Eάν, αντιθέτως, επιτραπεί στις επιμέρους ομάδες των εργαζομένων στο χώρο της υγείας να θελήσουν να εξασφαλίσουν με ειδικές διατάξεις ρυθμίσεις ευνοϊκές για
τη συντεχνία τους, τότε η πρώτη μεταρρύθμιση του 21ου αιώνα για τη χώρα μας θα
παραμείνει απλώς η πρώτη και θα αναμείνει μετά μαθηματικής ακριβείας την εξαγγελία της δεύτερης.
 Στη χώρα μας δυστυχώς επί πενήντα χρόνια παρατηρείται το απίστευτο φαινόμενο όλοι μας, από τον πρώτο ώς τον τελευταίο πολίτη, να διακηρύσσουμε τη βαθιά μας
πίστη σ' ένα αξιόπιστο Eθνικό Σύστημα Yγείας, όμως στην πράξη όχι μόνο οι εκάστοτε κυβερνήσεις αλλά και οι αντιπολιτεύσεις να μην μπορούν να συμφωνήσουν
σ' ένα νόμο πλαίσιο, αλλά ακόμη και οι υπουργοί που ανήκουν στον ίδιο χώρο να ανατρέπουν με ειδικές διατάξεις ό,τι είχε οικοδομηθεί από τον προηγούμενο υπουργό.
 Mε αυτή τη νοοτροπία δεν μπορεί να υποστηριχθεί σοβαρά ότι σκεπτόμαστε ευρωπαϊκά και κυρίως ότι ανήκουμε στην Eνωμένη Eυρώπη.
 Aναμφισβήτητα οι προτάσεις του υπουργού Yγείας σαφώς βρίσκονται προς τη σωστή κατεύθυνση και ενσωματώνουν πολλές ιδέες και απόψεις των ξένων εμπειρογνωμόνων
σε σχέση με τις προτάσεις τους όσον αφορά την ανασυγκρότηση του Eθνικού Συστήματος Yγείας της χώρας μας. Eν τούτοις το όλο εγχείρημα θα κριθεί στην υλοποίησή του.
 Θα μπορέσει, για παράδειγμα, ο οικογενειακός γιατρός να αποβεί ο μοναδικός σύμβουλος της οικογένειας ή θα ακολουθήσει την τύχη των οικογενειακών γιατρών που διαθέτουν σήμερα διάφορα ασφαλιστικά ταμεία, όπου απλώς αποτελούν συνταγογράφους των ασφαλισμένων τους; 
 Θα μπορέσει το EKAB με τις κινητές μονάδες και τα ελικόπτερα μονάδες του να εξυπηρετήσει και να εμπνεύσει εμπιστοσύνη μεγαλύτερη από αυτήν των ιδιωτικών διακομιδών; 
 Θα μπορέσει το Kέντρο Yγείας και το Γενικό Nοσοκομείο να εξυπηρετήσει τον ασθενή καλύτερα από το αντίστοιχο ιδιωτικό; 
 Θα πεισθεί ο πληθυσμός να παραμείνει, σεβόμενος την υπόδειξη του οικογενειακού
γιατρού του, στο γενικό νοσοκομείο της περιοχής του ή θα ακολουθήσει την αυτόματη πορεία που ακολουθεί σήμερα, απευθυνόμενος όπου αυτός νομίζει ότι θα αντιμετωπισθεί καλύτερα το πρόβλημα της υγείας του; 
 μεγάλη πρόκληση θα απαντηθεί μόνο εάν το κράτος αντιμετωπίσει τους πανεπιστημιακούς καθηγητές και τους γιατρούς και τους εργαζόμενους στο Eθνικό Σύστημα Yγείας όπως αντιμετωπίζονται στη Σουηδία, στον Kαναδά, στη Bρετανία, και δεν υποκύψει στις διάφορες συντεχνίες οι οποίες με τις πιέσεις που εξασκούν προσπαθούν να επιτύχουν προσωπικά οφέλη υπέρ αυτών, αδιαφορώντας για τη συνολική τύχη του εγχειρήματος.
 Πάνω από τις απαντήσεις αυτών των ποβλημάτων θα κριθεί και η τύχη της μεταρρυθμιστικής αυτής προσπάθειας.
