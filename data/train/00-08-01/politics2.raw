 Εντονες προσπάθειες επιβεβαίωσης του αντιπολιτευτικού ρόλου της κάνει η Νέα Δημοκρατία εν μέσω καλοκαιριού. Διά του προέδρου της, αλλά και λίγων στελεχών της, επιχειρεί καθημερινές παρεμβάσεις σχεδόν σε όλα τα τρέχοντα θέματα της επικαιρότητας.
 Ξεκινά από τα προβλήματα της Tοπικής Aυτοδιοίκησης, αγγίζει τα θέματα Παιδείας, το ρόλο της Δημόσιας Επιχείρησης Κινητών Αξιών στο Xρηματιστήριο και
 Λίγες μόλις ημέρες πριν από την αναχώρηση του K. Kαραμανλή για 10ήμερες διακοπές στην Ιο, η Ν.Δ. επιχειρεί να πείσει ότι αντιπολιτεύεται επαρκώς την κυβέρνηση, χωρίς να πτοείται από τη θερινή ραστώνη και ότι έχει καθημερινή παρουσία.
 Ετσι, μετά τις συνεχείς συναντήσεις που είχε τις προηγούμενες ημέρες με τομεάρχες και κλαδάρχες του κόμματος, χθες ο Κώστας Καραμανλής συναντήθηκε με την Eκτελεστική Eπιτροπή της Ενιαίας Νομαρχιακής Αυτοδιοίκησης και κατήγγειλε την κυβέρνηση για κομματική χειραγώγηση και ποδηγέτηση των Οργανισμών της Tοπικής Aυτοδιοίκησης.
 Στη συνάντηση μετείχαν, από την πλευρά της ΕΝΑΕ, οι κ. Θ. Κατριβάνος, Π. Γιαννόπουλος, Κ. Παπαδόπουλος, Πρ. Σιβένας, Χρ. Κοσκινάς και Δ. Σαραβάκος και μετέφεραν στον πρόεδρο της Ν.Δ. τις ομόφωνες προτάσεις της ολομέλειας των νομαρχών και του Δ.Σ. της ΕΝΑΕ για την περαιτέρω συνταγματική κατοχύρωση της Tοπικής Aυτοδιοίκησης στο πλαίσιο της διαδικασίας αναθεώρησης του Συντάγματος.
Ο πρόεδρος της Ν.Δ., από την πλευρά του, αφού κατήγγειλε την κυβέρνηση ότι προσπαθεί να ελέγξει την Τ.Α., είπε ότι οι θέσεις της Ν.Δ. συγκλίνουν με αυτές
της ΕΝΑΕ και αφορούν την ενδυνάμωση και θωράκιση της Tοπικής Aυτοδιοίκησης όλων των βαθμίδων κυρίως ως προς τις αρμοδιότητές της, τους πόρους της και την
 Την ίδια ώρα, ο εκπρόσωπος του κόμματος Αρης Σπηλιωτόπουλος επαναφέρει το θέμα
της ΔΕΚΑ και του ρόλου που αυτή έπαιξε προεκλογικά και είπε ότι εγείρονται πολλά ζητήματα σε ό,τι αφορά την αγορά και πώληση μετοχών από την τράπεζα και τις συναλλαγές της με τη ΔΕΚΑ στη διάρκεια της προεκλογικής περιόδου. Οπως είπε, τόσο οι αρμόδιοι υπουργοί όσο και η Τράπεζα της Ελλάδος έχουν υποχρέωση να προωθήσουν άμεσα τους επιβαλλόμενους ελέγχους, προκειμένου να διευκρινιστεί
κατά πόσο οι σχετικές αποφάσεις λαμβάνονταν με επιχειρηματικά ή κομματικά κριτήρια. Ο κ. Σπηλιωτόπουλος πρόσθεσε πως μέχρι να πραγματοποιηθεί αυτή η έρευνα ο διοικητής της τράπεζας είναι ανάγκη να απέχει των καθηκόντων του.
 Στη δραστηριότητα της ΔΕΚΑ, αλλά όχι μόνον, αναφέρθηκε και ο κοινοβουλευτικός εκπρόσωπος της Ν.Δ. Προκόπης Παυλόπουλος, ο οποίος σε δηλώσεις του αναφέρθηκε και στη μεταρρύθμιση στην Yγεία, αλλά και τη δράση των νονών της νύχτας. Για την εξαγγελθείσα μεταρρύθμιση στην Yγεία είπε ότι πέραν του ότι δεν προοιωνίζεται τίποτε το θετικό, συνιστά ευθεία καταγγελία του νυν υπουργού κατά των προκατόχων του για ανικανότητα, διαπλοκή και ιδίως, στήριξη συγκεκριμένων συμφερόντων, την ίδια στιγμή που το αγαθό της υγείας για τον απλό πολίτη κατατάσσεται στα ουσιώδη εν πλήρει ανεπαρκεία. Οσον αφορά τη δράση
των νονών της νύχτας, ο κ. Παυλόπουλος είπε ότι καταρρίπτουν και γελοιοποιούν την κυβερνητική προπαγάνδα περί ασφάλειας του πολίτη.
