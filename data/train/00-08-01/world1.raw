 Επέζησε της προτάσεως μομφής, όπως αναμενόταν, η κυβέρνηση του Ισραήλ, ωστόσο ο πρωθυπουργός Εχούντ Μπάρακ φέρεται πληγωμένος, όχι μόνο από το αποτέλεσμα της ψηφοφορίας, αλλά και από την αναπάντεχη, κατά πολλούς, ήττα του υποψηφίου του Εργατικού Κόμματος Σιμόν Πέρες για την προεδρία της χώρας, θέση στην οποία
 Ο Κατσάβ πέρασε το μεγαλύτερο μέρος της καριέρας του ως υπουργός Mεταφορών και
χωρίς να γίνει ιδιαίτερα γνωστός. Ξαφνικά, βρέθηκε στο ύπατο αξίωμα της χώρας,
παραμερίζοντας τον Νομπελίστα Πέρες, ο οποίος εθεωρείτο φαβορί. Οι συντηρητικοί βουλευτές και η Δεξιά πανηγύρισαν την εκλογή του Κατσάβ ως αποδοκιμασία στην ειρηνευτική πολιτική του Μπάρακ και ως προμήνυμα ότι η κυβέρνηση των Εργατικών δεν θα επιβιώσει για πολύ. Ο Κατσάβ, που θεωρείται πολύ πιστός Εβραίος, εξελέγη στο δεύτερο γύρο με 63 ψήφους έναντι 57 του Πέρες, ο οποίος δεν έκρυψε την ανησυχία του μετά τον πρώτο γύρο, όταν ο Κατσάβ
ήρθε πρώτος με 60 ψήφους, έναντι 57 του ιδίου.
 Ο Μπάρακ συνεχάρη τον Κατσάβ και ξεκαθάρισε ότι η εκλογή του δεν σημαίνει αλλαγή της πολιτικής, ιδιαίτερα στο θέμα των διαπραγματεύσεων με τους Παλαιστινίους. Το γραφείο του έσπευσε να διαψεύσει ότι ο πρωθυπουργός ενθάρρυνε βουλευτές του συνασπισμού του να ψηφίσουν εναντίον του Πέρες και υπέρ του αντιπάλου τους Κατσάβ. Ο Μπάρακ και ο Πέρες δεν είχαν πάντα την καλύτερη σχέση, καθώς ο πρωθυπουργός προσπαθούσε να θέσει υπό τον έλεγχό του τον Νομπελίστα πολιτικό και τον προωθούσε σε μικρές υπουργικές θέσεις. Παρατηρητές ανέφεραν ότι με μισή καρδιά υποστήριξε ο Μπάρακ τον Πέρες, γιατί ήταν φανερό ότι ο πρώην ηγέτης των Εργατικών θα προσπαθούσε να διευρύνει τη βάση του και να επηρεάσει την ειρηνευτική διαδικασία από τη θέση του προέδρου της χώρας, παρά το συμβολικό χαρακτήρα της.
 H εκλογή του Πέρες εθεωρείτο βέβαιη όταν ανακοινώθηκε ότι οι βουλευτές του υπερορθόδοξου κόμματος «Σας» αφέθηκαν να ψηφίσουν κατά συνείδηση, καθώς ο πρώην πρωθυπουργός είχε φανεί πολύ γενναιόδωρος απέναντί τους. Ωστόσο, όλοι ψήφισαν εναντίον του όταν τους ανακοινώθηκε ότι ο πνευματικός τους ηγέτης Ραβίνος Ιτζχάκ Κντουρί είδε όραμα που έλεγε ότι θα νικούσε ο Κατσάβ. 
 Ο Μπάρακ πέτυχε να περάσει και από τις συμπληγάδες της πρότασης μομφής, υπέρ και εναντίον της οποίας ψήφισαν 50 βουλευτές. Για να περάσει η πρόταση, έπρεπε
να συγκεντρώσει 61 ψήφους. Τώρα ο Μπάρακ έχει τουλάχιστον 3 μήνες, ώς τον Οκτώβριο, για να ολοκληρώσει τη συμφωνία με τους Παλαιστίνιους, χωρίς πιέσεις από τη βουλή, η οποία κλείνει. Ο Ισραηλινός πρωθυπουργός παραδέχτηκε ότι δεν έχει την πλειοψηφία για να περάσει ειρηνευτική συμφωνία με τους Παλαιστίνιους,
αλλά εξέφρασε την ελπίδα ότι η διάθεση των Iσραηλινών θα αλλάξει όταν τους παρουσιάσει έτοιμο κείμενο συμφωνίας που θα εγγυάται την ειρήνη και την ασφάλεια του κράτους.
 Xθες, έγινε γνωστό ότι η Αμερικανίδα υπουργός Eξωτερικών Μάντλεν Ολμπράιτ τηλεφώνησε στον Ισραηλινό ομολογό της για να τον ρωτήσει για τη στάση του. Ο ραδιοφωνικός σταθμός του Ισραήλ μετέδωσε ότι ο Δαβίδ Λεβί της επιβεβαίωσε ότι θα παραιτηθεί, αν δεν σχηματιστεί κυβέρνηση εθνικής ενότητας ώς αύριο και ότι θα υποστηρίξει τη διάλυση της βουλής και την προκήρυξη πρόωρων εκλογών. Η διαδικασία αυτή όμως αργεί πολύ, γιατί θα χρειαστούν ακόμα δύο ψηφοφορίες μετά
