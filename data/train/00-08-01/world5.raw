 Συνεχή ενίσχυση της στρατιωτικής της οντότητας επιδιώκει η Ρωσία και ταυτοχρόνως φροντίζει να ανακτήσει την επιρροή της σε περιοχές απ' όπου η κατάρρευση της ΕΣΣΔ την ανάγκασε να αποσυρθεί, όπως η Μεσόγειος.
 Η Μόσχα σκοπεύει να στείλει στη Μεσόγειο μια ομάδα μάχης με επικεφαλής αεροπλανοφόρο μέχρι το τέλος του 2000. Η ομάδα αυτή πιστεύεται ότι θα έχει πολύ μεγαλύτερη ισχύ απ' ότι είχαν στο παρελθόν οι σοβιετικές ναυτικές δυνάμεις στη Μεσόγειο.
 «Σκοπεύουμε να επιστρέψουμε στη Μεσόγειο. Σας διαβεβαιώνω ότι τα πλοία υπό τη σημαία του Αγίου Ανδρέα θα έχουν μεγαλύτερη ισχύ από την ισχύ του Σοβιετικού Στολίσκου της Μεσογείου», δήλωσε προχθές ο αρχηγός του ρωσικού Πολεμικού Nαυτικού, ναύαρχος Βλαντιμίρ Κουρογέντοφ. 
 Ο Ρώσος πρόεδρος, Βλαντιμίρ Πούτιν, ο οποίος επισκέφθηκε τον ναύσταθμο του Μπαλτίισκ, έδρα του στόλου της Βαλτικής, δήλωσε ότι «όταν το Nαυτικό έγινε αδύναμο ήταν πάντα χειρότερα για τη χώρα. Οταν στεκόταν στα πόδια του, η Ρωσία
σηκωνόταν και ήταν σε θέση να αποκαλεί τον εαυτό της μεγάλη χώρα».
 Τόνισε ακόμη ότι «σήμερα ο παράγοντας της στρατιωτικής ισχύος έχει μεγάλη σημασία, ιδίως για τη διατήρηση της σταθερότητας στη χώρα και την εγγύηση της ειρηνικής και προοδευτικής ανάπτυξής της».
Ο Ρώσος πρόεδρος αποδέχθηκε πρόταση του Λίβυου ηγέτη, Μουαμάρ Καντάφι, να επισκεφθεί τη Λιβύη, αν και δεν ανακοινώθηκε η ημερομηνία.
 Σύμφωνα με Δυτικούς αναλυτές, η ισχυρή ρωσική ναυτική παρουσία στη Μεσόγειο θα
μπορούσε να περιπλέξει ενδεχόμενες ΝΑΤΟϊκές επιχειρήσεις στα Βαλκάνια και τη Μέση Ανατολή και δείχνει ότι η Ρωσία σχεδιάζει να αναμιχθεί περισσότερο ενεργά
 Στο πλαίσιο της αναβάθιμισης της ρωσικής στρατιωτικής ισχύος, ανακοινώθηκε χθες ότι ο αριθμός των Ρώσων αλεξιπτωτιστών θα αυξηθεί σε 45.000 ώς το τέλος του 2001. Οπως δήλωσε ο εκπρόσωπος του ρωσικού υπουργείου Αμυνας, αντιστράτηγος Τσπακ, αυτή η απόφαση έχει σχέση με «τη συμμετοχή της Ρωσίας σε ειρηνευτικές αποστολές στο εξωτερικό».
 Πάντως, η Ρωσία παίρνει βοήθεια από τη Δύση προκειμένου να αποσύρει δυνάμεις της από τη Γεωργία.
 «Η Ρωσία θα σεβαστεί κατά γράμμα τις δεσμεύσεις της σχετικά με τη μείωση των εξοπλισμών και το κλείσιμο των στρατιωτικών βάσεων στο Βαζουάνι και τη Γκουντάουτα, αλλά θα διατηρήσει το αεροδρόμιο ακόμη και μετά το κλείσιμο», δήλωσε ο διοικητής των ρωσικών δυνάμεων στην Υπερκαυκασία, στρατηγός Bλαντίμιρ
 Η διατήρηση του αεροδρομίου δεν προβλέπεται πάντως από τη συμφωνία που υπέγραψε πέρυσι η Ρωσία στη Κωνσταντινούπολη, στο περιθώριο της συνόδου κορυφής του ΟΑΣΕ.
 Οπως δήλωσε ο αρχηγός του γεωργιανού γενικού επιτελείου, στρατηγός Ντζόνι Πιρχαλαϊσβίλι, μεγάλο μέρος της δαπάνης για την αποχώρηση των ρωσικών δυνάμεων
θα καλυφθεί από τις ΗΠΑ και τη Βρετανία.
