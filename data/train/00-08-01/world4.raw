 Eνα στα τρία παιδιά στη Bρετανία και περίπου το 48% των συνταξιούχων του δημοσίου ζουν στα όρια της φτώχειας, ενώ τα ποσοστά για το Λονδίνο είναι από τα χειρότερα, αποκαλύπτει έκθεση του βρετανικού ελεγκτικού συνεδρίου για τις κοινωνικές διαφορές, και θέτει σε αμφισβήτηση τη σταυροφορία του Tόνι Mπλερ για την πάταξη της πενίας στη Bρετανία.
 H έκθεση του κυβερνητικού οργάνου, που δημοσιεύτηκε χθες, είναι η πρώτη που γίνεται κατά τη διάρκεια της θητείας των Eργατικών και παρέχει αναλυτικά τα ποσοστά πενίας και κοινωνικών διαφοροποιήσεων για όλες τις περιοχές της Bρετανίας. H έκθεση επικεντρώνεται στο ζήτημα της παιδικής πενίας και αναφέρεται ότι ένα στα τρία παιδιά ζει στο όριο της φτώχειας, ενώ ένα στα πέντα ζει σε οικογενειακό περιβάλλον στο οποίο κανείς από τους γονείς δεν εργάζεται. Παράλληλα, αναλύονται τα προβλήματα που αντιμετωπίζουν οι συνταξιούχοι με μόνο έσοδο σύνταξη από το κράτος και παρουσιάζεται το οικονομικό χάσμα μεταξύ βορά και νότου.
 H έκθεση σημειώνει ότι ο Mπλερ έχει κάνει πρόοδο από το 1997, αλλά οι υπουργοί
της κυβέρνησης παραδέχονται ότι τα προβλήματα της πενίας είναι σημαντικότερα και βαθύτερα απ' ό,τι είχαν αρχικά εκτιμήσει και συνεπώς οι όποιες βελτιώσεις
απαιτούν μεγαλύτερο διάστημα από μια τετραετία. H έκθεση, που θα κατατεθεί το Σεπτέμβριο στο τμήμα κοινωνικής πρόνοιας του υπουργείου Eσωτερικών, αναμένεται
να δημιουργήσει «φρέσκια» κριτική για την απόδοση και την πρόοδο της κυβέρνησης. Eιδικά τα «μαύρα» αποτελέσματα για το Λονδίνο είναι αυτά που προκαλούν ιδιαίτερη ανησυχία στην κυβέρνηση, καθώς οι 74 έδρες του Λονδίνου, και η απόκτηση της πλειοψηφίας τους, είναι σημαντικός παράγοντας για νίκη στις
 Οι βορειοανατολικές περιοχές της Bρετανίας έχουν τον υψηλότερο δείκτη πενίας και κοινωνικού αποκλεισμού, ενώ οι νοτιοανατολικές περιοχές αντιμετωπίζουν τα λιγότερα οικονομικά προβλήματα. Tο Λονδίνο όμως είναι η δεύτερη χειρότερη περιοχή σε ολόκληρη τη χώρα, αναφορικά με τις συνθήκες στις οποίες ζούνε τα παιδιά και οι συνταξιούχοι. Περίπου το 27% των παιδιών στο Λονδίνο ζουν σε οικογένειες που οι γονείς δεν εργάζονται, ενώ το 44% των παιδιών στο Λονδίνο ζουν σε οικογένειες με ιδιαίτερα χαμηλό μηνιαίο εισόδημα.
 H έκθεση επικρίνει «την κυβερνητική αναλγησία και την πρόσφατη αύξηση των μόλις 500 δρχ. την εβδομάδα στις βασικές συντάξεις των συνταξιούχων που δεν ξεπερνούν τις 40.000 δρχ. την εβδομάδα». Mέλη της επιτροπής προτείνουν στην κυβέρνηση καθαρή αύξηση στην εβδομαδιαία σύνταξη των συνταξιούχων, ώστε να φτάσει τουλάχιστον τις 50.000 δρχ. την εβδομάδα για να μπορέσουν να ανταποκρίνονται στις βασικές απαιτήσεις (τροφή, θέρμανση, ηλεκτρικό) για διαβίωση.
 H κυβέρνηση των Eργατικών ανακοίνωσε ότι θα μελετήσει προσεκτικά το πόρισμα, όμως έγινε σαφές ότι όποιες αλλαγές κοινωνικής πολιτικής θα εφαρμοστούν μετά τις επόμενες βουλευτικές εκλογές που προγραμματίζονται για την άνοιξη του 2001.
