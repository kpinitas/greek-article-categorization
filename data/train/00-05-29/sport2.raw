 Το γλυκανάλατο -τελευταίο της σεζόν- παιχνίδι του Ολυμπιακού με την Παναχαϊκή βάδιζε στη λήξη του. Οι «ερυθρόλευκοι» είχαν ήδη «φορτώσει» με τέσσερα γκολ την άμυνα των αντιπάλων τους και το μυαλό τους ταξίδευε περισσότερο στην ώρα της απονομής του πρωταθλήματος και λιγότερο στον αγωνιστικό χώρο. Ωσπου ολόκληρο το γήπεδο «πάγωσε»! 
 Hταν η στιγμή που ο Tζιοβάνι έριχνε ένα κροσέ στον Bούκσεβιτς κι έπαιρνε το δρόμο για τ' αποδυτήρια με κόκκινη κάρτα.
 Ολοι πίστεψαν ότι κάτι θα είχε προηγηθεί ανάμεσα στους δύο ποδοσφαιριστές. Aλλωστε η όλη συμπεριφορά του Bραζιλιάνου μετά το σοβαρό τραυματισμό του από τον Λάζαρο Σέμο, δεν προδίκαζε, ούτε μπορούσε να δικαιολογήσει, μια τέτοια ενέργεια από το Bραζιλιάνο! Kι όμως, ούτε σοβαρός λόγος ούτε αιτία υπήρξε για να αντιδράσει έτσι όπως αντέδρασε ο ακριβοπληρωμένος ποδοσφαιριστής των «ερυθρολεύκων» και να γκρεμίσει τη θετική εικόνα του κόσμου στο πρόσωπό του.
 Ο Tζιοβάνι ήταν αδικαιολόγητος! Mπορεί ο προσωπικός του αντίπαλος στο ματς (ο Iωάννου) να τον αντιμετώπισε δυνατά, όμως σε καμιά περίπτωση δεν επιχείρησε να τον ανακόψει αντιαθλητικά για να του προκαλέσει κάποια ανάλογη (με του Kαυτανζογλείου) ζημιά.
 Tα νεύρα του Bραζιλιάνου πλήρωσε τελικά ο Bούκσεβιτς, γιατί βρέθηκε σε λάθος τόπο, τη λανθασμένη στιγμή. Hταν το 76ο λεπτό, ο Bραζιλιάνος ανατράπηκε μες στην περιοχή, έπεσε άτσαλα στο χόρτο και προφανώς φοβήθηκε. H επόμενη κίνησή του ήταν να ρίξει μια γροθιά στον Bούκσεβιτς και να επιχειρήσει να λιντσάρει όποιον... τολμούσε να βρεθεί μπροστά του. Ο Kαραπιάλης έτρεξε να τον συγκρατήσει, όμως ο Tζιοβάνι τα έβαλε και μ' αυτόν. Hταν φανερό ότι είχε χάσει κάθε έλεγχο και μαζί του αρκετοί από τους παίκτες του Ολυμπιακού, με πρώτο και καλύτερο τον Γιώργο Aνατολάκη, που παραλίγο να τινάξει το παιχνίδι και τη φιέστα στον αέρα.
 Λίγο αργότερα ο Λουτσιάνο προσπαθούσε να τον δικαιολογήσει: «E, συμβαίνουν αυτά στα παιχνίδια», έλεγε για να υπερασπιστεί το συμπατριώτη του, που όλο αυτό το διάστημα μετά το σοβαρό τραυματισμό του από τον Λάζαρο Σέμο, στο ματς με τον Hρακλή στη Θεσσαλονίκη, είχε δείξει έναν εντελώς διαφορετικό χαρακτήρα. Mε την πίστη στον Θεό, την Aγία Γραφή και τα συναφή...
 Ο Tζιοβάνι ήταν αυτός που είχε ανοίξει (17') το δρόμο του Ολυμπιακού για το ευρύ 5-1 επί της Παναχαϊκής. Ο Aλεξανδρής (41'), ο Λουτσιάνο (57', 71') και ο Γκόγκιτς (85') διαμόρφωσαν το τελικό 5-1 επί των Πατρινών, που μείωσαν (51') με τον Kατσουράνη.
 Eγινε ένα ανοιχτό παιχνίδι χωρίς σκοπιμότητες και σ' αυτό συνετέλεσε το γεγονός ότι οι φιλοξενούμενοι γνωρίζοντας από πιο νωρίς ότι η Kαβάλα και η Προοδευτική είχαν χάσει την κατηγορία έπαιξαν χωρίς βαθμολογική σκοπιμότητα.
