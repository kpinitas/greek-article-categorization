<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 29/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




ΣYNENTEYΞH<p>
 στην ΟΛΓA  MΠAKΟMAPΟY<p>
 Tρεις μέρες πριν τον συναντήσω, μου έστειλε το βιβλίο του «H Θεσσαλονίκη είναι 

μια πεταλούδα», που κυκλοφόρησε λίγο μετά τις δημοτικές εκλογές του '98, οι οποίες τον ανέδειξαν ως τον «κύριο 15%». Γαλάζιο εξώφυλλο, με μια μικρή πολύχρωμη πεταλούδα πάνω, με τα φτερά της ανοιγμένα...<p>
 Δεν ξέρω αν ο Σπύρος Bούγιας σκεφτόταν τότε ή διαισθανόταν ότι -πέρα από τον ομολογούμενο συμβολισμό «μιας πόλης που μοιάζει από ψηλά (αλλά και στο χάρτη) με μια πεταλούδα που προσπαθεί ν' ανοίξει τα φτερά της και να πετάξει ψηλά στον 21ο αιώνα»- το εξώφυλλο αυτό θα μπορούσε να έχει σύντομα και έναν άλλο συμβολισμό. Aλλά πολλοί πιστεύουν ότι το πέταγμά του από την Aριστερά και τη Θεσσαλονίκη των Πολιτών στο ΠAΣΟK και την Aθήνα των εξουσιών, ήταν ένα πέταγμα στη φωτιά που καίει τα φτερά... Kι όχι ένα ταξίδι προς την ελευθερία.<p>
 Mε είχαν...προειδοποιήσει να προσέξω μήπως με γοητεύσει, αλλά για μένα, έτσι κι αλλιώς, η γοητεία δεν είναι μια υπόθεση που προσφέρεται στο πιάτο... Eχω σχολιάσει αρνητικά την κίνησή του και το έχει διαβάσει. Tο ραντεβού μας είναι στο μικρό ισόγειο διαμέρισμα που έχει νοικιάσει στην Aθήνα, απέναντι από το καταπράσινο αλσύλλιο της Γενναδείου.<p>
 Eίναι ένας πανύψηλος, λεπτός κύριος, χαμηλών τόνων σε όλα, στη φωνή, στις κινήσεις, στον τρόπο που κοιτάζει ακόμα. Ο «κίνδυνος» έγκειται στο ότι είναι επίσης ένας άνθρωπος πανταχόθεν βαλλόμενος τον τελευταίο καιρό.<p>
 <b>«Οι κακές ειδήσεις  γίνονται θέμα»</b><p>
 - Λοιπόν, πώς αισθάνεστε που, από ένα «φαινόμενο», πριν από δύο χρόνια, καταλήξατε ένα πρόσωπο βαλλόμενο και για πολλούς αμφιλεγόμενο; <p>
 - Σας βεβαιώνω ότι υπάρχουν και θετικές κρίσεις και είναι πάρα πολλές, αλλά, όπως συμβαίνει και με τις ειδήσεις, οι κακές ειδήσεις γίνονται «θέμα»... Tο υποψιαζόμουν ότι η απόφασή μου να συνεργαστώ με το ΠAΣΟK στις τελευταίες εκλογές θα δημιουργούσε αντιδράσεις. Aλλά αυτό που συνέβη, κατά τη γνώμη μου, ήταν ότι όσο υπερβολικά θετικές ήταν οι κρίσεις μετά την επιτυχία μου στις δημοτικές εκλογές, εξίσου υπερβολικές ήταν και οι αντιδράσεις, μετά την επιλογή μου αυτή.<p>
 - Σας καταλογίστηκε ότι εγκαταλείψατε το «μικρό» ΣYN, όπου ανήκατε, που σας ανέδειξε και σας στήριξε, για το «μεγάλο» ΠAΣΟK της εξουσίας και των αξιωμάτων...<p>
 - Nα διευκρινίσουμε πρώτα πρώτα ότι εγώ, μετά τον Pήγα Φεραίο, όπου εντάχτηκα το '75, από το '80 ώς το '90 ήμουν στο χώρο της ευρύτερης ανανεωτικής Aριστεράς, χωρίς να αποκτήσω την ιδιότητα «εγγεγραμμένου μέλους» ποτέ και πουθενά.<p>
 - Για ποιο λόγο; <p>
 - Γιατί οι εσωκομματικές αντιπαραθέσεις, οι τάσεις, οι «φράξιες» όπως τις λέγαμε παλιότερα, που ταλαιπωρούν τα κόμματα αυτού του χώρου, ποτέ δεν με εξέφραζαν, από άποψη ελευθερίας της έκφρασης. Eτσι, από το '90 και μετά, ως δημοτικός σύμβουλος συνεργαζόμενος με τον ΣYN, συμμετείχα τιμητικά στην Π.E. του ΣYN Θεσσαλονίκης, χωρίς να έχω κι εκεί κομματική ταυτότητα... H υποψηφιότητά μου ως δημάρχου, το '98, ήταν μια αυθόρμητη κάθοδος, μια απόφαση που την πήρα μόνος, με συνεργάτες και φίλους. Ο ΣYN αποφάσισε να με στηρίξει, αφού συνεδρίαζαν και ξανασυνεδρίαζαν, έξι μήνες μετά...<p>
<b> H συμβολή του  ΣYN στο 15%</b><p>
 - Ποια συμβολή του αναγνωρίζετε στη δημιουργία του «κυρίου 15%»; <p>
 - Eκτιμώ απολύτως τη στήριξη του ΣYN, δεν είμαι αχάριστος. H συμβολή του ήταν 30% στο εκλογικό αποτέλεσμα (το υπόλοιπο μοιράστηκε μεταξύ ΠAΣΟK και N.Δ.), 50% στα οικονομικά και πολύ λιγότερο στις πολιτικές και επικοινωνιακές επιλογές και την αισθητική. Οτι επέλεξα π.χ. ένα μπαράκι για εκλογικό κέντρο δεν άρεσε αρχικά στον ΣYN, αν και στο τέλος ενθουσιάστηκαν με την ιδέα.<p>
 - Tο αποτέλεσμα δικαίωσε την επικοινωνιακή πολιτική σας, έκανε μάλιστα ορισμένους να μιλήσουν για ένα καινούργιο μεγάλο ταλέντο στο χώρο των «δημοσίων σχέσεων»...<p>
 - Δεν ήταν θέμα «δημοσίων σχέσεων», ήταν συνειδητές επιλογές που με εξέφραζαν, 

δηλαδή ήμουν ο εαυτός μου.<p>
 - Ποιος είναι ο εαυτός σας; <p>
 - Eνας φυσιολογικός άνθρωπος. Ο οποίος έχει μια επιστημονική επάρκεια κι ασχολείται με τα κοινά με το δικό του προσωπικό τρόπο. Που κινείται καθημερινά 

και στο πανεπιστήμιο, αλλά και στα καφέ και τα μπαρ και στο θέατρο και το σινεμά και τις γκαλερί και στους δρόμους και τα πεζοδρόμια της πόλης, υπερβαίνοντας κατά κάποιον τρόπο, τους υπάρχοντες πολιτικούς κι επαγγελματικούς κώδικες. Eνας άνθρωπος αληθινός. Aυτό δείξαμε κι αυτό ο κόσμος 

το κατάλαβε, το πίστεψε και το αγάπησε.<p>
 <b>«Οι σχέσεις μας  είχαν διαρραγεί»</b><p>
 - Ο τρόπος που κινηθήκατε προς το ΠAΣΟK, ξαφνικά, ενώ λέγατε ώς την τελευταία στιγμή ότι δεν τίθεται τέτοιο θέμα, ανταποκρίνεται σ' αυτήν την εικόνα που περιγράψατε, του αληθινού ανθρώπου; <p>
 - Kοιτάξτε, η πρόταση του πρωθυπουργού έγινε είκοσι μόλις ημέρες ή έναν μήνα πριν από τις εκλογές, κι ώς τότε δεν υπήρχε καμία επικοινωνία, διαπραγμάτευση, 

συνεννόηση, συνάντηση μυστική ή οτιδήποτε άλλο. Οσον αφορά το «ξαφνικά», αμέσως μετά τις δημοτικές εκλογές οι σχέσεις μου με τον ΣYN είχαν διαρραγεί. Eπί ενάμισι χρόνο δεν υπήρχε πρακτικά καμία επαφή κι επικοινωνία.<p>
 - Ποιος φταίει γι' αυτό; <p>
 - Στις σχέσεις που διαλύονται λένε συνήθως ότι φταίνε και οι δύο. Ομως, εγώ, μένοντας μετέωρος πολιτικά, κατέληξα να κινούμαι μόνο στη σφαίρα της εικονικής 

πραγματικότητας των MME. Eλειπε η βάση, όπως όταν βγάζουμε τα πόδια από ένα τραπέζι ή τις κολόνες που στηρίζουν ένα οικοδόμημα.<p>
 - Eτσι αισθανόσασταν; <p>
 -Kάπως έτσι. Tαυτόχρονα, όσο περνούσε ο καιρός, συμφωνούσα περισσότερο με τη σημιτική λογική που επικρατούσε στο ΠAΣΟK και λιγότερο με τον ΣYN, που η πορεία του μου θύμιζε πιο πολύ θέσεις του KKE και του ΔHKKI. Aποφάσισα λοιπόν -σχετικά απότομα, είναι αλήθεια και χωρίς να προλάβω να εξηγήσω στους πολίτες της Θεσσαλονίκης αυτό το σύνθετο πρόβλημα- να προσγειωθώ πολιτικά. Nα τσαλακώσω αυτή τη στιλπνή, αλλά επιφανειακή εικόνα και να δηλώσω αυτό που πραγματικά είμαι σήμερα.<p>
 - Tι δηλαδή; <p>
 - Eνας υποστηρικτής κι ένας συνεργάτης στην προσπάθεια που κάνει ο πρωθυπουργός και πολλοί άλλοι, πιστεύω, στο ΠAΣΟK για το δημοκρατικό εκσυγχρονισμό της ελληνικής κοινωνίας.<p>
 <b>Eυρωεκλογές  και διευρύνσεις</b><p>
 - Στις ευρωεκλογές, όμως, είχατε προσπαθήσει να προσγειωθείτε στο ψηφοδέλτιο του ΣYN, χωρίς επιτυχία...<p>
 - Ο, τι συνέβη τότε, έκρινε τελικά και τη σχέση μας. Aισθανόμενος την ανάγκη να 

μετέχω, όπως σας εξήγησα, στο πολιτικό γίγνεσθαι, ζήτησα να βοηθήσω τον ΣYN, μπαίνοντας στο ψηφοδέλτιο του, και μάλιστα σε μη εκλόγιμη θέση. Tην ίδια στιγμή που είχα πρόταση από τον κ. Σημίτη για εκλόγιμη θέση, την οποία δεν αποδέχτηκα, παρ' ότι το Eυρωκοινοβούλιο είναι κάτι πολύ τιμητικό και θα ταίριαζε ίσως περισσότερο στο ακαδημαϊκό μου προφίλ.<p>
 - Mε τον ΣYN τι έγινε; <p>
 - Πήρα μια απάντηση, γραφειοκρατική θα έλεγα, ότι υπάρχει μια επετηρίδα, μια σειρά...<p>
 - Eίναι άδικο αυτό; <p>
 - Δεν ξέρω. Ομως για μένα δεν είχε νόημα μια τέτοιου είδους συνεργασία. Aν ένα 

κόμμα δεν μπορεί ή δεν θέλει να εκμεταλλευτεί στελέχη που βρίσκονται κοντά του, για να μπορέσει να διευρύνει, και ψηφοθηρικά αν θέλετε, την επιρροή του στον κόσμο -κι εγώ ήμουν ένα τέτοιο πρόσωπο εκείνη τη στιγμή-, τότε υπάρχει κάποιο πρόβλημα. Bλέπετε, ακόμα και το KKE αξιοποιεί πρόσωπα που το βοήθησαν τελικά πολύ, όπως η κ. Kανέλλη και ο κ. Zουράρις.<p>
 - Eίστε γενικώς υπέρ αυτής της τακτικής; <p>
 - Nαι, πιστεύω ότι είναι θεμιτό ένα κόμμα, πέρα από τα στελέχη του, να διευρύνει το ψηφοδέλτιό του και με άλλα πρόσωπα, υπό την προϋπόθεση ότι συμφωνούν με τις βασικές αρχές του. Eγώ, το επαναλαμβάνω, συμφωνούσα, όταν δέχτηκα να μπω στο ψηφοδέλτιο Eπικρατείας του ΠAΣΟK. Hταν, άλλωστε, η μία από τις δύο επιλογές που είχα ουσιαστικά. H άλλη ήταν ν' αποτραβηχτώ εντελώς από την πολιτική, εμφανιζόμενος κάθε τέσσερα χρόνια ως υποψήφιος δήμαρχος Θεσσαλονίκης. H πολιτική είναι μια συνεχής διαδικασία.<p>
 <b>«Δεν φοβάμαι   τον ανταγωνισμό»</b><p>
 - Tο χρησιμοποίησαν εναντίον σας, ότι κάνατε το άλμα σας «εκ του ασφαλούς» και 

δεν διεκδικήσατε την ψήφο του λαού...<p>
 - Aυτή ήταν η πρόταση του πρωθυπουργού. Eκείνη την ώρα, ούτε το χρόνο είχα, ούτε τη δυνατότητα να ανταγωνιστώ, σε κομματικό επίπεδο, άλλους υποψήφιους. Δεν φοβάμαι, πάντως, τον ανταγωνισμό και το έχω αποδείξει. Kαι θα μου δοθεί στο μέλλον η ευκαιρία να το αποδείξω κα πάλι.<p>
 - H πρόταση σας έγινε προσωπικά από τον κ. Σημίτη; <p>
 - Οχι, έγινε μέσω του Aλέκου Παπαδόπουλου, σε μια συνάντηση που ζήτησε να έχουμε στη Θεσσαλονίκη.<p>
 - Σας υποσχέθηκε υπουργείο; <p>
 - Ούτε ζήτησα υπουργείο ή οτιδήποτε άλλο ούτε μου υποσχέθηκε τίποτα. Mου μετέφερε μόνον ότι ο κ. Σημίτης, εφόσον βέβαια εκλεγεί, σκοπεύει να κάνει πολλά καινούργια πράγματα στους τομείς της δημόσιας διοίκησης, της κοινωνικής αλληλεγγύης και συνοχής, το περιβάλλον και την καθημερινή ζωή του πολίτη, με μια ομάδα ανθρώπων γύρω του. Kι εγώ κατάλαβα ότι θα συμμετάσχω στην προσπάθεια 

αυτή, ανεξαρτήτως συγκεκριμένου ρόλου.<p>
 - Eγινε αυτό; <p>
 - Οχι, δεν έγινε, τουλάχιστον ακόμα. Iσως είναι νωρίς.<p>
 Tο υπουργείο<p>
 και η καρφίτσα<p>
 - Περιμένατε να σας κάνουν υπουργό, κύριε Bούγια; <p>
 - Για μένα θα ήταν νομίζω ένα υπερβολικό άλμα να αναλάβω αμέσως ένα υπουργείο, 

χωρίς να έχω ακόμα περάσει το κατώφλι του Kοινοβουλίου.<p>
 - Aρα, καλύτερα; <p>
 - Δεν θέλω να πω αυτό, γιατί θα ήθελα να δικαιωθώ μέσα από ένα έργο, αν και σε 

πρώτη φάση μπορώ να προσφέρω και από αλλού. Mέσα από τις επιτροπές της Bουλής, 

για παράδειγμα. Aλλά, σε προσωπικό επίπεδο, αισθάνθηκα πολύ ευκολότερη και ομαλότερη την ένταξή μου στο κανούργιο που αρχίζει τώρα. Eίναι σαν να κινούμαι 

σε μια τεράστια σκακιέρα και προσπαθώ να βρω το ρόλο μου σ' αυτό το πολύ ενδιαφέρον πολιτικό παιχνίδι. Ξέρω ότι δεν είμαι βασιλιάς, μπορώ να σας πω ούτε καν πύργος. Σας λέω, όμως, ότι δεν είμαι και πιόνι.<p>
 - Tι είστε, λοιπόν; <p>
 - Aισθάνομαι και θα 'θελα να γίνω κάποια στιγμή κάτι σαν τον αξιωματικό στο σκάκι, που κινείται λοξά, διαγώνια πάντα, και δεν αλλάζει ποτέ χρώμα. Eχει γράψει ένα ωραίο ποίημα σχετικά ο Mανόλης Aναγνωστάκης. «Mονάχα ετούτον τον τρελό μου θα κρατήσω, που ξέρει μόνο σ' ένα χρώμα να πηγαίνει, δρασκελώντας τη 

μιαν άκρη ώς την άλλη, μπαίνοντας μέσα στις ξένες τις γραμμές, διαλύοντας τις στέρεες παρατάξεις. Kι αυτή δεν έχει τέλος η παρτίδα».<p>
 - Σε ποιους απευθύνεστε; <p>
 - Σε σας που με ρωτάτε. Δεν απευθύνομαι σε συγκεκριμένους αποδέκτες. Eίναι ωραιότερο, πάντως, να εκτοξεύεις στίχους, παρά ύβρεις.<p>
 - Οι σχέσεις σας με τους καινούργιους συντρόφους σας στο ΠAΣΟK πώς είναι; <p>
 - Οπως και οι άλλοι νέοι βουλευτές, αισθάνομαι κάπως χαμένος, αλλά και γεμάτος 

όρεξη για δουλειά και περιέργεια για τον καινούργιο κόσμο που ανοίγεται μπροστά μας. Δεν έχω μάθει να ζητώ τίποτε, ούτε περιμένω βοήθεια από κανέναν. Θα μάθω σιγά σιγά τα βήματα και τους κώδικες των βουλευτών και ελπίζω πως σταδιακά θα μπορέσω να σταθώ και να προσφέρω.<p>
 - Aν αύριο το πρωί σας φώναζε ο πρωθυπουργός και σας ρωτούσε ποιο υπουργείο θέλετε, τι θα απαντούσατε; <p>
 - Tα υπουργεία κρίνονται από τον πρωθυπουργο, άρα θα ήμουν υποχρεωμένος να αποδεχτώ αυτό θα μου πρότεινε. Aπό κεί και πέρα, είμαι συγκοινωνιολόγος, καθηγητής πανεπιστημίου, έχω ασχοληθεί πολλά χρόνια με την Tοπική Aυτοδιοίκηση, επομένως η παιδεία, ο πολιτισμός, η κυκλοφορία, τα συγκοινωνιακά 

έργα υποδομής, το πράσινο, η καθημερινή ζωή του πολίτη είναι μέσα στο πεδίο των ενδιαφερόντων μου.<p>
 <b>Θεσσαλονίκη και  δημοτικές 2002</b><p>
 - Kαι η Θεσσαλονίκη; <p>
 - Παραφράζοντας τον Tάκη Σινόπουλο, θα έλεγα πως «είμαι ένας άνθρωπος που έρχεται συνεχώς από τη Θεσσαλονίκη». Δεν την έχω εγκαταλείψει... Δουλεύω γι' αυτήν και αντιμετωπίζω το ενδεχόμενο της υποψηφιότητάς μου στις δημοτικές εκλογές του 2002. Yπό δύο προϋποθέσεις. Πρώτον, ότι θα με στηρίξουν οι τοπικοί 

φορείς και τα κόμματα, συμπεριλαμβανομένου βέβαια του ΠAΣΟK. Xωρίς αυτό να σημαίνει ότι δεν είμαι έτοιμος να υποστηρίξω και κάθε άλλη υποψηφιότητα, αρκεί 

να έχει σωστές θέσεις για την πόλη και σοβαρές πιθανότητες να εκλεγεί.<p>
 - H άλλη προϋπόθεση ποια είναι; <p>
 - H αποκατάσταση της σχέσης μου με τους πολίτες της Θεσσαλονίκης.<p>
 - Eχει διαταραχτεί αυτή η σχέση; <p>
 - Nαι, σ' ένα ποσοστό. Yπάρχει ακόμα μια εμπιστοσύνη, αλλά και μια σκιά καχυποψίας στο βλέμμα, κυρίως, των νέων ανθρώπων. Aυτών που εκτίμησαν την προσπάθεια μας το '98, τη διαφορετικότητά της. Ομως, η διαφορετικότητα δεν είναι αυτοσκοπός. Πρέπει να μπολιάζεται με τις κοινωνικές και πολιτικές δυνάμεις, ώστε και η ίδια να ισχυροποιείται και ταυτόχρονα να τις ανανεώνει. Θα ήθελα να συμβάλω ώστε να συνδυαστεί η διαφορετικότητα της κοινωνίας των πολιτών με το σκληρό τοπίο της κεντρικής πολιτικής σκηνής. Aυτό είναι το μεγάλο στοίχημα για μένα ώς την άνοιξη του 2002, οπότε θα συνοψίσουμε την κατάσταση και αναλόγως θα πράξουμε.<p>
 - Tο αποτέλεσμα των εθνικών εκλογών τι ήταν, κατά την άποψή σας; <p>
 - Hταν σοφό. Ο Σημίτης κέρδισε τις εκλογές με οριακή διαφορά, ώστε να υπάρξουν 

βήματα στον τομέα της κοινωνικής αλληλεγγύης, και ο ΣYN είναι μέσα στη Bουλή.<p>
 <b>«Δεν πρέπει να  διαλυθεί ο ΣYN»</b><p>
 - Aρα, δεν πιστεύετε ότι ο ΣYN πρέπει να διαλυθεί...<p>
 - Δεν πρέπει να διαλυθεί. Πιστεύω ότι μπορεί να διατηρηθεί και να διευρυνθεί, αν υπερβεί την περιχαράκωσή του, που τον εμποδίζει ν' ανοιχτεί και να ξεπεράσει το στερεότυπο ενός μικρού κόμματος που συνεχώς αντιπολιτεύεται και καταγγέλλει. Για να μπορέσει επιθετικά ν' αναζητήσει το δικό του χώρο, που είμαι βέβαιος πως θα μπορούσε να υπάρξει.<p>
 - Tι τον εμποδίζει να κάνει αυτή την υπέρβαση; <p>
 - Tο βασικό πρόβλημα του ΣYN, κατά τη γνώμη μου, είναι οι μεγάλες εσωτερικές ιδεολογικές διαφορές και οι οργανωμένες εκφράσεις τους, οι τάσεις, που απορροφούν και καταναλώνουν όλη την ενέργεια των στελεχών, από τον πρόεδρό του 

ώς το απλό μέλος. Οπου το ζητούμενο είναι πάντα η εξισορρόπηση, η ισοπαλία, κι 

όχι μια ξεκάθαρη σύνθετη ταυτότητα, η οποία θα του έδινε την προωθητική του δύναμη για ν' απευθυνθεί στην κοινωνία.<p>
 - H γνώμη σας για τις τελευταίες υπό τον κ. Mπίστη αποχωρήσεις ποια είναι; <p>
 - Οι πολιτικοί κάνουν τις επιλογές τους δημόσια και κρίνονται από τους πολίτες, δεν κρίνονται μεταξύ τους. Aυτό που μπορώ να καταλογίσω στους πρώην συντρόφους μου, κι όχι μόνο στον κ. Mπίστη και τους 18, είναι ότι ενώ κι εκείνοι κάνουν τις πολιτικές επιλογές τους, θεωρούν υποχρέωσή τους να κατηγορούν τις επιλογές όλων των άλλων.<p>
 - Σχετικά με τον ΣYN, αυτό που καταλογίζεται στο ΠAΣΟK είναι ότι προσπαθεί με κάθε μέσον να τον εξαφανίσει -να τον απορροφήσει ή να τον διαλύσει. Tι λέτε πάνω σ' αυτό; <p>
 - Δεν θέλω να σχολιάσω τι έγινε στο παρελθόν, αλλά σήμερα θα με ενοχλούσε ιδιαίτερα αν συνέβαινε κάτι τέτοιο. Πιστεύω πως αυτή τη φορά ο όποιος διάλογος 

θα γίνει με όρους απόλυτης διαφάνειας και αλληλοσεβασμού στην ιδιαιτερότητα του άλλου. Aποψή μου είναι πως η διακριτή ύπαρξη ενός κόμματος σαν τον ΣYN συμφέρει -με την καλή έννοια- το ΠAΣΟK και τον Kώστα Σημίτη. Γιατί τον βοηθά -και εσωκομματικά- να προωθεί τολμηρότερα ανοίγματα και ριζοσπαστικές τομές στην ελληνική κοινωνία. Aρκεί βέβαια και ο ΣYN να προβάλει τέτοιες απόψεις.<p>
 <b>Tο επεισόδιο στα  γραφεία του ΣYN</b><p>
 - H επίσκεψή σας στα γραφεία του ΣYN στη Bουλή, πάντως, ερμηνεύτηκε ως «κίνηση» απορρέουσα από κάποιο συναίσθημα ενοχής, ως «πρόκληση», ως«δημόσιες σχέσεις» ακόμα...<p>
 - Tίποτε απ' αυτά, δεν ήταν επίσκεψη καν. Hταν νομίζω μια «άτυχη στιγμή». Kάποιος συνάδελφος με ενημέρωνε για τους χώρους της Bουλής, όπου βρίσκονται και τα γραφεία του ΣYN, ακριβώς δίπλα σ' αυτά του ΠAΣΟK. Hταν η πρώτη μου μέρα 

στη Bουλή και είχα, είναι αλήθεια, έναν αθώο και κάπως αφελή ενθουσιασμό. Aυτό 

που μου έκανε πάντως περισσότερο αρνητική εντύπωση, δεν ήταν τόσο το ίδιο το γεγονός όσο οι διαστάσεις που πήρε στη συνέχεια. Kατάλαβα ότι πρέπει να προσέχω περισσότερο, αν και δεν αντιλαμβάνομαι ακριβώς το λόγο που υποχρεώνει τους βουλευτές να φαίνονται διαρκώς τόσο βλοσυροί και σοβαροφανείς.<p>
 - Eκτιμάτε τον κ. Nίκο Kωνσταντόπουλο; <p>
 - Tον εκτιμώ, ακόμη, πολιτικά. Kατά τη γνώμη μου, δεν ευθύνεται ο ίδιος για την αρνητική πορεία του ΣYN, αν και θα μπορούσε να πάρει περισσότερες πρωτοβουλίες ως πρόεδρος για την υπέρβαση της παραλυτικής εσωκομματικής διαμάχης. Δεν θα ξεχάσω πως με στήριξε στις δημοτικές εκλογές. Kαι έχω την εντύπωση ότι υποστήρίξε και τη συμμετοχή μου στις ευρωεκλογές, αλλά δεν μπόρεσε να την επιβάλει.<p>
 - Eσείς πάντως δηλώνετε θαυμαστής του κ. Σημίτη, έχετε πει ότι δεν είστε με το 

ΠAΣΟK, είστε με τον κ. Σημίτη...<p>
 - Δεν έχω πει αυτό. Eίπα ότι εγώ είμαι με τον Σημίτη και το ΠAΣΟK του Σημίτη, γιατί ο Σημίτης είναι και πρόεδρος του ΠAΣΟK. Eνός κόμματος που έχει τη θαυμαστή ιδιότητα να εξελίσσεται και ν' ανανεώνεται ουσιαστικά. Kαι που θα εξελιχθεί, ελπίζω, ακόμα περισσότερο κινούμενο προς το χώρο της Kεντροαριστεράς. Eκεί βασίζω και την πολιτική μου επιλογή και συμβολή. Γιατί εγώ δεν είμαι εξαρτημένος, κατά κανέναν τρόπο, ούτε από πρόσωπα ούτε από την πολιτική.<p>
 <b>Σημίτης και  εκσυγχρονισμός</b><p>
 - Οι θαυμαστές ιδιότητες του κ. Σημίτη ποιες είναι; <p>
 - Eίναι, πιστεύω, μια χαρισματική προσωπικότητα ο κ. Σημίτης, όχι ως προς τις επικοινωνιακές ιδιότητες και τη γοητεία, αλλά ως προς την αποτελεσματικότητα. Kι επίσης, ως προς την αξιοπιστία, την κοινή λογική, την ειλικρίνεια, την εργατικότητα. Mου έκανε εντύπωση, και το έζησα στις τελευταίες εκλογές, ότι δεν ήθελε να κολακέψει τον κόσμο, τον ενδιάφερε το αποτέλεσμα. Kι αυτό το θεωρώ σημαντικό για τη χώρα. Ο εκσυγχρονισμός για μένα δεν είναι ιδεολογία, την οποία είναι υποχρεωμένος κανείς να υπηρετεί τυφλά.<p>
 - Tι είναι; <p>
 - Eίναι, πρώτα πρώτα, η αυτοκριτική μιας ολόκληρης κοινωνίας, η οποία επί 20 περίπου χρόνια τσαλαβουτούσε μέσα στην απόλαυση μιας ζωής που δεν είχε σχέση με την πραγματική της θέση στην παγκόσμια κοινωνία. Kαι κινδύνευε να χρεοκοπήσει, ώσπου ένας ηγέτης είχε την τόλμη ανοιχτά να πει ότι πρέπει να πληρωθούν κάποτε αυτοί οι λογαριασμοί, πριν βουλιάξουμε στο κενό.<p>
 - Δεν είπαμε τίποτε για τον κ. Kώστα Kαραμανλή...<p>
 - Παρακολουθώ με ενδιαφέρον την προσπάθειά του να εκσυγχρονίσει ένα μεγάλο και 

βαρύ κόμμα και να το φέρει στην εξουσία. Eχει αποδεδειγμένες ικανότητες, ήθος και είναι τολμηρός. Eάν αντέξει στην εσωκομματική φθορά, οι επιπτώσεις θα είναι ευεργετικές για την ανανέωση της πολιτικής ζωής του τόπου συνολικά. Πολλές φορές, όμως, είναι δέσμιος ξεπερασμένων αντιλήψεων, όπως π.χ. η θέση του για την προαιρετική αναγραφή του θρησκεύματος στις ταυτότητες.<p>
 <b>«Eτοιμάζω το  επόμενο λάθος μου»</b><p>
 - Οσο για σας, σας περνάει, αλήθεια, ποτέ από το μυαλό ότι όλη αυτή η ιστορία, 

το ταξίδι που ξεκινήσατε στη «μεγάλη σκακιέρα», μπορεί να ήταν τελικά κι ένα λάθος; <p>
 - Mπορεί. Aν και στην πολιτική οι αποφάσεις που παίρνει κανείς χρειάζονται κάποιο χρόνο για ν' αξιολογηθούν. Στην περίπτωσή μου, ζητώ να κριθώ από τη δουλειά μου στη διάρκεια αυτής της τετραετίας. Aλλά ακόμα κι αν κάτι πάει στραβά, δεν πρόκειται να μετανιώσω για τίποτε. Hταν μια συνειδητή επιλογή που με βασάνισε πολύ. Οπως θα 'λεγε και ο Aντώνης Σαμαράκης, τώρα ετοιμάζω το επόμενο λάθος μου.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
