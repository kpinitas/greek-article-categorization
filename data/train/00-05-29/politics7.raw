 Απελπισμένη προσπάθεια να διαψεύσει τα όσα έγιναν μπροστά στα μάτια μας και τα όσα μας είπαν αξιωματικοί του πεδίου βολής Κρήτης για τις παρεμβολές που προκλήθηκαν από ΝΑΤΟϊκό αεροπλάνο στις ελληνικές βολές, έκανε χθες το υπουργείο Eθνικής Aμυνας. 
 Σύμφωνα με το υπουργείο, το δημοσίευμα του περασμένου Σαββάτου που αποκάλυψε ΝΑΤΟϊκές παρεμβολές σε ελληνική άσκηση στην Kρήτη δεν έχει καμία σχέση με την πραγματικότητα.
 Τα γεγονότα όμως τα ζήσαμε από κοντά. Και έγιναν ως εξής: Κατά τη διάρκεια των 
δοκιμών βολής των ρωσικών αντιαεροπορικών συστημάτων ΤΟR και ΟΣΑ-ΑΚ η υπογράφουσα βρισκόταν ακριβώς πάνω από τα συστήματα ελέγχου πυρός των δύο αντιαεροπορικών όπλων. Για την ακρίβεια, στο ισόγειο του κτιρίου, στον πρώτο όροφο του οποίου βρισκόταν μαζί με επιτελείς ο υπουργός Eθνικής Aμυνας. Ενώ τα 
ραντάρ του συστήματος TΟR είχαν εγκλωβίσει τους στόχους και ετοιμάζονταν για βολή, οι στόχοι χάθηκαν από τις οθόνες.
 Ο επικεφαλής αξιωματικός ρώτησε γιατί δεν εγκλωβίζονται πλέον οι στόχοι (γιατί 
«ξελοκάρισαν» τα ραντάρ). Η βολή αναβάλλεται αυτομάτως, μέχρι να ξαναεμφανιστούν οι στόχοι στο ραντάρ.
 Yστερα από περίπου 10 λεπτά οι στόχοι επανεμφανίζονται, εγκλωβίζονται και η βολή πραγματοποιείται με επιτυχία. Λίγα λεπτά αργότερα παρουσιάζεται στο χώρο ο υπεύθυνος ασφαλείας αξιωματικός οι ακολουθεί ο κάτωθι διάλογος: 
 Οι δύο αξιωματικοί κυττάζονται μεταξύ τους και ο υπεύθυνος ασφαλείας εξηγεί στο συνάδελφό του: «Ούτε GPS δεν είχαμε. Δέκα λεπτά...».
 Ο επικεφαλής τεχνικού στρέφει προς εμάς και εξηγεί: «Ενα αεροπλάνο Joint-STAR που είναι με την "Νταϊνάμικ Μιξ" πετάει εδώ».
 Ερώτηση: «Κι εμείς πού πάμε με τα TΟR; ».
 Απάντηση: «Μα δεν είναι οι Αμερικανοί οι εχθροί μας...».
 Μήπως ο κ. Τσοχατζόπουλος χρειάζεται καλύτερες πηγές πληροφόρησης; 
