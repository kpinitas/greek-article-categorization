 Πολλοί από τις πυκνές τάξεις των μικροεπενδυτών, οι οποίοι δοκιμάστηκαν άγρια κατά τη διάρκεια του τελευταίου 8μηνου, ονειρεύονται επανάληψη του περσινού θερινού «καύσωνα», για να κλείσουν τις μαύρες τρύπες των προσωπικών τους ισολογισμών, ενώ κάποιοι άλλοι, που αποτελούν και τη μειοψηφία, «βλέπουν» μπροστά τους ένα μάλλον μίζερο καλοκαίρι, με παλινδρομήσεις και δίχως έντονες συγκινήσεις.
 Ολοι πάντως, επενδυτές και παράγοντες της αγοράς, φαίνεται να συμφωνούν ότι το 
ελληνικό χρηματιστήριο δικαιούται να έχει μια ακόμη «καλή ευκαιρία», έστω και αν αυτή βραδυπορήσει λίγο, πριν αποκτήσει οριστικά τους ρυθμούς των ώριμων αγορών οι οποίοι, φεύ, αφίστανται του μεσογειακού ταμπεραμέντου.
 Από σήμερα, λοιπόν, με κλειστό το Xρηματιστήριο της Νέας Υόρκης εξαιτίας της ημέρας μνήμης στα θύματα του πολέμου, η Σοφοκλέους καλείται να αποδείξει εάν έχει τις δυνάμεις να ξεπεράσει σύντομα και να κατακτήσει το ψυχολογικό φράγμα των 5.000 μονάδων, ή εάν θα εξακολουθήσει για καιρό ακόμη να πραγματοποιεί τις 
 Η σταθεροποίηση του τζίρου ημερήσιων συναλλαγών κοντά στα 200 δισ. δρχ., με τάση ενίσχυσης αποτελεί ένα πρώτο καλό δείγμα αφύπνισης του επενδυτικού ενδιαφέροντος και επαναπροσέλκυσης, ώς ένα βαθμό, όσων είχαν απομακρυνθεί από τη χρηματιστηριακή αγορά. Ομως, το «κλειδί» για να δημιουργηθούν οι ουσιαστικές προϋποθέσεις ανόδου βρίσκεται στα χέρια των Eλλήνων και ξενων θεσμικών επενδυτών, που δίνουν το στίγμα και κατευθύνουν την αγορά.
 Μέχρι στιγμής τα εγχώρια θεσμικά χαρτοφυλάκια δείχνουν να παρακολουθούν βήμα βήμα τη διαμόρφωση της αγοράς, τοποθετούνται, αλλά και φεύγουν με την ίδια ευκολία σε καλές μετοχές της μεσαίας, κατά βάση, κεφαλαιοποίησης, αναμένοντας να διαμορφωθούν οι κατάλληλες συνθήκες για να κινηθούν μαζικά προς τις ισχυρότερες μετοχικά αξιες. Με το ενδιαφέρον ενός έμπειρου «κυνηγού» φαίνεται να παρακολουθούν τα τεκταινόμενα στο ελληνικό χρηματιστήριο και οι σοβαροί ξένοι επενδυτικοί οίκοι που εκπροσωπούν τράπεζες και ασφαλιστικά ταμεία.
 Η υπόθεση της αναβάθμισης του ελληνικού χρηματιστηρίου μπορεί να αποτελεί έναν 
«μπούσουλα» για τα ξένα επενδυτικά πορτοφόλια, αλλά σαφώς δεν τους εμποδίζει (αντίθετα, μάλιστα, επιβάλλεται ορισμένες φορές) να τοποθετούνται ενωρίτερα όταν κρίνουν ότι έχουν δημιουργηθεί στις αγορές που θα κατευθυνθούν συνθήκες σχετικής ασφάλειας και μεγαλύτερου κέρδους.
 Οι εντολές αγορών που κατέφθασαν από το εξωτερικό την Παρασκευή και είχαν ως επίκεντρο μετοχές όπως αυτές του ΟΤΕ, ΕΛ-ΠΕ, Εθνικής και Πίστεως αποτελούν ενδεχομένως τις εμπροσθοφυλακές μιας μαζικότερης ροής ξένων κεφαλαίων προς τη Σοφοκλέους και πιθανώς αυτό θα καταστεί εμφανέστερο περί τις 19 Ιουνίου, με την επίσημη ένταξη της χώρας στην ΟΝΕ.
 Σε περίπτωση που ενδυναμωθεί η ροή ξενων κεφαλαιων προς τη Σοφοκλέους κατά το αμέσως προσεχές διάστημα, δεν αποκλείεται να πυροδοτηθούν άμεσες και καταλυτικές εξελίξεις στο ελληνικό χρηματιστήριο, απομακρύνοντας βιαίως τις όποιες επιφυλάξεις υπάρχουν σήμερα από πλευράς των εγχώριων θεσμικών και ιδιωτών επενδυτών.
 Αλλωστε, η υπόθεση της επικείμενης αναβάθμισης της Σοφοκλέους είναι σύμφυτη με 
τα όσα πρόκειται να γίνουν λίαν συντόμως στο θέμα των μετοχοποιήσεων Δημόσιων Οργανισμών και Επιχειρήσεων, με πρώτη στη σειρά την Εμπορική Τράπεζα, όπου αναμένονται αποφάσεις μέσα στην εβδομάδα.
