 Πλήρη κάλυψη στον Α. Σπηλιωτόπουλο, για την αγωγή που κατέθεσε εναντίον του «Φλας» και των τριών δημοσιογράφων, παρέσχε ο πρόεδρος της Ν.Δ., ο οποίος όμως 
παράλληλα φρόντισε να προειδοποιήσει με σαφή τρόπο και τους εσωκομματικούς του 
αντιπάλους ότι δεν θα δεχτεί να συνεχιστούν οι αμφισβητήσεις που δέχεται.
 Ειδικά την προειδοποίηση αυτή ένιωσε την ανάγκη να την κάνει μετά τις νέες αμφισβητήσεις που δέχτηκε κατά τη συνεδρίαση της Kεντρικής Eπιτροπής της Ν.Δ. το περασμένο Σάββατο, από την οποία διαφάνηκε σαφώς πως το επικείμενο συνέδριο 
 Πάντως, μπορεί ο πρόεδρος της Ν.Δ. να στήριξε τον εκπρόσωπό του σ' αυτή την κίνηση, δεν συνέβη το ίδιο όμως με μια σειρά από βουλευτές και μέλη της Κ.Ε., που πήραν σαφείς αποστάσεις από την αγωγή Σπηλιωτόπουλου, θεωρώντας ότι πρόκειται για ένα προσωπικό θέμα.
 «Επιστράτευσαν τόνους λάσπης για να κακοποιήσουν την εικόνα μας», είπε χαρακτηριστικά ο πρόεδρος της Ν.Δ., αναφερόμενος εμμέσως στα «διαπλεκόμενα», ενώ στη δευτερολογία του ήταν πιο σαφής και κάλυψε τον εκπρόσωπό του.
 Ετσι, μιλώντας για τη διαπλοκή, είπε χαρακτηριστικά: «Δεν κυνηγάμε φαντάσματα, 
ούτε έχουμε προσωπικές αντιπαραθέσεις. Θεσμικό και βαθύτατα πολιτικό είναι το ζήτημα. Αλλά στο επίπεδο αυτό είμαστε και θα είμαστε αμετακίνητοι και αμείλικτοι. Ξέρουμε ότι ενοχλούμε. Φάνηκε αυτό. Μην μου πείτε ότι διέφυγε της προσοχής κανενός το είδος της λασπολογικής επίθεσης, που προσωπικά-αλλά και πολλοί από εσάς-δέχθηκα, στη διάρκεια της προεκλογικής περιόδου». Και πρόσθεσε 
 «Δεν έχουμε να φοβηθούμε τίποτε. Φοβούνται μόνον όσοι έχουν το φόβο μέσα τους. 
Να είμαστε ξεκάθαροι και ασυμβίβαστοι σε αυτό το ζήτημα».
 Την ίδια θέρμη να στηρίξουν τον εκπρόσωπο δεν έδειξαν όμως μια σειρά από στελέχη της Ν.Δ., με εξαίρεση τον Μ. Εβερτ, ο οποίος είπε πως ο εκπρόσωπος υπερασπίστηκε τον εαυτό του και εάν δεν έκανε την αγωγή θα ρωτούσαν όλοι γιατί 
δεν το έκανε. Eύγλωττες ήταν οι απαντήσεις των Γ. Βαρβιτσιώτη και Γ. Καλού, οι 
οποίοι χαρακτήρισαν προσωπικό το θέμα (αρνούμενοι έτσι να καλύψουν τον εκπρόσωπο), η σιωπή του Γ. Κεφαλογιάννη (ο οποίος ζήτησε πρόσφατα την απομάκρυνση Σπηλιωτόπουλου) και η αντίδραση Τατούλη, ο οποίος είπε ότι είναι τραγικό λάθος δημόσια πρόσωπα να καταφεύγουν στη Δικαιοσύνη, ζητώντας μάλιστα τεράστια ποσά (συνέντευξη στον «Αγγελιοφόρο»). Στο ίδιο μήκος κύματος κινήθηκε 
και ο βουλευής Αθ. Γιαννόπουλος, ο οποίος μάλιστα ζήτησε την παραίτηση Σπηλιωτόπουλου από τη θέση του.
 Aν η αγωγή Σπηλιωτόπουλου ήταν το κύριο θέμα στα «πηγαδάκια» της συνεδρίασης, εντός αυτής ο Κ. Καραμανλής, μετά τις πρόσφατες βολές Μπακογιάννη (η οποία όμως προχθές απουσίαζε επειδή βρίσκεται στο εξωτερικό), άκουσε και αλλα στελέχη να τον κατηγορούν για λανθασμένες επιλογές.
 Πιο χαρακτηριστική, η περίπτωση του Π. Τατούλη, που μίλησε για έλλειμμα δημοκρατίας στο κόμμα, του Αθ. Γιαννόπουλου, που είπε ότι υπάρχει πρόβλημα επικοινωνιακής πολιτικής, αλλά και του Α. Ανδρεουλάκου, ο οποίος τόνισε πως δεν αποτελεί μοντέλο διοίκησης του κόμματος ο μοναρχικός ή μοναχικός τρόπος! 
 Οι αναφορές αυτές, προσθετικά με όσα ο πρόεδρος της Ν.Δ. άκουσε πριν από λίγες 
ημέρες από άλλα στελέχη (π.χ.Μπακογιάννη) ήταν αρκετά για να τον οδηγήσουν σε προειδοποιήσεις προς εσωκομματικούς αντιπάλους, οι οποίες μάλιστα ήταν αρκετά αιχμηρές
 «Είναι υπερβολή να λέμε ότι υπάρχει έλλειμμα δημοκρατίας σ' αυτό το κόμμα. Την 
έχουμε εμπεδώσει τη δημοκρατία χρόνια τώρα», είπε απαντώντας σε όσους έθεσαν θέμα δημοκρατικού ελλείμματος, ενώ οι απαντήσεις προς αντιπάλους ήταν επιθετικές: «Διάλογος δημιουργικός και εποικοδομητικός, κριτική και αυτοκριτική, αγωνιώδης αναζήτηση του στόχου της βελτίωσης, επ' ουδενί μπορεί να μας ξαναβάλει σε μια ιστορία εσωστρέφειας. Αυτό, επιτρέψτε μου να πω, και σας ζητώ να το κάνουμε όλοι μαζί, δεν θα το επιτρέψω. Και δεν θα το επιτρέψουμε μαζί. Είναι αδιανόητο αυτό. Οχι μόνο διότι δυναμιτίζει όλες τις προσπάθεις που έχουμε κάνει, προσπάθειες που με τις αδυναμίες τους είναι καλές, αλλά και για ένα ακόμη λόγο, ίσως ακόμη σημαντικότερο. Δεν έχουμε το δικαίωμα να στέλνουμε μήνυμα απογοήτευσης, πικρίας και στενοχώριας σε τρία εκατομμύρια ανθρώπους», είπε. Και πρόσθεσε, πως επ' ουδενί θα ήθελε και θα δεχόταν να είναι πρόεδρος σε μια μεγάλη ιστορική και ισχυρή παράταξη και να δεχτεί να μπουν και πάλι σε νοσηρότητες ή μιζέριες.
 Η συνέχεια των εσωκομματικών στη Ν.Δ. αναμένεται να δοθεί στο έκτακτο συνέδριο 
 (8-9-10 Ιουνίου), αφού μάλιστα έχει προηγηθεί η συνεδρίαση της Kοινοβουλευτικής Ομάδας, την ερχόμενη Πέμπτη. Ο Κ. Καραμανλής, έλεγαν συνεργάτες του, δεν προτίθεται και μετά το συνέδριο να δεχτεί άλλες αμφισβητήσεις, αλλά είναι έτοιμος να προχωρήσει σε δραστικά μέτρα προς όσους με δηλώσεις τους επιτείνουν την εσωστρέφεια. Ετσι ερμήνευαν τις φράσεις του, ότι δεν θα δεχόταν την εσωστρέφεια ή τη μιζέρια.
  Mε δήλωσή του ο κυβερνητικός εκπρόσωπος επέκρινε τη Ν.Δ. ότι απουσιάζει από τη δημόσια ζωή της χώρας και παραμένει εγκλωβισμένη στον κύκλο της εσωστρέφειας και της κομματικής ομφαλοσκόπησης.
