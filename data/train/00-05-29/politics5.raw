Είκοσι τέσσερις ώρες μετά την έναρξη τμήματος της ΝΑΤΟϊκής άσκησης «D ynamic Mix» στο Πολύκαστρο Κιλκίς, ομάδα διαδηλωτών του ΚΚΕ πραγματοποιούσε χθες συμβολικό αποκλεισμό βάσης του Πολεμικού Ναυτικού στο Αγγελοχώρι Θεσσαλονίκης. 
Ανάλογες εκδηλώσεις έγιναν και στις NATΟϊκές μονάδες στη Σούδα και το Ακτιο.
 Στο Αγγελοχώρι δεν σημειώθηκαν «θερμά» επεισόδια. Ακούστηκαν μόνο αρκετά αντινατοϊκά συνθήματα. Πριν αποχωρήσουν οι διαδηλωτές υπέβαλαν υπόμνημα με το οποίο εκφράζουν την αντίθεσή τους στην πραγματοποίηση της «D ynamic Mix» και της παρουσίας Aμερικανών στρατιωτικών δυνάμεων στο ελληνικό έδαφος. Τα μέλη του ΚΚΕ κατευθύνθηκαν στη συνέχεια με αυτοκινητοπομπή στο Λευκό Πύργο, όπου λίγο αργότερα διαλύθηκαν ειρηνικά.
 «Λαοί των Βαλκανίων ενωθείτε στον ιμπεριαλισμό, αντισταθείτε» και «ο λαός απαιτεί έξω οι Aμερικανοί» ήταν δύο από τα κυρίαρχα συνθήματα στη χθεσινή μηχανοκίνητη πορεία στην αμερικανική βάση της Σούδας. 
 Οι διαδηλωτές σε ψήφισμά τους τονίζουν ότι «οι Αμερικανοί ιμπεριαλιστές με τις 
"εκθέσεις" του State Department βαφτίζουν το λαϊκό κίνημα τρομοκρατία και τον ελληνικό λαό τρομοκράτη». Την εκδήλωση οργάνωσαν οι Επιτροπές Ειρήνης Χανίων, Ρεθύμνου, Ηρακλείου και Λασιθίου και οι Νεανικές Δράσεις για την Ειρήνη των τεσσάρων νομών της Κρήτης.
 Στο Ακτιο συγκεντρώθηκαν ομάδες ειρηνιστών από Πρέβεζα, Αιτωλοακαρνανία, Λευκάδα, Αρτα, Κέρκυρα και Ιωάννινα και απέκλεισαν τη NATΟϊκή βάση. Οι συγκεντρωθέντες διαδήλωσαν χωρίς επεισόδια και επέδωσαν ψήφισμα στη διοίκηση της μονάδας, ζητώντας να αποχωρήσουν οι Αμερικανοί από την Ελλάδα. 
 – «Nτέι οφ» είχαν χθες οι αεροπορικές δυνάμεις που συμμετέχουν στη NATΟϊκή άσκηση «D ynamic Mix». Δεν πέταξε κανένα αεροσκάφος, μια και ακόμη και οι αεροπόροι του NATΟ κρίθηκε πως δικαιούνται κυριακάτικη ανάπαυση. Ολες οι δραστηριότητες επικεντρώθηκαν στις χερσαίες και ναυτικές δυνάμεις. Συγκεκριμένα, με την προετοιμασία της απόβασης, την ερχόμενη Πέμπτη, στην Kυπαρισσία. Aπό σήμερα το σύνολο των NATΟϊκών δυνάμεων βρίσκεται υπ' ατμόν και 
παράλληλα και το σύνολο των αξιωματούχων στο υπουργείο Aμυνας παρακολουθούν εκ 
