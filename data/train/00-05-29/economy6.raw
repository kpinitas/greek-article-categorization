Tη δημιουργία 5.000 σημείων-φορέων που θα λαμβάνουν αποδεικτικό φορολογικής ενημερότητας (ΑΦΕ), για λογαριασμό των φορολογούμενων, έχει βάλει στόχο το υπουργείο Οικονομικών.
 Ηδη έχουν ανταποκριθεί 100 συμβολαιογράφοι στην επιστολή-πρόσκληση της Γενικής Γραμματείας Πληροφορικών Συστημάτων για την απόκτηση κωδικού, που τους δίνει τη δυνατότητα να αποκτούν το ΑΦΕ για τον πελάτη τους.
 Οι υπηρεσίες της ΓΓΠΣ έχουν σε αυτή την πρώτη φάση αποστείλει επιστολές-προσκλήσεις σε όλους τους φορείς καλώντας τους να αποκτήσουν άμεσα τον ειδικό κωδικό πρόσβασης, αφού πλέον ο φορολογούμενος δεν είναι υποχρεωμένος να προσκομίζει φορολογική ενημερότητα κατά τις συναλλαγές του.
 Από τις 3.500 επιστολές που εστάλησαν από τη ΓΓΠΣ, μέχρι την περασμένη εβδομάδα είχαν ανταποκριθεί 100 συμβολαιογράφοι. Παράλληλα, ξεκίνησε η αποστολή επιστολών-προσκλήσεων και σε τράπεζες, ενώ θα αποσταλούν ακόμα στους Οργανισμούς Τοπικής Αυτοδιοίκησης, τις δημόσιες υπηρεσίες, τις νομαρχίες, καθώς και το σύνολο των φορέων που μέχρι σήμερα ζητούσαν πιστοποιητικά από τους φορολογουμενους.
 Επιδίωξη, όπως σημείωνε στην «Ε» ο γενικός γραμματέας της ΓΓΠΣ Παναγιώτης Γεωργιάδης, είναι να δημιουργηθούν, φέτος και του χρόνου, 5.000 σημεία απόκτησης φορολογικής ενημερότητας χωρίς πια τη μεσολάβηση του φορολογούμενου, 
ο οποίος θα γλιτώσει και από τη σχετική ταλαιπωρία επίσκεψης στην εφορία.
 Σημειώνεται ότι σήμερα δίνεται αποδεικτικό μόνο από τις εφορίες, οι οποίες δεν 
 Σύμφωνα με τη νέα διαδικασία, το αποδεικτικό φορολογικής ενημερότητας χορηγείται τηλεφωνικά σε όλους τους φορείς δημόσιου και ιδιωτικού τομέα (τράπεζες, συμβολαιογράφοι κ.λπ.), που πραγματοποιούν συναλλαγές (όπως η σύναψη στεγαστικού δανείου) με τους πολίτες. Ο φορέας με τον ειδικό κωδικό πρόσβασης, που θα του κοινοποιηθεί από τη ΓΓΠΣ, εφόσον ανταποκριθεί στη σχετική πρόσκληση, θα μπορεί να ενημερώνεται ανά πάσα στιγμή αν ο πελάτης του είναι φορολογικά ενήμερος. Δηλαδή αν δεν έχει χρέη, οπότε και θα έχει το «πράσινο φως» για την ολοκλήρωση της συναλλαγής (σσ. μέχρι σήμερα πάνω από 10 εκατ. συναλλαγές ετησίως στις εφορίες αφορούσαν τη φορολογική ενημερότητα).
 Η αίτηση χορήγησης ΑΦΕ θα υποβάλλεται τηλεφωνικά, αρκεί εκτος από τον κωδικό πρόσβασης να είναι γνωστό και το ΑΦΜ του πελάτη. Κατόπιν, ο φορέας θα λαμβάνει 
το αποδεικτικό μέσω φαξ -και αργότερα μέσω Internet. Στην περίπτωση που ένας πελάτης έχει χρέη, τότε ο φορέας θα λαμβάνει ένα μήνυμα, που θα αναφέρει ότι ο 
φορολογούμενος πρέπει να απευθυνθεί στην εφορία, οπότε και θα πρέπει να πάει για να εξοφλήσει την οφειλή του, ώστε να του χορηγηθεί αποδεικτικό.
