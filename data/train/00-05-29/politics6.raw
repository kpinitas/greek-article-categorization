Ο αγκυλωτός σταυρός, το σύμβολο του φασισμού και της θηριωδίας, κυμάτιζε στην Ακρόπολη των Αθηνών. Δύο παλικάρια, ο ένας Λευκαδίτης και ο άλλος Ναξιώτης, γείτονες και φίλοι, που έμεναν στην Πλάκα, αντίκριζαν καθημερινά το κόσμημα της ανθρωπότητας, το σύμβολο της δημοκρατίας να βιάζεται από τη γερμανική σημαία. Και στο νου των δύο παλικαριών καρφώθηκε μια τρελή, μια παράτολμη ιδέα. Ετσι κι αλλιώς ο φόβος και η δειλία δεν ήταν ποτέ χαρακτηριστικά της νιότης.
 Ο Λάκης Σάντας και ο Μανώλης Γλέζος, 17χρονα παλικάρια τότε, αποφάσισαν στις 30 Μαΐου 1941, να κατεβάσουν από την Ακρόπολη τη γερμανική σημαία, το σύμβολο του Γ' Ράιχ. Και το κατάφεραν. Κατόρθωσαν να εξευτελίσουν τη γερμανική φρουρά και να χαμογελάσουν τα χείλη εκατομμυρίων ανθρώπων, που υπό το βάρος της ναζιστικής θηριωδίας, κόντευαν να χάσουν την ελπίδα.
 Για την ελπίδα και τον ηρωισμό του ο Λάκης Σάντας τιμήθηκε χθες από το Σύλλογο 
Λευκαδιτών Αττικής «Η Αγία Μαύρα» σε αίθουσα της Αρχαιολογικής Εταιρείας στην Αθήνα. Λίγα κόκκινα τριαντάφυλλα και μια τιμητική πλακέτα αποδόθηκαν στον ήρωα 
της διπλανής πόρτας, στον άνθρωπο που μαζί με τον Μανώλη Γλέζο ύψωσε το ηθικό ενός ολόκληρου λαού.
 Γι' αυτό το παράτολμο εγχείρημα και την ιστορική του διάσταση μίλησε ο καθηγητής Σπύρος Φλογαΐτης, επισημαίνοντας τις δυσκολίες που αντιμετώπισαν οι δύο νέοι, ωσότου φτάσουν στον Ιερό Βράχο για να κατεβάσουν τη γερμανική σημαία. Οπως σημείωσε, έπρεπε να φτάσουμε στο έτος 1982 για να αναγνωριστεί η ηρωική τους πράξη από την πολιτεία, επειδή δεν ανήκαν στην πλευρά των εθνικοφρόνων.
 Στην πίστη στην αρχή της ελευθερίας, όπως εκφράστηκε από τον ελληνικό λαό στο βάθος του χρόνου, αναφέρθηκε ο καθηγητής Πανεπιστημίου Θεσσαλονίκης Ηλίας Θερμός. Οροθέτησε με μια νοητή γραμμή τον ηρωισμό των Λάκη Σάντα και Μανώλη Γλέζου με το τολμηρό εγχείρημα του Αλέκου Παναγούλη να επιχειρήσει να σκοτώσει 
 «Μακάρι να μη χρειαστεί να ξαναδείξουν τα νέα παιδιά της Ελλάδας το σθένος τους. Αλλά αν χρειαστεί, είμαι σίγουρος ότι θα το πράξουν», δήλωσε συγκινημένος ο Λάκης Σάντας.
 Την εκδήλωση παρακολούθησαν μεταξύ άλλων από το ΠΑΣΟΚ οι: Γ.-Α. Μαγκάκης, Λ. Κανελλόπουλος, από το ΚΚΕ ο Ορ. Κολοζώφ και από το Συνασπισμό οι: Αλ. Αλαβάνος 
