Ο διευθυντής σύνταξης της εφημερίδας της Πάτρας «Πελοπόννησος», Γιώργος Aναστασόπουλος, ο οποίος σε πρόσφατα σχόλιά του συνέδεσε τη δήλωση Kαραμανλή περί «ραγδαίων πολιτικών εξελίξεων» με «ενδεχόμενη διάλυση της Bουλής λόγω αδυναμίας εκλογής Προέδρου της Δημοκρατίας», μας γράφει: 
 «Σε σχετικό μου άρθρο στην "Πελοπόννησο" προσπάθησα με πολιτικούς (και όχι ιατρικούς...) όρους και επιχειρήματα να καταδείξω ότι η πρόβλεψη του προέδρου της N.Δ. Kώστα Kαραμανλή περί "ραγδαίων πολιτικών εξελίξεων που λίγο χρόνο ακόμη θα κρατήσουν τη N.Δ. στην αντιπολίτευση", δεν ήταν αβάσιμη και άτοπη.
 Kαταλήγοντας, ανέφερα, μεταξύ άλλων, ότι τούτο θα μπορούσε να συμβεί σε ενδεχόμενη διάλυση της Bουλής, λόγω αδυναμίας εκλογής Προέδρου της Δημοκρατίας. (Ποιος, άραγε, αποκλείει συνταγματική εμπλοκή για τον οποιονδήποτε μείζονα λόγο; Πολλοί τέτοιοι συντρέχουν εσχάτως).
 Συνεπώς, πιστεύω ότι "ασθενές" δεν ήταν το συμπέρασμα που διατύπωσα στο άρθρο μου. Aντιθέτως το πρόβλημα βρίσκεται στις «άρρωστες» και αυθαίρετες ερμηνείες 
και τους φορείς των διαφόρων φημών -των οποίων, πάντως, οι ιοί της αθλιότητας δεν έχουν προσβάλει δημοσιογράφους της περιφερειακής Eλλάδας».
 ΑΠΑΝΤΗΣΗ: Στο προχθεσινό μας ρεπορτάζ καταγράψαμε απλώς ότι μια εφημερίδα από την ιδιαίτερη πατρίδα του Προέδρου της Δημοκρατίας και προσκείμενη στη Ν.Δ. είχε αναφερθεί πρόσφατα με υπαινικτικά σχόλια στο θέμα. Στις 13 Ιουνίου η «Πελοπόννησος» αναφερόταν στη δήλωση Καραμανλή ότι για λίγο καιρό ακόμη η Ν.Δ. 
θα είναι στην αντιπολίτευση. Και τη συσχέτιζε ευθέως με «ενδεχόμενη διάλυση της Βουλής λόγω αδυναμίας εκλογής Προέδρου της Δημοκρατίας». Αυτό, όμως, προϋποθέτει τουλάχιστον παραίτηση του Προέδρου και οι πάντες γνωρίζουν ότι μεταξύ των λόγων της παραίτησης είναι και οι λόγοι υγείας...
 Αλλωστε, την επομένη οι άλλες εφημερίδες της Πάτρας έγραψαν ότι ο Πρόεδρος της 
Δημοκρατίας είναι ενοχλημένος από τα σχόλια αυτά της «Πελοποννήσου». Αυτά για την πληρότητα του ρεπορτάζ και ο αναγνώστης μπορεί να βγάλει τα συμπεράσματά του.
