Το κύριο χαρακτηριστικό του νέου κύκλου μείωσης των επιτοκίων είναι η αποκλιμάκωση των επιτοκίων καταθέσεων, με αποτέλεσμα η καθαρή απόδοση του ταμιευτηρίου να περιορίζεται στο 4, 6%. Το σκηνικό στο τραπεζικό τοπίο συμπληρώθηκε χθες από την Τράπεζα της Ελλάδος, η οποία όπως αναμενόταν μείωσε τα παρεμβατικά της επιτόκια κατά 0, 5% έως 0, 75%. 
 Η Τράπεζα της Ελλάδος νωρίς χθες το πρωί αναγνωρίζοντας για πρώτη φορά την ανάγκη σύγκλισης των ελληνικών επιτοκίων στην αγορά χρήματος προς τα αντίστοιχα επιτόκια της ζώνης του ευρώ, μείωσε σε μείωση το επιτόκιο των 14 ημερών κατά 0, 5% στο 8, 25%. Κατά 0, 75% μειώνεται το επιτόκιο του ενιαίου λογαριασμού της πάγιας διευκόλυνσης αποδοχής καταθέσεων των πιστωτικών ιδρυμάτων από την Τράπεζας της Ελλάδος για μία ημέρα και διαμορφώνεται στο 7, 25%. 
 Τη σκυτάλη ευθύς αμέσως έλαβε η Εθνική Τράπεζα, η οποία προχώρησε σε συγκρατημένες μειώσεις στα δραχμικά επιτόκια χορηγήσεων, προσφέροντας παράλληλα νέα προιόντα σε ευρώ με ελκυστικό επιτόκιο. Ταυτόχρονα η τράπεζα προχώρησε σε μείωση στο επιτόκιο ταμιευτηρίου κατά 0, 5%, το οποίο διαμορφώνεται πλέον στο 5, 5%. 
 Αναλυτικά, η Εθνική μείωσε κατά 0, 75% το κυμαινόμενο επιτόκιο των καταναλωτικών δανείων, το οποίο διαμορφώνεται σε 13%, ενώ το κυμαινόμενο επιτόκιο των προσωπικών δανείων μειώνεται κατά 1, 25% και διαμορφώνεται στο 13, 75%. Ταυτόχρονα η τράπεζα καθιερώνει δύο νέα προϊόντα με σταθερό επιτόκιο, ένα καταναλωτικό δάνειο με επιτόκιο 11% και ένα προσωπικό με επιτόκιο 11, 5%. 
 Στον τομέα της καταναλωτικής πίστης η τράπεζα καθιερώνει νέα προϊόντα σε ευρώ με κυμαινόμενο ή σταθερό επιτόκιο. Ετσι προσφέρει καταναλωτικά δάνεια με επιτόκιο 8, 75% σταθερό για τρία χρόνια. Η δόση για το δάνειο αυτό με την τρέχουσα ισοτιμία δρχ. ευρώ (336, 580 δρχ.) ανέρχεται στις 31.639 δρχ., ενώ ανέρχεται στις 32.000 δρχ. περίπου όταν η δραχμή φθάσει στην κεντρική της ισοτιμία, δηλαδή στις 340, 75 δρχ. Το κυμαινόμενο επιτόκιο των καταναλωτικών δανείων διαμορφώνεται στο 9, 25%. Στα προσωπικά δάνεια, μέχρι 1 εκ. δρχ., το κυμαινόμενο επιτόκιο διαμορφώνεται στο 9, 50% και στο 9% αν παραμείνει σταθερό για 3 έτη. Στις πιστωτικές κάρτες η μείωση κυμαίνεται από 0, 25% έως 0, 5% και τα επιτόκιά τους διαμορφώνοναι στο 16, 25% - 16, 5%. 
 Παράλληλα, η τράπεζα προχώρησε σε μείωση και των επιτοκίων των άλλων κατηγοριών χορηγήσεων. Ενδεικτικά, το κυμαινόμενο επιτόκιο των στεγαστικών δανείων μειώνεται στο 9, 25%, και το επτιόκιο του προγράμματος «Εθνοστέγη 3», το οποίο είναι σταθερό για 3 έτη μειώνεται στο 7, 40% και στο 7, 10% αν διατηρηθεί αμετάβλητο για 5 έτη. Στα επιχειρηματικά δάνεια το κυμαινόμενο επιτόκιο για κεφάλαια κίνησης και πάγιες εγκαταστάσεις μειώνεται στο 9, 5%. 
Σε μείωση των επιτοκίων τους προχώρησαν ακολούθως, η Τράπεζα Περαιώς και η Λαϊκή Τράπεζα. 
αν το δάνειο συναφθεί σε ευρώ, ενώ αντίστοιχα τα επιτόκια των προσωπικών δανείων διαμορφώνονται στο 13, 5% και 10, 75%. Το κυμαινόμενο επιτόκιο των στεγαστικών δανείων μειώνεται στο 9, 60% και στο 5, 90% για τα δάνεια σε ευρώ. Το βασικό επιτόκιο των βραχυπρόθεσμων χορηγήσεων διαμορφώνεται στο 12%, ενώ κατά 0, 25% - 2% μειώνονται τα υπόλοιπα επιτόκια των χορηγήσεων προς επιχειρήσεις. Η τράπεζα μειώνει επίσης το επιτόκιο καταθέσεων ταμιευτηρίου στο 
 Η Λαϊκή Τράπεζα μειώνει στο 9, 25% το επιτόκιο για αγορά αυτοκινήτου, στο 11, 25% το επιτόκιο των καταναλωτικών δανείων, και στο 13, 50% των προσωπικών δανείων. 
 Εξάλλου, η Τράπεζα Κύπρου ύστερα από τη μείωση των επιτοκίων των καταναλωτικών δανείων στην οποία είχε προχωρήσει την προηγούμενη εβδομάδα, ανακοίνωσε χθες ότι μειώνει το βασικό δανειστικό επιτόκιο της κατά 0, 5% στο 10, 50%. 
