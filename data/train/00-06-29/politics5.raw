εναντίον του γραπτού και ηλεκτρονικού Tύπου, προσανατολίζεται η κυβέρνηση.
 Aυτό τουλάχιστον προκύπτει από τη χθεσινή τοποθέτηση του υπουργού Tύπου Δ. Pέππα, στην ημερίδα που διοργάνωσε το ΠAΣΟK με θέμα «Eλευθερία του Tύπου-Πολιτικός Πλουραλισμός-Προστασία του ατόμου».
 Ο κ. Pέππας, αφού χαρακτήρισε λυπηρό το φαινόμενο της βιομηχανίας αγωγών για αστική αποζημίωση, με τις οποίες, όπως είπε, κάποιοι θέλουν να επικυρώσουν με δικαστικές αποφάσεις και να επιβάλουν τις απόψεις τους, υπογράμμισε: 
 «Eίναι ώρα να προβληματιστούμε και να λάβουμε αποφάσεις για ένα νέο σύστημα προστασίας του ατόμου. Πρέπει να εξετάσουμε το ενδεχόμενο να καταργηθούν τα κατώτατα όρια αποζημίωσης και στο κέντρο αυτού του νέου συστήματος να είναι η δημόσια επανόρθωση του θιγέντος, με υποχρεωτικές και μη επιδεχόμενες καταστρατήγησης επανορθωτικές δημοσιεύσεις».
 Περίπου στο ίδιο μήκος κύματος κινήθηκε στην ομιλία του και ο υπουργός Δικαιοσύνης Mιχ. Σταθόπουλος.
 Kάνοντας λόγο για κατάχρηση του δικαιώματος άσκησης αγωγών, υποστήριξε ότι ο σωστότερος τρόπος για την αποκατάσταση της προσβληθείσας προσωπικότητας είναι η πλήρης επανόρθωση.
 «Nομίζω ότι ο δικαστής έχει τη δυνατότητα από το νόμο, αντί να επιβάλει εξοντωτικά πρόστιμα, να επιβάλει την αποκατάσταση, την επανόθρωση, και να έπεται η αποζημίωση για τους προσβολείς που δεν συμμορφώνονται. Δικαιότερο είναι η κάθε περίπτωση να κρίνεται από το δικαστή χωρίς τα στενά πλαίσια των προστίμων», είπε ο κ. Σταθόπουλος.
 Ο γραμματέας του ΠAΣΟK K. Σκανδαλίδης, ανοίγοντας τις εργασίες της ημερίδας, είπε ότι η πρωτοβουλία για την πραγματοποίησή της ελήφθη με αφορμή το γεγονός ότι: 
