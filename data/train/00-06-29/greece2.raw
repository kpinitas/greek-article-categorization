Σημαντική αύξηση των ατόμων που μολύνονται από τον ιό του AIDS καταγράφουν οι επιστήμονες τα τελευταία χρόνια. Ο κυριότερος τρόπος μόλυνσης στην Ελλάδα είναι η σεξουαλική μετάδοση, ομοφυλοφιλική ή ετεροφυλοφιλική.
 Η διαχρονική τάση της λοίμωξης είναι αυξητική και στα δύο φύλα, ιδιαίτερα όμως 
στους άνδρες. Ταχύτερη αύξηση καταγράφεται στην ηλικιακή ομάδα των 25-39 χρόνων. 
 Τα στοιχεία αυτά προέρχονται από έρευνα που έκανε η Επιτροπή Επιδημιολογίας του Κέντρου Ελέγχου Ειδικών Λοιμώξεων (ΚΕΕΛ) και παρουσίασαν χθες ο πρόεδρος του κέντρου καθηγητής κ. Γ. Σαρόγλου και ο εκπρόσωπος της επιτροπής αναπληρωτής καθηγητής κ. Α. Χατζάκης.
 Σε άλλες χώρες, ανέφερε ο κ. Σαρόγλου, κύρια πηγή μόλυνσης είναι η σχέση κάποιων ανθρώπων με τα ναρκωτικά, ενώ στην Ελλάδα είναι η σεξουαλική επαφή. Ο μεγαλύτερος κίνδυνος είναι οι συνήθειες των παιδιών στις εκδρομές τους ή στις διακοπές να δημιουργούν ανεξέλεγκτες επαφές χωρίς τη χρήση προφυλακτικού. Προς 
την κατεύθυνση της ενημέρωσης αυτών των ευαίσθητων ομάδων του πληθυσμού θα δώσουμε προτεραιότητα, πρόσθεσε ο πρόεδρος του ΚΕΕΛ, με τη βοήθεια ειδικών επιστημόνων, όπως για παράδειγμα ψυχολόγων και κοινωνιολόγων.
 Αν συγκρίνουμε τα στοιχεία του 1990 με σήμερα παρατηρούμε ότι η συχνότητα των οροθετικών έχει αυξηθεί στους άνδρες 1, 7 - 2, 6 φορές, στις δε γυναίκες η αύξηση είναι τετραπλάσια, τόνισε ο καθηγητής κ. Χατζάκης.
 Ο συνολικός αριθμός των κρουσμάτων AIDS που δηλώθηκαν στη χώρα μας μέχρι το τέλος του περασμένου χρόνου ανέρχεται σε 2.015 άτομα, εκ των οποίων, τα 32 είναι παιδιά κάτω των 12 χρόνων.
 Ο συνολικός αριθμός των οροθετικών ατόμων που διαγνώστηκαν μέχρι το ίδιο χρονικό διάστημα ανέρχεται σε 4.920 άτομα, εκ των οποίων τα 70 είναι παιδιά κάτω των 12 χρόνων.
 Υπολογίζουμε ότι ο πραγματικός αριθμός των ατόμων με AIDS και των φορέων είναι 
 Με βάση των αριθμό αύξησης των οροθετικών και σε σχέση με τον πληθυσμό πάντα, η χώρα μας καταλαμβάνει σήμερα την 5η θέση ανάμεσα στις άλλες χώρες της Ευρώπης, ενώ στην αρχή της δεκαετίας ήταν στην 9η θέση.
 Είναι επίσης σημαντικό ότι αυξητική τάση των οροθετικών στην Ευρώπη εμφανίζουν 
μόνο η Ελλάδα και η Μ. Βρετανία, αντίθεση με τις αλλές χώρες όπου τα ποσοστά μειώνονται.
 Αξίζει πάντως να σημειωθεί ότι μείωση στην Ελλάδα έχουμε στον αριθμό των κρουσμάτων, όπως συμβαίνει και στις άλλες χώρες.
 Το AIDS στην Ελλάδα, τόνισε χθες ο κ. Χατζάκης, δεν μας έχει εγκαταλείψει. Οι καινούργιες θεραπευτικές δυνατότητες και η μείωση των θανάτων έχουν δημιουργήσει ένα γενικότερο αίσθημα εφησυχασμού, το οποίο αντανακλά κυρίως τις 
ομάδες υψηλού κινδύνου και αυτό θα πρέπει να μας κάνει να προσέξουμε ιδιαίτερα 
 Ο πρόεδρος του ΚΕΕΛ, τέλος, αναφέρθηκε στις προσπάθειες ενημέρωσης που ξεκινά αμέσως το κέντρο, και οι οποίες θα περιλαμβάνουν εκδηλώσεις σε πλαζ και σε σημεία όπου το καλοκαίρι κινείται μεγάλος αριθμός νέων ατόμων, όπως τα πλοία και τα λιμάνια και τα αεροδρόμια.
