 Ενα φωτογραφικό στιγμιότυπο, «Concerto Fotogramma», της 25ετούς πορείας του στην κινηματογραφική μουσική είναι το πρόγραμμα που παρουσίασε χθες στο Θέατρο 
της Γης στη Θεσσαλονίκη, ο Νίκολα Πιοβάνι. Μια συναυλία με τα πιο αγαπημένα του έργα και όχι τα πιο επιτυχημένα, με τη συνοδεία προβολής στιγμιοτύπων από τις ταινίες αυτές. Μουσική για τις ταινίες «Νύχτα του Σαν Λορέντζο», «Χάος», «Ιντερβίστα», «Φιορίλε», «Τζίντζερ και Φρεντ», «Το τραίνο για την Κωνσταντινούπολη», «Η ζωή είναι ωραία» και τη συνεργασία του με σκηνοθέτες όπως οι αδελφοί Ταβιάνι, ο Φεντερίκο Φελίνι και ο Ρομπέρτο Μπενίνι.
 Αντί παρουσιαστή, ο Ν. Πιοβάνι χρησιμοποίησε στίχους του ποιητή φίλου του Βιντσέντζο Κεράμι, σε καταγραφή της ορχήστρας με την οποία συνεργάστηκε στα περισσότερα έργα του. Η συναυλία ετοιμάστηκε ειδικά για τη Θεσσαλονίκη, ενώ σε 
 Ο Ν. Πιοβάνι μίλησε για τους αδερφούς Ταβιάνι, τον Φ. Φελίνι, τον Μάριο Μπελόκιο, αλλά και τον Ρομπέρτο Μπενίνι. Εξέφρασε τον θαύμασμό του για τον Ενιο Μορικόνε, ενώ δεν παρέλειψε να μιλήσει και για τον Μάνο Χατζιδάκι, τον οποίο γνώρισε το 1969 και διετέλεσε βοηθός του. Μέσα από την καθημερινή επαφή του με τον αξέχαστο Ελληνα συνθέτη, ο Ν. Πιοβάνι έμαθε, όπως είπε, τον τρόπο για να φέρνει τη μουσική του πιο κοντά στην καθημερινή ζωή. «Για μένα η Ελλάδα 
 Χαρακτήρισε δύσκολη την πρώτη συνεργασία του με τον Μάριο Μπελόκιο για την ταινία «Στο όνομα του πατρός», που είχε όμως συνέπεια τη συνέχιση της συνεργασίας αυτής για ακόμη έξι ταινίες. 
 Σημαντικό ρόλο στη ζωή και την πορεία του διαδραμάτισε η προσωπική σχέση που είχε αναπτύξει με τον Φεντερίκο Φελίνι. Αναγνωρίζει ως εξίσου μεγάλους συνθέτες, αλλά για διαφορετικούς λόγους, τόσο τον Ενιο Μορικόνε όσο και τον Νίνο Ρότα. Τον πρώτο, για τη θρησκευτική ευλάβεια με την οποία αντιμετώπιζε τη 
μουσική σύνθεση, αλλά και για τη μανιακού επιπέδου ακρίβειά του. «Ηταν το πιο μαθηματικά ακριβές άτομο που γνώρισα», είπε ο Ν. Πιοβάνι για τον Ε. Μορικόνε.
 Με τον Νίνο Ρότα η γνωριμία του ήταν μικρή, αλλά εντυπωσιάστηκε από την αθωότητα και την παιδικότητά του, και τον τρόπο με τον οποίο μπορούσε να ελέγχει τις παρτιτούρες.
 Για τους νέους συνθέτες στον χώρο του κινηματογράφου, ο Ν. Πιοβάνι πιστεύει ότι πληρώνουν τα σπασμένα από την κρίση του σύγχρονου κινηματογράφου. 
 Ο ίδιος ετοιμάζει το μουσικό θέμα για την καινούργια ταινία του Ν. Μορέτι και μια άλλη έκδοση του μουσικού έργου που έγραψε πριν από ένα χρόνο πάνω στον μεσαιωνικό θρήνο, «Παρθένα μου», το οποίο είχε παρουσιάσει στη Βηθλεέμ.
