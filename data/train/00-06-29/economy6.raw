 Οι τιμές των εισαγόμενων προϊόντων στη Γερμανία, τη μεγαλύτερη ευρωπαϊκή οικονομία, αυξήθηκαν κατά 11, 7% σε ετήσια βάση τον Μάιο, από 9, 8% τον Απρίλιο. 
Πρόκειται για τη μεγαλύτερη αύξηση από τον Οκτώβριο του 1981.
 Οι τιμές των εισαγόμενων προϊόντων θεωρούνται βασική ένδειξη για τις τάσεις του πληθωρισμού. Η μεγάλη άνοδός τους, οφείλεται στη μεγάλη αύξηση των διεθνών 
τιμών του πετρελαίου και στην πτώση του ευρώ.
 Στην Ιταλία ο ετήσιος πληθωρισμός έφθασε στο 2, 7% τον Ιούνιο, υψηλότερο επίπεδο της τριετίας. Μία ακόμη ένδειξη, ότι ο παλαιός εχθρός επιστρέφει.
 Αρκετοί αναλυτές εκτιμούν, ότι ο πληθωρισμός στη ζώνη του ευρώ θα ξεπεράσει το 
 Οι πληθωριστικές πιέσεις ενδέχεται να ανατρέψουν το σκηνικό όσον αφορά τα επιτόκια και να αναγκάσουν την ΕΚΤ να τα αυξήσει νωρίτερα. Η ΕΚΤ αύξησε τα επιτόκιά της τον Ιούνιο από 3, 75% σε 4, 25% και άφησε να εννοηθεί, ότι δεν θα ακολουθήσει άλλη αύξηση στο αμέσως προσεχές διάστημα. Δήλωση που ερμηνεύτηκε από την αγορά ως διάλειμμα στις αυξήσεις των ευρωπαϊκών επιτοκίων ώς τον Σεπτέμβριο.
  Ο Γερμανός καγκελλάριος Γκέρχαρντ Σρέντερ έσπευσε πάντως να καθησυχάσει όσους ανησυχούν, δηλώνοντας χθες σε τραπεζικό συνέδριο στο Βερολίνο: «δεν πιστεύω ότι μπορεί να γίνει λόγος για πραγματικό κίνδυνο πληθωρισμού».
 Ωστόσο, ο περισσότερο «ειδικός» Οτμαρ Ιζινκ, μέλος του συμβουλίου της ΕΚΤ, άφησε προχθές να εννοηθεί ότι η τράπεζα είναι έτοιμη να σφίξει κι άλλο το ζωνάρι, αν χρειαστεί.
 «Αν η εξασθένηση του ευρώ θέσει σε κίνδυνο την εσωτερική σταθερότητα τιμών, μέσω της αύξησης των τιμών των εισαγόμενων προϊόντων, η ΕΚΤ θα πάρει τα αναγκαία μέτρα», τόνισε ο Ιζινκ, μιλώντας στο περιοδικό «Focus Mone y».
