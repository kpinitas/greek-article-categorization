Pηγίλλης: Aσχετες οι «ραγδαίες εξελίξεις» με τις φήμες
 Φανερή ήταν χθες η αγωνία των κορυφαίων στελεχών της Νέας Δημοκρατίας να πείσουν πως οι φήμες για την υγεία του Προέδρου της Δημοκρατίας δεν διοχετεύτηκαν από το κόμμα τους. Και προσπαθούσαν να πείσουν ότι οι αναφορές Καραμανλή «περί ραγδαίων πολιτικών εξελίξεων που θα έρθουν σύντομα», δεν είχαν 
σε καμία περίπτωση σχέση με τις προαναφερόμενες φήμες.
 Ο εκπρόσωπος Tύπου του κόμματος επιτέθηκε στον Γ. Καρατζαφέρη, επειδή ισχυρίστηκε ότι αυτός διοχέτευε τις σχετικές φήμες, ενώ έκανε λόγο και για «στρατευμένα πρόσωπα» και «συγκεκριμένα κέντρα» που αναπαρήγαγαν το θέμα. Αλλα 
και ο Γ. Καρατζαφέρης, από την πλευρά του, επέμεινε πως η ηγεσία της Ρηγίλλης ήταν αυτή που προκάλεσε τις φήμες.
 Η δήλωση Σπηλιωτόπουλου έγινε χθες το μεσημέρι, και αφού είχαν ενταθεί τα σχόλια ότι η ίδια η Ρηγίλλης διοχέτευσε τις φήμες για την υγεία του προέδρου «Η ιστορία όταν επαναλαμβάνεται γίνεται, δυστυχώς, φάρσα. Για μια ακόμη φορά κάποιοι, προκειμένου να κάνουν το επικοινωνιακό τους κομμάτι -έστω και επιρρίπτοντας ευθύνες σε άλλους, που δεν τους αναλογούν- φρόντισαν να θέσουν ένα θέμα, το οποίο πράγματι είναι ντροπή για το πολιτικό μας σύστημα. Είναι ντροπή να ακούγονται ή να προβάλλονται τέτοια ζητήματα που αφορούν τον ανώτατο 
πολιτειακό παράγοντα», είπε χαρακτηριστικά. Και όταν ρωτήθηκε αν η κυβέρνηση ή 
ο κ. Καρατζαφέρης ανακίνησε το θέμα, απάντησε: «Εγώ ξέρω ότι το έθεσε συγκεκριμένο πρόσωπο, προκειμένου να επιτύχει την επικοινωνιακή του προβολή. Από εκεί και έπειτα, θα διαπιστώσετε για άλλη μια φορά ότι κάποιοι άλλοι, αμέσως μετά, έκαναν εκείνο που λέμε στη δημοσιογραφική γλώσσα «follow up» στα όσα ελέχθησαν. Βλέπετε, για άλλη μια φορά, ότι πρόκειται για συστηματική προσπάθεια, από συγκεκριμένα κέντρα, με τα ίδια στρατευμένα πρόσωπα. Δυστυχώς, 
 Η ηγεσία της Ρηγίλλης όμως, ως φαίνεται, παρακίνησε και αρκετούς προσκείμενους 
σ' αυτήν βουλευτές να κάνουν ανάλογες καταδικαστικές για τον Γ. Καρατζαφέρη δηλώσεις, με χαρακτηριστική την περίπτωση του Β. Παπαγεωργόπουλου, που είπε ότι ο Γ. Καρατζαφέρης κινείται για λογαριασμό άλλων. Ο Γ. Καρατζαφέρης, αφενός 
χαρακτήρισε «γραφικές φιγούρες» τους συγκεκριμένους βουλευτές, αφετέρου επιτέθηκε με δριμύτητα στον Κ. Καραμανλή, λέγοντας ότι αυτός προκάλεσε τις φήμες.
 Ομως, την ίδια στιγμή, μια σειρά από άλλα στελέχη του κόμματος επιχειρούσαν να 
αποσυνδέσουν τις αναφορές Καραμανλή περί «ραγδαίων εξελίξεων» με τις φήμες για 
την υγεία του Προέδρου της Δημοκρατίας όπως για παράδειγμα ο Β. Μεϊμαράκης ο οποίος είπε («Φλας») ότι ο πρόεδρος της Ν.Δ. αναφερόταν στους Ολυμπιακούς Αγώνες, τις αποκρατικοποιήσεις, τη μετά-ΟΝΕ εποχή κ.ά.
