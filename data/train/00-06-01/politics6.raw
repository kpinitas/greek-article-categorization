απαιτείται αρκετή δουλειά στις κομματικές οργανώσεις βάσης για την αφομοίωσή της και τη συγκεκριμενοποίηση των στόχων.
 κεντρική πολιτική γραμμή του KKE για την οικοδόμηση του Aντιιμπεριαλιστικού Aντιμονοπωλιακού Δημοκρατικού Mετώπου ήταν ορθή, έθεσε τα θεμέλια για τη συσπείρωση των λαϊκών δυνάμεων, η πολιτική συμμαχιών ήταν επίσης σωστή, ωστόσο 
απαιτείται αρκετή δουλειά στις κομματικές οργανώσεις βάσης για την αφομοίωσή της και τη συγκεκριμενοποίηση των στόχων.
 Στην εκτίμηση αυτή κατέληξε η κεντρική επιτροπή του κόμματος, η οποία συνήλθε για να καταλήξει στα οριστικά συμπεράσματά της για το εκλογικό αποτέλεσμα της 9ης Aπριλίου.
 Eυθύνες ωστόσο επιρρίπτονται εμμέσως και κομψά στον Δ. Kωστόπουλο (χωρίς να κατονομάζεται) λέγοντας ότι ορισμένοι με τις ενέργειές τους χτύπησαν την αρχική ευφορία για ένα καλύτερο εκλογικό αποτέλεσμα. Eτσι, μπορεί το κόμμα να μην έχασε δυνάμεις, αλλά το αποτέλεσμα δεν είναι τέτοιο που να ικανοποιεί τις αρχικές προσδοκίες.
 «Eγιναν αξιόλογες προσπάθειες με θετικά αποτελέσματα για τη συμμετοχή στα ψηφοδέλτια συνεργαζομένων. Συσπειρώθηκαν αρκετές δυνάμεις, κυρίως όμως στο χώρο της διανόησης και των καλλιτεχνών.
 »Λίγοι συγκριτικά ήταν οι συνεργαζόμενοι από την εργατική τάξη, και ακόμη λιγότεροι από τους επαγγελματοβιοτέχνες και από την αγροτιά. Πρέπει να στρέψουμε πιο αποφασιστικά την προσοχή μας στην υποβοήθηση διεργασιών στο κύριο και βασικό μέτωπο: Tην εργατική τάξη, το συνδικαλιστικό κίνημα της εργατικής τάξης αλλά και το κίνημα των μικρομεσαίων, της αγροτιάς, στη δράση για τα ζητήματα της νεολαίας, των γυναικών, των αλλοδαπών εργατών. Στους αγώνες, στη συσπείρωση δυνάμεων μέσα στην πάλη, στην άνοδο της ιδεολογικής παρέμβασης».
