 διακεκριμένος βυζαντινολόγος Νίκος Οικονομίδης, καθηγητής στο Πανεπιστήμιο Αθηνών, πρόεδρος του Ελληνικού Ιδρύματος Πολιτισμού και μέχρι πρότινος διευθυντής του Ινστιτούτου Βυζαντινών Ερευνών του ΕΙΕ, έφυγε χθες από τη ζωή σε ηλικία 66 χρόννν. Ο καθηγητής Νίκος Οικονομίδης νοσηλευόταν τον τελευταίο καιρό με οξύ πνευμονικό οίδημα, το οποίο, δυστυχώς δεν κατάφερε τελικά να ξεπεράσει. 
 Γεννήθηκε στην Αθήνα το 1934. Σπούδασε Ιστορία και Αρχαιολογία στο Πανεπιστήμιο Αθηνών (1951- 1955) και έκανε μεταπτυχιακές σπουδές στο Παρίσι, απ' όπου πήρε το διδακτορικό του (1961). Διετέλεσε ερευνητής στο Κέντρο Βυζαντινών Ερευνών της Αθήνας την περίοδο 1961-1969 και στη συνέχεια έφυγε για 
τον Καναδά, όπου εκτός από τις διακρίσεις στον ακαδημαϊκό τομέα -διετέλεσε για 
είκοσι ολόκληρα χρόνια (1969-1989) καθηγητής Βυζαντινής Ιστορίας στο Πανεπιστήμιο του Μόντρεαλ- ανέπτυξε σημαντική αντιδικτατορική δράση από τις γραμμές της Δημοκρατικής Αμυνας. Τότε ήταν που συνδέθηκε με προσωπική φιλία με 
 Το 1987 εξελέγη καθηγητής της Βυζαντινής Ιστορίας του Τμήματος Ιστορίας και Αρχαιολογίας στο Πανεπιστήμιο Αθηνών. Από το 1995 ασκούσε καθήκοντα διευθυντή στο Ινστιτούτο Βυζαντινών Ερευνών του Εθνικού Ιδρύματος Ερευνών με πενταετή θητεία. Από το Μάιο του 1997 εξελέγη αντιπρόεδρος του Δ.Σ. του Ελληνικού Ιδρύματος Πολιτισμού με ανάθεση άσκησης καθηκόντων προέδρου.
 Ο σεμνός μελετητής της βυζαντινής ιστορίας τότε ήταν που είδε το πρόσωπό του να εμπλέκεται σε ένα «πολιτικό σκάνδαλο» αφού οι απόψεις που με παρρησία είχε δημοσίως εκφράσει μέσα από τις στήλες του «Βήματος» για το σκοπιανό πρόβλημα θεωρήθηκαν ρηξικέλευθες (ακόμη και από μερίδα βουλευτών του ΠΑΣΟΚ). Η άποψή του, όπως την είχε εξηγήσει και σε συνέντευξή του στην «Ε» (Ιανουάριος του 2000), ήταν ότι «πρέπει να βρεθεί ένας συμβιβασμός με τους Σκοπιανούς διότι είναι αδύνατον να πούμε σε έναν άνθρωπο, που είναι σήμερα 60 χρόνων, και ο οποίος γεννήθηκε σε έναν τόπο με το όνομα Μακεδονία, να ξεχάσει αυτό το όνομα και να δεχτεί ένα άλλο». 
 Ο Νίκος Οικονομίδης από τη θέση του προέδρου του ΕΙΠ προσπάθησε να εξυγιάνει τα οικονομικά του ιδρύματος και να ρίξει βάρος στην προώθηση της διδασκαλίας της ελληνικής γλώσσας στις γειτονικές μας χώρες, εκεί όπου δεν υπάρχουν ελληνικά σχολεία (Αλβανία, Γιουγκοσλαβία, Ρουμανία, ακόμα και Ουκρανία). Χωρίς 
αυτό να σημαίνει ότι υποτιμούσε την παρουσία του ΕΙΠ σε μεγάλες πόλεις της Ευρώπης και της Αμερικής, στις οποίες πίστευε ότι πρέπει η χώρα μας να δίνει το «παρών» με υψηλού επιπέδου εκδηλώσεις.
 Εκτός από τη συνέπεια με την οποία διαχειρίστηκε τα θέματα που του εμπιστεύθηκε η πολιτεία, ο Νίκος Οικονομίδης στο καθαρά επιστημονικό του έργο διακρίθηκε για τη μεθοδικότητα της διδασκαλίας του. Στη διάρκεια της καριέρας του διακρίθηκε διεθνώς, δημοσίευσε πληθώρα εργασιών στις εγκυρότερες εκδόσεις για το Βυζάντιο και την ιστορία του, υπήρξε επισκέπτης καθηγητής σε πολλά πανεπιστήμια και ερευνητικά ιδρύματα, ανάμεσά τους και το περίφημο Dumbarton Οaks Center for B yzantine Studies της Ουάσιγκτον, του οποίου διετέλεσε σύμβουλος και για θέματα Βυζαντινής Σφραγιδολογίας.
 Ηταν παντρεμένος με την καθηγήτρια Τουρκολογίας Ελισάβετ Ζαχαριάδου, με την οποία απέκτησε δύο κόρες. Η κηδεία του θά γίνει αύριο Παρασκευή, στις 11.30 π.μ. στο A  Nεκροταφείο.
