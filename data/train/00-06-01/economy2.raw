 Σύμφωνα με τα στοιχεία από την εκκαθάριση των περυσινών φορολογικών δηλώσεων, που δοθηκαν χθες (σ.σ. έχουν δημοσιευτεί κατά καιρούς στην «Ε») από το υπουργείο Οικονομικών προκύπτει ότι πέρυσι δηλώθηκε (σ.σ. αποκτηθέντα εισοδήματα κατά το 2000) συνολικό εισόδημα 15, 9 τρισ. δρχ. και ο συνολικός πληρωτέος φόρος ανήλθε σε 1, 3 τρισ. δρχ. Το μέσο εισόδημα αυξήθηκε κατά 6, 8% φτάνοντας 3.486.580 δρχ. έναντι 3.264.664 δρχ. το 1998.
 Το μεγαλύτερο ποσοστό αύξησης φόρου 24, 4% προκύπτει για τους συνταξιούχους, οι 
οποίοι κατά μέσο ορο πλήρωσαν φόρο 188.138 δρχ. έναντι 151.255 δρχ. το 1998, ενώ το εισόδημά τους αυξήθηκε μόλις 8, 2% ή 3.088.760 δρχ. από 2.854.486 δρχ. τον προηγούμενο χρόνο.
 Ακολουθούν, με αύξηση 21, 2% οι ελεύθεροι επαγγελματίες, οι οποίοι κατά μέσο όρο πλήρωσαν φόρο 1.223.228 δρχ. έναντι 1.009.555 δρχ. το 1998, ενώ το μέσο εισόδημά τους αυξήθηκε 10, 5% και ανήλθε σε 7.743.289 δρχ. από 7.007.874 δρχ. τον προηγούμενο χρόνο.
 Αύξηση 17, 7% σημείωσε ο φόρος, που πλήρωσαν κατά μέσο όρο οι έμποροι - βιομήχανοι - βιοτέχνες και άλλοι επιχειρηματίες ήτοι 340.936 δρχ. από 293.011 δρχ. το 1998. Το μέσο εισόδημά τους αυξήθηκε κατά 8, 2% (σ.σ. ανάλογο ποσοστό αύξησης και για τους συνταξιούχους) και ανήλθε σε 4.429.411 δρχ. έναντι 4.094.319 δρχ. το 1998.
 Αύξηση 16, 4% παρουσίασε ο φόρος που πλήρωσαν κατά μέσο όρο οι μισθωτοί καταβάλλοντας 340.936 δρχ. από 293.011 δρχ. το 1998, ενώ το μέσο εισόδημά τους 
