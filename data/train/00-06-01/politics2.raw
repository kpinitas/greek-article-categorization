 ομοθετική πρωτοβουλία επί θύραις για να δοθεί λύση στο μεγάλο πρόβλημα της εκδίκασης των αθρόων προσφυγών, αγωγών και μηνύσεων που έχει καταθέσει το «Δίκτυο 21» εναντίον δημοσιογράφων και εντύπων και που εξοντώνει τους μηνυόμενους, προτίθεται να πάρει η κυβέρνηση.
 Aυτό προέκυψε από την ομιλία του γραμματέα της Κ.Ε. του ΠΑΣΟΚ Κώστα Σκανδαλίδη 
στη χθεσινή συζήτηση που διοργάνωσε το ΠΑΣΟΚ για την προστασία της ελευθερίας της σκέψης και της έκφρασης και στην οποία μίλησαν ακόμη ο Μίκης Θεοδωράκης, ο 
 Εκτός όμως από την κυβερνητική αυτή πρόθεση, στη χθεσινή εκδήλωση εκείνο που κυριάρχησε ήταν η κοινή φωνή όλων όσοι πήραν μέρος (εκπρόσωποι κομμάτων, διευθυντές ΜΜΕ, πανεπιστημιακοί, συγγραφείς) κατά του ρατσισμού και του φανατισμού, κατά των διακρίσεων, κοινωνικών ή θρησκευτικών, κατά των διώξεων κ.ά.
 «Συγκρούονται δύο κόσμοι, περνάμε δύσκολη καμπή, να ξυπνήσουμε πριν είναι αργά», είπε ο Mίκης, που χαρακτήρισε το «Δίκτυο 21» ως μια μικρή ομάδα αναιδών 
υπερπατριωτών. «Γελιούνται αυτοί που νομίζουν ότι άλλαξε το δημοκρατικό φρόνημα του λαού κι εμείς θα γίνουμε θεούσες. Εδώ έπεσαν κορμιά, χύθηκε αίμα για να έχουμε αυτές τις κατακτήσεις. Αμφισβητήσαμε το δικαίωμα στο τανκ να το κάνει αυτό και θα 'ρθουμε τώρα σε ορισμένες ομαδούλες που κατάφεραν να μας φέρουν σε σημείο ρήξης, μια μικρή ομάδα ανθρώπων υπερπατριωτών, αναιδών».
 «Δεν είναι ο Μίκης που πρέπει να τραβάει το καρότσι. Πρέπει να ξεσηκωθούν όλοι 
για να σταματήσει αυτή η ιστορία», είπε ο κ. Φυντανίδης.
 Οσον αφορά τις διώξεις, ο κ. Σκανδαλίδης είπε ότι η κυβέρνηση είναι πολιτικά ευαίσθητη για το θέμα και θα πάρει πρωτοβουλία, και την ιδια διάθεση διαπίστωσε και από την πλευρά του υπουργού Δικαιοσύνης Μιχάλη Σταθόπουλου, τον 
οποίο συνάντησε. Ποια θα είναι η λύση δεν ήταν έτοιμος να πει. Τόνισε όμως, υπό τη μορφή ερωτημάτων και ως σκέψεις που του γεννήθηκαν μετά τις επαφές που είχε, ότι θα μπορούσε να είναι η συνεκδίκαση των αθρόων προσφυγών, η προληπτική αντιμετώπιση μέσω αβάσταχτων οικονομικών επιβαρύνσεων που θα επιδικάζονται σε όσους αβάσιμα προσφεύγουν, ακόμη και η εκκαθάριση και η απόρριψη, πριν γίνει η δίκη, αβάσιμων αιτήσεων από ειδική επιτροπή δικαστών.
 «Το πρόβλημα αναφέρεται στη δημοκρατία του παρόντος και του μέλλοντος», είπε ο 
κ. Σκανδαλίδης και τόνισε ότι θεωρεί υποχρέωση του πολιτικού και πνευματικού κόσμου να μη θεωρήσει ατομική υπόθεση τις διώξεις, οι οποίες μετατρέπουν πολιτικο-ιδεολογικές υποθέσεις σε αστικές διαφορές. «Αυτές τις ατραπούς πρέπει 
να εμποδίσουμε απέναντι στην ασυδοσία οργανωμένων μειοψηφιών, με την υπόμνηση ότι αυτή η διασφάλιση σε καμία περίπτωση δεν φαλκιδεύει το συνταγματικά κατοχυρωμένο δικαίωμα του πολίτη για δικαστική προστασία απέναντι στην προσβολή των ατομικών ελευθεριών του.
 Για το ίδιο θέμα ο κ. Θεοδωράκης είπε ότι το σύνθημα είναι «νόμοι εναντίον νόμων», δηλαδή να μελετηθούν οι νόμοι στους οποίους βασίζονται οι μηνυτές και να βγουν άλλοι νόμοι, αφού βεβαια καταργηθούν όλοι οι μεταξικοί νόμοι και εκείνοι της δικτατορίας.
 «Στον 21ο αιώνα μιλάμε με ορους του παρελθόντος», είπε ο διευθυντής της «Ε» Σεραφείμ Φυντανίδης και επισήμανε ότι η τακτική του «Δικτύου 21» είναι η τακτική που ακολούθησε στη Γαλλία ο Λεπέν. «Ο πιο αντιδραστικός πολιτικός σχηματισμός στη Γαλλία, του Λεπέν, τη Δικαιοσύνη βρήκε ως μέσο επίθεσης εναντίον όλων των δημοκρατικών δυνάμεων της χώρας. Μια από τις πιο δημοκρατικές λειτουργίες, τη Δικαιοσύνη, τη χρησιμοποίησαν οι αντιδραστικοί για άμυνα και για επίθεση. Τέτοιο φαινόμενο ζούμε σήμερα στην Ελλάδα από το "Δίκτυο 21"», είπε.
 Παράλληλα εξέφρασε και ένα παράπονο, την ευκολία με την οποία οι δικαστές παραπέμπουν υποθέσεις στο δικαστήριο και αναφερόμενος στον πολιτικό κόσμο τόνισε ότι δεν νομιμοποιούνται να εξαπολύουν αγωγές και μηνύσεις όταν οι ίδιοι 
έχουν βουλευτική ασυλία, δεν νομιμοποιούνται να ποινικοποιούν το δημόσιο πολιτικό διάλογο, όσο ενοχλητικός και οξύς είναι.
 Ο κ. Φυντανίδης αναφέρθηκε αναλυτικά και στις αγωγές που έχουν κατατεθεί, τις οποίες βρήκε 21. «Ισως γι' αυτό ονομάστηκε και «Δίκτυο 21», είπε.
 Εκ μέρους του ΣΥΝ ο Γ. Μπαλάφας είπε ότι το κόμμα του είναι έτοιμο να συμμετάσχει σ' ένα διάλογο για την προώθηση λύσεων και νομοθετικών ρυθμίσεων στην κατεύθυνση της ελευθερίας του λόγου απ' όπου αυτή κινδυνεύει. Είπε ότι το 
«Δίκτυο 21» δεν είναι γραφική υπόθεση, αλλά μια προσπάθεια να στηθεί μια ιδιωτική εξωτερική πολιτική.
 Ο Θ. Σκυλακάκης από τους «Φιλελεύθερους» ζήτησε να υπάρξουν για τους θιγόμενους διαδικασίες ταχύτερης επανόρθωσης, που να αποκαθιστά επικοινωνιακά τα πράγματα.
 Ο πρόεδρος της ΠΟΕΣΥ Δ. Γκλαβάς είπε ότι οι δημοσιογράφοι δεν μπορούν να ασκήσουν την κριτική που περιμένει ο πολίτης από αυτούς υπό την απειλή αγωγών σαν κι αυτές.
 Eκ μέρους της ΕΣΗΕΑ, ο Β. Δεληπέτρος είπε ότι αυτές οι αγωγές έχουν στόχο την ελευθερία του Tύπου και το δικαίωμα των πολιτών να πληροφορηθούν όλες τις απόψεις. Ο διευθυντής της «Αυγής» Δημήτρης Χατζησωκράτης (η «Αυγή» είναι μεταξύ των διωκωμένων) είπε ότι οι αγωγές συνιστούν «μέθοδο» εκβιασμού εναντίον των δημοσιογράφων και πίεση κατά της ελευθεροτυπίας. Mίλησαν ακόμη ο εκπρόσωπος της AEKA Π. Aθανασόπουλος και ο πρόεδρος των εκδοτών Γ. Δαρδάνος
 Σύμφωνα με δημοσίευμα του «Εψιλον» στις 9/1/2000, έχουν ασκηθεί από μέλη του «Δικτύου 21» αγωγές συνολικής απαίτησης 3, 5 δισ. δρχ. Στην «Εξουσία» 11 αγωγές 
  Hμερίδα για το θέμα που συζητήθηκε χθες, την προστασία της ελευθερίας της σκέψης και της έκφρασης, θα κάνει το ΠAΣΟK εντός του Iουνίου. Θα κληθούν κόμματα, φορείς, δημοσιογραφικές, δικαστικές ενώσεις, δικηγορικοί σύλλογοι, πανεπιστημιακοί συγγραφείς κ.ά. Θα μιλήσουν ο υπουργός Δικαιοσύνης Mιχ. Σταθόπουλος, ο Eυ. Bενιζέλος, ο Δ. Tσάτσος, πρώην υπουργός Δικαιοσύνης κ.ά.
 Ο δικηγόρος, μέλος του «Δικτύου 21», κ. Φαήλος Κρανιδιώτης, σε επιστολή που έστειλε χθες στην «Ε», απαντώντας στα όσα ελέγχθησαν στη συνέντευξη - συζήτηση, γράφει για απίστευτα ψεύδη, υποστηρίζει ότι είναι ένας από τους θιγόμενους, επιτίθεται στον κ. Σκανδαλίδη και στον κ. Θεοδωράκη ότι δεν αναφέρθηκαν στο περιεχόμενο των επίμαχων δημοσιευμάτων και αναφέρει μεταξύ άλλων τα εξής: 
 - Το «Δίκτυο 21» κατέθεσε μόνο μία αγωγή και καμία μήνυση. Οι υπόλοιπες αγωγές 
 - Η εξαγγελία, μετά την εκκρεμοδικία, «νομοθετικής ρύθμισης» υποθέσεων, ορισμένες εκ των οποίων έχουν εκδικαστεί πρωτοδίκως, είναι μια εκπληκτική ηθικά και νομικά σύλληψη που ανήκει στο νομικό πολιτισμό άλλων καθεστώτων, εκτός Ευρώπης.
 - Προ καιρού ο κ. Σκανδαλίδης, όταν εθίγη από άρθρο σε μηνιαίο περιοδικό, ενήγαγε το συκοφάντη του στη Δικαιοσύνη.
 ΑΠΑΝΤΗΣΗ: Δεν υποστηρίζει κανένας ότι το «Δίκτυο 21», ως φορέας, έκανε όλες τις αγωγές. Ομως και αυτοί οι πολίτες που κατέφυγαν στη Δικαιοσύνη είναι δικτυωμένοι μαζί του. Kαι εκείνο που ζητούν οι εναγόμενοι είναι τουλάχιστον η συνεκδίκαση.
