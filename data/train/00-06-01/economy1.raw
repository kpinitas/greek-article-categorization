 Σχεδόν οι 9 στους 10 φορολογουμένους δεν έχουν ληξιπρόθεσμες οφειλές και λαμβάνουν αποδεικτικό φορολογικής ενημερότητας, βάσει της εκκαθάρισης της ετήσιας φορολογικής τους δήλωσης από τη Γενική Γραμματεία Πληροφορικών Συστημάτων.
 Η διαπίστωση αυτή προκύπτει, σύμφωνα με πληροφορίες, από την πρώτη παρτίδα εκκαθάρισης 174.743 δηλώσεων των φορολογουμένων, εκ των οποίων οι 151.325 θα έχουν αποδεικτικό ενημερότητας (διάρκειας 6 μηνών και το αργότερο μέχρι τη λήξη του έτους) στο εκκαθαριστικό που θα λάβουν εντός των επόμενων ημερών, οπότε και θα μπορούν να το χρησιμοποιήσουν κατά τις συναλλαγές τους.
 Από την εκκαθάριση της πρώτης παρτίδας (σ.σ. τις επόμενες ημέρες θα εκκαθαριστούν περίπου άλλες 400.000 δηλώσεις) φορολογικών δηλώσεων, προκύπτει ότι: 
 _ Το 86, 5% ή 151.325 φορολογούμενοι σε σύνολο 174.743 της πρώτης παρτίδας θα λάβουν φορολογική ενημερότητα με το εκκαθαριστικό τους σημείωμα. 
 Δήλωσαν συνολικό εισόδημα 477, 99 δισ. δρχ. ή κατά μέσο όρο 2.735.413 δρχ. Το καθαρό αποτέλεσμα (σ.σ. συμψηφισμός επιστρεφόμενου και πληρωτέου φόρου), που προκύπτει για το Δημόσιο ανέρχεται σε 13, 1 δισ. δρχ. ή κατά μέσο όρο 74.993 δρχ. από κάθε φορολογούμενο. 
 _ Για το 29%, ήτοι 49.747 δηλώσεις, προέκυψε χρεωστικό υπόλοιπο, δηλαδή επιπλέον πληρωμή φόρου συνολικού ύψους 22, 71 δισ. δρχ. Το 85% αυτών ή 42.314 φορολογούμενοι (σ.σ. αφορά μόνο τον υπόχρεο, δηλαδή το σύζυγο στην περίπτωση έγγαμων) ήταν φορολογικά ενήμεροι και πήραν φορολογική ενημερότητα.
 Οι εν λόγω κατηγορία δήλωσε συνολικό εισόδημα 216, 78 δισ. δρχ. ή περίπου 4.357.713 δρχ. κατά μέσο όρο. Ενώ ο επιπλέον φόρος που θα πληρώσουν ανέρχεται κατά μέσο όρο σε 456.486 δρχ.
 Δήλωσαν συνολικό εισόδημα 203, 62 δισ. δρχ. ή περίπου 2.981.039 δρχ. κατά μέσο όρο, ενώ θα τους επιστραφεί κατά μέσο όρο φόρος 140.607 δρχ.
 _ Για το 32%, ήτοι 56.690 φορολογούμενους, προκύπτει μηδενικό υπόλοιπο και το 88, 5% αυτών, ήτοι 50.179 φορολογούμενοι, παίρνουν και αποδεικτικό φορολογικής ενημερότητας. Το συνολικό δηλωθέν εισόδημά τους ανέρχεται σε 57, 59 δισ. δρχ. ή 
 Υπενθυμίζεται ότι για όσους προκύπτει πληρωμή φόρου, η πρώτη δόση πληρώνεται μέχρι τις 30 Ιουνίου και οι άλλες δύο στις 31 Αυγούστου και στις 31 Οκτωβρίου. 
Για εφάπαξ εξόφληση έχετε έκπτωση 2, 5% και πληρώνετε το ποσό μέχρι 30 Ιουνίου, 
ενώ οφειλές μέχρι 30.000 δρχ. εξοφλούνται μέχρι 31 Ιουλίου.
 Επιστροφές φόρου μέχρι 500.000 δρχ. εισπράττονται αμέσως, ενώ για ποσά άνω των 
500.000 δρχ. το υπουργείο έχει υποσχεθεί πληρωμή εντός μηνός.
 _ Οκτώ μέτρα για τον περιορισμό των φορολογικών βαρών στα ακίνητα προτείνει η Πανελλήνια Ομοσπονδία Ιδιοκτητών Ακινήτων, εκφράζοντας την αντίθεσή της σε τυχόν αύξηση των αντικειμενικών αξιών.
 Με επιστολή της στον υφυπουργό Οικονομικών Απόστολο Φωτιάδη, επισημαίνει την ανάγκη διατήρησης των ισχυουσών αντικειμενικών αξιών, τονίζοντας ότι στις ευρωπαϊκές χώρες οι αντικειμενικές είναι σημαντικά χαμηλότερες από τις αγοραίες.
 Επίσης, προτείνει τη μείωση του ανώτατου συντελεστή 45% στο 33% φορολογίας εισοδήματος, τη μείωση του φόρου μεταβίβασης ακινήτων στο 2-3% από 13% με αφορολόγητο 25 εκατ. δρχ. για πρώτη επαγγελματική στέγη, μείωση αφορολογήτου για κληρονομιές - δωρεές - γονικές παροχές και ανώτατο συντελεστή στο ύψος του 
