Πολιτικές, «που θα δίνουν τη δυνατότητα στα κεντροαριστερά κυβερνητικά σχήματα να απαντήσουν στα διλήμματα που προβάλλει η παγκοσμιοποίηση», θα επιχειρήσουν να δώσουν από αύριο στο Βερολίνο οι ηγέτες 17 χωρών.
 Ανάμεσά τους, εκτός του Ελληνα πρωθυπουργού, θα είναι ο Αμερικανός πρόεδρος Μ. 
Κλίντον, ο πρωθυπουργός της Βρετανίας Τ. Μπλέρ, της Γαλλίας Λ. Ζοσπέν, της Ιταλίας Τ. Αμάτο, της Πορτογαλίας Α. Γκουτιέρες, της Ολλανδίας Β. Κοκ, της Σουηδίας Γκ. Πέρσον, ο οικοδεσπότης Γερμανός καγκελάριος Γκ. Σρέντερ κ.ά.
 Ο Ελληνας πρωθυπουργός, όπως λένε οι συνεργάτες του, θα παρουσιάσει τη δική του πλατφόρμα, η οποία ουσιαστικά θα έχει δυο στόχους: 
 Nα αναζητηθεί η πολιτική απάντηση στους μηχανισμούς της αγοράς, οι οποίοι πολλές φορές λειτουργούν ανεξέλεγκτα.
 Nα επισημανθεί η ανάγκη κοινωνικής δικαιοσύνης και συνοχής, αξίες οι οποίες διαχωρίζουν τα κεντροαριστερά σχήματα από τα συντηρητικά.
 Η συνάντηση του Βερολίνου αποτελεί την συνέχεια των δυο προηγουμένων που πραγματοποιήθηκαν σε Ουάσιγκτον και Φλορεντία και σίγουρα θα έχει συνέχεια. Τρία είναι ουσιαστικά τα θέματα με τα οποία θα ασχοληθούν οι αντιπροσωπείες. Το πρώτο είναι η κοινωνία των πολιτών και του ρόλου των πολιτικών, οι σχέσεις του κράτους με την κοινωνία των πολιτών και οι σχέσεις των κυβερνήσεων με τους 
 Από ελληνικής πλευράς στη συγκεκριμένη ομάδα εργασίας, η οποία θα ασχοληθεί με 
αυτό το θέμα, θα μετάσχουν οι κ. κ. Θέμελης, Ροζάκης, Μουζέλης και Ροκόφυλλος. 
Το δεύτερο θέμα αφορά τη νέα οικονομία, αλλά και τεχνολογίες και όπως αυτές διαγράφονται στον 21ο αιώνα. Εκεί, τη χώρα μας θα εκπροσωπήσουν οι κ. Χαρδουβέλης και Δουκίδης και το τρίτο θέμα είναι ο εκσυχρονισμός των κρατών με 
εκπροσώπους τούς κ.κ. Τσουκαλά, Παπαδημητρίου, Μοδινό και Τήνιο.
 Η διάσκεψη αυτή αναμένεται ουσιαστικά να αποτελέσει τη διεθνή της «Kεντροαριστεράς» και όπως όλα δείχνουν, η αναζήτηση διαφορετικών πολιτικών από τα σχήματα αυτά θα συνεχιστεί και το επόμενο διάστημα.
 Οπως είναι φυσικό, η παρουσία του Αμερικανού προέδρου Μ. Κλίντον θα κυριαρχήσει στη διάσκεψη, ενώ, αν και δεν έχει προγραμματιστεί, δεν αποκλείεται να συναντηθεί ο Κ. Σημίτης με τον Αμερικανό πρόεδρο στο περιθώριο της συνδιάσκεψης.
