Το 1966, η ταινία «Ιχνη από πέτρες» θεωρήθηκε ασυμβίβαστη με την πολιτιστική πολιτική της Λαϊκής Δημοκρατίας της Γερμανίας, το αποτέλεσμα ήταν ο σκηνοθέτης της, Φρανκ Μπάγερ, να εκδιωχθεί από την Κρατική Εταιρεία Παραγωγής Κινηματογραφικών Ταινιών και να του απαγορεύσουν να σκηνοθετεί ταινίες.
Γυρισμένη την εποχή που ο Σλέντορφ και ο Χέρτζοκ πάσχιζαν να επινοήσουν το νέο γερμανικό κινηματογράφο, η ταινία, όταν ξαναπροβλήθηκε, 24 χρόνια αργότερα, θεωρήθηκε ότι «αποτελεί το σημείο απ'όπου έπρεπε να γραφει εκ νέου ο γερμανικός κινηματογραφος» («Die Zeit», 11/5/1990).
Ο λόγος που έφερε τον Φ. Μπάγερ πρόσφατα στην Ελλάδα όμως, προσκεκλημένο του Iνστιτούτου Γκετε στο πλαίσιο του αφιερώματος «Tο βιβλίο στο σινεμά», ήταν η προβολή της διακεκριμένης ταινίας του «Ιάκωβος ο ψεύτης»: την πρώτη που γύρισε το 1974, οκτώ χρόνια μετά την απαγόρευση. Βασισμένη σε ένα βιβλίο του Γιούρεκ Μπέκερ (κυκλοφορεί από τις εκδόσεις «Πατάκη»), με τον οποίο συνεργάστηκε στο σενάριο, είναι η ιστορία του Ιάκωβου Χάιμ σε ένα γκέτο της Πολωνίας κατά τη διάρκεια της γερμανικής κατοχής όπου φυσικά απαγορεύεται κάθε είδους ενημέρωση. Λέγοντας ψέματα, ότι τάχα κατέχει παράνομο ραδιόφωνο, διαδίδει πως πλησιάζουν οι Σοβιετικοί και η απελευθέρωση, προσδίδοντας στο αδιέξοδο αισιοδοξία όσο και αποκοτιά.
Στο πλαίσιο του ίδιου αφιερώματος προβλήθηκε και η αμερικανική εκδοχή του έργου -το οποίο γύρισε πέρσι ο Πίτερ Κάσοβιτς με πρωταγωνιστή τον Ρ. Γουίλιαμς.
Μια ταινία για την ελπίδα, που «είναι σημαντικότερη από ένα κομμάτι ψωμί», σύμφωνα με τον 68χρονο σκηνοθέτη, μέλος της Ακαδημίας Τεχνών του Βερολίνου σήμερα, την ελπίδα που γίνεται «ψευδαίσθηση και αυταπάτη». 
Αφορμή για μια συζήτηση μαζί του για το πόσο αυτό ταιριάζει στη ζωή, το τότε και το σήμερα της πρώην Ανατολικής Γερμανίας.
EP.: Η ταινία σας αυτή ήταν μια αλληγορία για την κατάσταση στην πρώην Ανατολική Γερμανία το 1975;
AΠ.: Ασφαλώς είναι μια αλληγορική ταινία, εννοούσαμε ότι το γκέτο στο οποίο δεν φτάνουν οι ειδήσεις είναι η πρώην Ανατολική Γερμανία. Εννοούσαμε όντως το γκέτο στην Πολωνία. Κάθε καλή ταινία, όμως, έχει και μηνύματα πέρα από την ίδια τη δράση της. Και μπορεί να διαβαστεί με διαφορετικό τρόπο ανάλογα με την εποχή και τη χώρα στην οποία προβάλλεται.
AΠ.: Η ελπίδα είναι κάτι πολύ σημαντικό για τον άνθρωπο, είναι σημαντικότερη και από ένα κομμάτι ψωμί. Κατά τη διάρκεια όμως της ταινίας η ελπίδα αυτή γίνεται ψευδαίσθηση και κατόπιν αυταπάτη. Mε το πέρασμα των χρόνων, κατάλαβα ότι η μοίρα της Ανατολικής Γερμανίας και η δική μου μοιάζουν πάρα πολύ. Κι εγώ στην αρχή έλπιζα πολύ για όλα τα καλά που θα γίνονταν κι αργότερα η ελπίδα αυτή έγινε ψευδαίσθηση και αυταπάτη.
EP.: Δέκα χρόνια μετά την κατάρρευση του υπαρκτού σοσιαλισμού πιστεύετε ότι τα πράγματα θα χειροτερέψουν πριν βελτιωθούν;
AΠ.: Πιστεύω ότι το μεγαλύτερο μέρος του πληθυσμού της πρώην Α. Γερμανίας χαίρεται για το ότι δεν υπάρχει πια το Tείχος, για το ότι οι συνθήκες ζωής έχουν καλυτερέψει, για το ότι μπορούν επιτέλους να βγουν στον κόσμο και να ταξιδέψουν. Λιγότεροι είναι εκείνοι οι οποίοι θα προτιμούσαν μια κατάσταση όπως η προηγούμενη. Αλλά υπάρχουν και καινούρια προβλήματα βέβαια, γιατί με την κατάρρευση του σοσιαλισμού δεν έχει λυθεί κανένα από τα προβλήματα που έχει ο καπιταλισμός. Η ανεργία στα καινούρια ομόσπονδα κράτη που ήταν παλιά η Ανατολική Γερμανία είναι διπλάσια απ' ό,τι στα ομόσπονδα κράτη της πρώην Δυτικής Γερμανίας.
EP.: Πώς σας φάνηκε το ριμέικ, η επανέκδοση της ταινίας σας;
AΠ.: Δεν θεωρώ ότι είμαι εγώ αυτός που πρέπει να κρίνει αυτήν την αμερικανική ταινία. Ας το κάνουν καλύτερα οι κριτικοί. Διαφέρουν αυτές οι ταινίες πάρα πολύ. Οι Aμερικανοί «εισάγουν» ιστορίες, επειδή δεν εισάγουν ταινίες...
EP.: Πόσο έχει αλλάξει το Βερολίνο τα τελευταία δέκα χρόνια της Ενωσης;
AΠ.: Πάρα πολύ. Συνεχώς χτίζεται. Στο Ανατολικό Βερολίνο ανακαινίζονται τα σπίτια που είχαν παραμεληθεί όλα τα χρόνια.
AΠ.: Το σκέφτηκα αργά, στις αρχές της δεκαετίας του '80 και κυρίως από τη στιγμή που διώχθηκα. Είναι δύσκολο να εγκαταλείψει κανείς μια χώρα. Εχει τους φίλους του, συγγενικούς δεσμούς, είχα μια μεγάλη σχέση με το κινηματογραφικό μου κοινό, η μητέρα μου ήταν άρρωστη. Βέβαια θα έφευγα αν δεν θα μπορούσα να εργαστώ καθόλου.
Η πρώτη ταινία του Μπάγερ που προβλήθηκε στο ελληνικό κοινό ήταν το «Γυμνός ανάμεσα στους λύκους», το 1965, η οποία πήρε πολύ θετικές κριτικές, και η δεύτερη ήταν «Ο Ιάκωβος ο Ψεύτης», το 1975. 
Στο πλαίσιο αφιερώματος στις απαγορευμένες ταινίες,το Ινστιτούτο Γκέτε πρόβαλε το 1994 την ταινία του «Ιχνη από πέτρες». 
Η υπεύθυνη των αφιερωμάτων Σοφία Μιχαηλίδη θυμάται ότι όταν πριν από καιρό προβλήθηκε η ταινία του «Στην εκκλησία του Αγίου Νικολάου» (που αφηγείται την ιστορία των κατοίκων της Λειψίας, οι οποίοι πραγματοποίησαν το Νοέμβριο του 1989 μια από τις μεγαλύτερες συγκεντρώσεις, η οποία προοιωνιζόταν την πτώση του Tείχους) ήταν από τις λίγες φορές «που το κοινό σε αυτήν την αίθουσα χειροκρότησε χωρίς να είναι παρών ο σκηνοθέτης»...
υχώς, βοηθά: «Φέτος για πρώτη φορά κάναμε χρήση της χρωματογραφίας. Στείλαμε δείγματα από πιθάρια και μας είπαν ότι είχαν στεγανοποιηθεί με κερί μελισσών. Ετσι καταλάβαμε πώς μπορούσαν να αποθηκεύουν υγρά σ' αυτό το πορώδες υλικό». 
Μέχρι και υπολείμματα κοπράνων έχουν βρει. Και το ηφαιστειακό υλικό τα έχει συντηρήσει αρκετά καλά, ώστε να μπορούν σήμερα να συμπεράνουν το διαιτολόγιο και τις ασθένειες των ανθρώπων.
Τους χημικούς συντρέχουν οι προγραμματιστές: «Συνεργαζόμενοι για πρώτη φορά με το Πολυτεχνείο, προσπαθούμε να βρούμε ευκολότερα τις επαφές των κομματιών», αποκαλύπτει ο καθηγητής. 
«Ο υπολογιστής κάνει τους συνδυασμούς με τρομερή ταχύτητα, αναγνωρίζοντας την περίμετρο, το σχέδιο και το χρώμα, όχι όμως και τις τρεις διαστάσεις των κομματιών».
Τη σωστότερη δουλειά την κάνουν, άλλη μια φορά, οι άνθρωποι. 
Σαν τον ίδιο, που έχει αφοσιωθεί σ' αυτό το έργο, σαν τους βοηθούς του με το μοντέρνο κούρεμα και το ευγενικό χαμόγελο, που θυμίζουν τόσο κάποιους άλλους νέους με ίδιο, σχεδόν, κούρεμα και χαμόγελο, εκείνους που απαθανατίστηκαν πριν από 3.500 χρόνια στις τοιχογραφίες. 
