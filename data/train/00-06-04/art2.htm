<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 4 Ιουνίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Του ΦΩΤΗ ΑΠΕΡΓΗ<p>
Mία κρύα μέρα του περασμένου Δεκέμβρη, ένας νεαρός συντηρητής αρχαιοτήτων είδε κάτι να λάμπει μεσ' από ένα ετοιμόρροπο ξύλινο κουτί, ένα από τα εκατοντάδες ευρήματα της προϊστορικής πόλης του Ακρωτηρίου, στη Σαντορίνη. <p>
Αμέσως, πήγε και βρήκε τον διευθυντή της ανασκαφής: «Νομίζω», του είπε, «κύριε Ντούμα, ότι πρέπει να μοιραστείτε αυτή τη στιγμή». <p>
Δεν είχε κι άδικο- εδώ ήταν συγκινητικό για μας, που βλέπαμε το χρυσό αίγαγρο έξι μήνες μετά, να καμαρώνει πια στο Μουσείο Προϊστορικής Θήρας: «στεκόταν, ο καημένος, 3.500 χρόνια ατενίζοντας την ανατολή. Ούτε με νερό δεν τον πλύναμε. Ντράπηκα και να τον αγγίξω. Μόνο τη σκόνη του φυσήξαμε», είπε, αγκαλιάζοντάς με το βλέμμα το μικρό ειδώλιο, ο Χρ. Ντούμας, στον διοικητή τής Εθνικής Τράπεζας.<p>
Ο Θόδωρος Καρατζάς πήγε το περασμένο Σαββατοκύριακο στο νησί για να θαυμάσει από κοντά το έργο που επιχορηγεί η τράπεζα με 20, καταρχήν, εκατομμύρια: τη συντήρηση μιας συγκεκριμένης τοιχογραφικής σύνθεσης, των «Κυριών με τις ανθοδέσμες», που αναπαύονται προς το παρόν σαν το πιο δύσκολο και γοητευτικό παζλ στα εργαστήρια δίπλα στη μεγάλη ανασκαφή. <p>
Εκεί περιμένουν τη σειρά τους και η «Ζωφόρος των πιθήκων», «Οι λυγαριές» και άλλες ολοζώντανες, πολύχρωμες παραστάσεις, με επιβλητικότερη απ' όλες την «Πομπή των ανδρών», αναπτύγματος 50 μέτρων.<p>
Xάρη στη στάχτη<p>
Ολες συναρμολογούνται από τους ξεθαμμένους τοίχους της προϊστορικής πολιτείας του Ακρωτηρίου, που σώθηκε χάρη στη στάχτη του ηφαιστείου που την τύλιξε πριν από 3.500 χρόνια. Συναρμολογούνται, είναι, βέβαια, μια κουβέντα: από τη στιγμή που ο ανασκαφέας ανακαλύψει νέα θραύσματα μεσ' στα ερείπια, καταφθάνει ο συντηρητής εξοπλισμένος σαν χειρουργός με νυστέρι, σύριγγες, γάζες και ασετόν, που θα τον βοηθήσουν να καθαρίσει τα χώματα, να στερεώσει και να κολλήσει το θραύσμα πριν πάει στο εργαστήριο.<p>
Εκεί αρχίζει το πιο δύσκολο και χρονοβόρο έργο: εκατοντάδες κομματάκια καθαρίζονται ένα-ένα, ώσπου να ξεχωρίσουν εκείνα που ταιριάζουν. Από παγίδες, άλλο τίποτα, αφού, όπως εξήγησε ο Χ. Ντούμας σε διάλεξή του στο Μπελλώνειο Πολιτιστικό Ιδρυμα της Σαντορίνης, «οι επιφάνειες των τοίχων, τους οποίους κοσμούσαν οι τοιχογραφίες, ποτέ δεν ήταν εντελώς επίπεδες. Είχαν ανωμαλίες και κυματισμούς, τους οποίους ο έμπειρος συντηρητής πρέπει να ανακαλύψει και να παρακολουθήσει κατά τη συναρμολόγηση. Διαφορετικά κινδυνεύει να καταλήξει σε κενά και ρήγματα, διασπώντας τη συνέχεια της παράστασης. Προς αποφυγήν του κινδύνου αυτού, οι συντηρητές μας, για τους οποίους αισθανόμαστε υπερήφανοι, επινόησαν ειδική διαδικασία συναρμολόγησης».<p>
Δεν ήταν η πρώτη φορά που ο διαπρεπής αρχαιολόγος έλεγε καλά λόγια γι' αυτούς, ούτε και η τελευταία. Κι αυτό το εκτιμούν πολύ αυτά τα αγόρια και τα κορίτσια, που διαφέρουν σε πολλά, όμως μοιάζουν στο εξής: αδιαφορούν για τα γυαλιστερά πρότυπα της τηλεοπτικής μας εποχής, αφού τίποτα απ' ό,τι κάνουν δεν γίνεται εύκολα και γρήγορα, ούτε και τους εξασφαλίζει προβολή. <p>
«Πόσο καιρό θα χρειαστείτε για να τα καθαρίσετε αυτά;» ρωτάς και, είτε έχουν μπροστά τους κοκαλάκια, πετραδάκια είτε μικροσκοπικά πήλινα κομματάκια, «πολύ!», σου απαντούν χαμογελώντας, αφού έχουν σύμμαχό τους το διαχρονικό.<p>
Mε δέος<p>
«Πολλά απ' αυτά τα παιδιά κατάγονται από τη Σαντορίνη, αρκετά, μάλιστα, από το ίδιο το Ακρωτήρι», λέει ο Χ. Ντούμας με υπερηφάνεια, που εξηγείται εύκολα: τον Αύγουστο έχουν και 3.000 επισκέπτες την ημέρα, αλλά το χειμώνα δεν είναι εύκολη η ζωή εκεί. Η Οία, όπου στριμώχνονται κιόλας οι τουρίστες για να φωτογραφίσουν το ηλιοβασίλεμα, ερημώνει. Αλλά οι συντηρητές μένουν. «Ερχονται, μάλιστα, με δέος», λέει ο καθηγητής. <p>
«Πολλοί δεν είχαν γεννηθεί όταν ο Μαρινάτος άρχισε αυτές τις ανασκαφές, το '67. Εχουν, όμως, θείους, πατεράδες που δούλεψαν εδώ. Κι αυτό σημαίνει πολλά γι' αυτούς».<p>
Ομως, η πρόοδος των εργασιών δεν είναι ζήτημα μόνο ποιοτικό, αλλά και ποσοτικό. Μια αποθήκη με δεκάδες συρτάρια γεμάτα εκατομμύρια θραύσματα που μπορεί να κρύβουν κι άλλους αρχαίους θησαυρούς, περιμένουν περισσότερους συντηρητές, που δεν μπορούν να προσληφθούν χωρίς περισσότερα χρήματα. <p>
Η επιχορήγηση της Εθνικής είναι μια αρχή, αλλά βέβαια δεν αρκεί: οκτώ δισ. θα κοστίσει το καινούριο, τεράστιο στέγαστρο που υπολογίζεται ότι θα προφυλάσσει την ανασκαφή σε δυο χρόνια. <p>
Και μη συζητάτε πόσα θα χρειάζονταν για έναν καινούριο χώρο, που θα στέγαζε τις τοιχογραφίες καλύτερα από το μικρό Μουσείο Προϊστορικής Θήρας.<p>
Kαι πολυκατοικίες!<p>
«Θα είναι σφάλμα», προειδοποιεί ο Χ. Ντούμας, «να εκτεθούν ως απλοί πίνακες ζωγραφικής, σαν σε μια πινακοθήκη. Μια τέτοια παρουσίαση θα τους αφαιρούσε ίσως το μεγαλύτερο μέρος από τα μηνύματα που μπορούν να εκπέμψουν». <p>
Ο ίδιος θεωρεί ότι οι τοιχογραφίες πρέπει να παρουσιαστούν ως μέρος «της πολιτιστικής βαθμίδας της κοινωνίας που τα δημιούργησε». <p>
Και πώς να μη συμφωνήσεις, όταν σου εξηγεί ότι είναι αποτέλεσμα «αστικής και όχι αγροτικής νοοτροπίας», ότι διακοσμούσαν τετραώροφα, ακόμα και πενταώροφα κτίρια, ότι ανακαλύπτουν στα ερείπιά τους στοιχεία που εκπλήσσουν βοτανολόγους, χημικούς, ζωολόγους.<p>
Η σύγχρονη τεχνολογία, ευτυχώς, βοηθά: «Φέτος για πρώτη φορά κάναμε χρήση της χρωματογραφίας. Στείλαμε δείγματα από πιθάρια και μας είπαν ότι είχαν στεγανοποιηθεί με κερί μελισσών. Ετσι καταλάβαμε πώς μπορούσαν να αποθηκεύουν υγρά σ' αυτό το πορώδες υλικό». <p>
Μέχρι και υπολείμματα κοπράνων έχουν βρει. Και το ηφαιστειακό υλικό τα έχει συντηρήσει αρκετά καλά, ώστε να μπορούν σήμερα να συμπεράνουν το διαιτολόγιο και τις ασθένειες των ανθρώπων.<p>
Τους χημικούς συντρέχουν οι προγραμματιστές: «Συνεργαζόμενοι για πρώτη φορά με το Πολυτεχνείο, προσπαθούμε να βρούμε ευκολότερα τις επαφές των κομματιών», αποκαλύπτει ο καθηγητής. <p>
«Ο υπολογιστής κάνει τους συνδυασμούς με τρομερή ταχύτητα, αναγνωρίζοντας την περίμετρο, το σχέδιο και το χρώμα, όχι όμως και τις τρεις διαστάσεις των κομματιών».<p>
Τη σωστότερη δουλειά την κάνουν, άλλη μια φορά, οι άνθρωποι. <p>
Σαν τον ίδιο, που έχει αφοσιωθεί σ' αυτό το έργο, σαν τους βοηθούς του με το μοντέρνο κούρεμα και το ευγενικό χαμόγελο, που θυμίζουν τόσο κάποιους άλλους νέους με ίδιο, σχεδόν, κούρεμα και χαμόγελο, εκείνους που απαθανατίστηκαν πριν από 3.500 χρόνια στις τοιχογραφίες. 

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



