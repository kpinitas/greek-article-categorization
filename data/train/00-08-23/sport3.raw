 «Πάμε στοίχημα με ελληνικούς αγώνες; ». Η ΕΠΑΕ συζητάει με αγγλική εταιρεία το ενδεχόμενο να συνεργαστούν για να στήσουν τα δικά τους πρακτορεία στη χώρα μας, στα οποία θα παίζονται δελτία προκαθορισμένου στοιχήματος, που θα περιλαμβάνουν και αγώνες του ελληνικού Πρωταθλήματος. Οι συζητήσεις έχουν προχωρήσει με τους Αγγλους, όπως ενημερώνει τους παράγοντες ο πρόεδρος της ΕΠΑΕ Βίκτωρας Μητρόπουλος, ο οποίος τους επισήμανε ότι «δεν υπάρχει νομικό κώλυμα και μπορούμε να διοργανώσουμε κι εμείς το παιχνίδι με τους Αγγλους».
 Μόνο τυχαίο δεν είναι πάντως το γεγονός ότι η ΕΠΑΕ τη συγκεκριμένη χρονική περίοδο έχει επαφές με αγγλική εταιρεία για να στήσει το δικό της «ΟΠΑΠ». Η Λίγκα έχει ένα «πακέτο» αιτημάτων προς την πολιτεία, αλλά ο υφυπουργός Αθλητισμού, Γιώργος Φλωρίδης, δεν έχει ασχοληθεί ακόμη με αυτά. Ετσι, η ΕΠΑΕ, για να πιέσει τον υφυπουργό, έκρινε σκόπιμο ν' αφήσει να διαρρεύσει (ενημερώνοντας τις ομάδες-μέλη της) η πρόταση των Αγγλων.
 Αυτή είναι η μία όψη του νομίσματος. Γιατί στην άλλη υπάρχει ο... Σωκράτης Κόκκαλης! Η εταιρεία του προέδρου του Ολυμπιακού «Ιντραλότ» συνδιοργανώνει με τον ΟΠΑΠ το στοίχημα με ματς ξένων πρωταθλημάτων. Είναι προφανές, λοιπόν, ότι ο κ. Κόκκαλης θα πιέσει την ΕΠΑΕ να μην προχωρήσει σε συμφωνία με την αγγλική εταιρεία, καθώς θα μειωθούν τα έσοδα από το «Πάμε Στοίχημα». Μείωση εσόδων, εφόσον κυκλοφορήσει νόμιμα στη χώρα μας κουπόνι με ελληνικά παιχνίδια, θα έχει
και η πολιτεία, οπότε η πρόταση των Αγγλων πρόσφερε έναν...άσο στο μανίκι της
ΕΠΑΕ στη διαμάχη της με τον κ. Φλωρίδη. Σε ό,τι αφορά το... εμπόδιο του κ. Κόκκαλη, ο πρόεδρος των «πρωταθλητών» έχει δηλώσει δημόσια ότι «οι ομάδες πρέπει να πάρουν χρήματα από το στοίχημα». Εάν πει το ίδιο και ο υφυπουργός Αθλητισμού, η ΕΠΑΕ θα αφήσει στα κρύα του λουτρού τους Αγγλους. 
 Σε ό,τι αφορά την έναρξη του Πρωταθλήματος, χθες διοχετεύθηκαν νέα σενάρια, τα
οποία, αν ισχύσουν, οι ομάδες θα βρεθούν στη σέντρα την 1η Οκτωβρίου! Ο κ. Μητρόπουλος εξετάζει το ενδεχόμενο να μεταθέσει τις τρεις τελευταίες αγωνιστικές της πρώτης φάσης του Kυπέλλου (η 8η έχει προγραμματιστεί να διεξαχθεί την 1η Νοεμβρίου, η 9η στις 29 Νοεμβρίου και η 10η στις 13 Δεκεμβρίου) για τις 10, 17 και 24 Σεπτεμβρίου. Σε αυτήν την περίπτωση η πρεμιέρα του πρωταθλήματος οδεύει για την 1η Οκτωβρίου. Εκτός κι αν ο υφυπουργός Αθλητισμού, Γιώργος Φλωρίδης, αποφασίσει να...σφυρίξει νωρίτερα τη
 Η ΕΠΑΕ, εφόσον ικανοποιηθούν μερικά από τα αιτήματά της από την πολιτεία, δεν θα έχει λόγους να μεταθέσει την πρεμιέρα του Πρωταθλήματος. Επομένως, όλα θα εξαρτηθούν από τη στάση του κ. Φλωρίδη.
 Μέχρι, πάντως, να αποφασίσει ο υφυπουργός για την τύχη των αιτημάτων, ο κ. Μητρόπουλος φροντίζει να πάρει το «οκέι» των «μεγάλων» ΠΑΕ για την αναβολή του
Πρωταθλήματος. Υπέρ της μετάθεσης της πρεμιέρας τάχθηκαν ήδη ο Παναθηναϊκός και η ΑΕΚ, ενώ απομένει ο Ολυμπιακός. Την απόφαση, πάντως, θα πάρει την ερχόμενη Δευτέρα η πλειοψηφία της γενικής συνέλευσης των ΠΑΕ.
 Προς το παρόν, πάντως, όλα είναι στον αέρα. Ο γγA Γιάννης Σγουρός επικοινώνησε
χθες τηλεφωνικώς με τον Βίκτωρα Μητρόπουλο και του ζήτησε, όπως διέρρευσε από την ΕΠΑΕ, να συναντηθεί σήμερα με τον κ. Φλωρίδη. Από το γραφείο του υφυπουργού ανακοινώθηκε αργά το απόγευμα ότι ο κ. Μητρόπουλος θα συναντηθεί (1.30 μ.μ.) με τον κ. Σγουρό! Οταν ο πρόεδρος της ΕΠΑΕ ενημερώθηκε για το ραντεβού του με το γγΑ, είπε ότι «εγώ περιμένω να συναντηθώ με τον υφυπουργό και δεν πρόκειται να πάω αύριο (σ.σ. σήμερα) στη ΓΓΑ». Μύλος...
 Xθες αργά, ο γγA εξέδωσε ανακοίνωση, με την οποία βάλλει κατά του B. Mητρόπουλου: «Kύριε πρόεδρε, 
 Λυπάμαι ειλικρινά για το νέο κρούσμα αναξιοπιστίας εκ μέρους σας. Γνωρίζετε πολύ καλά ότι καθορίστηκε συνάντηση ανάμεσα σε μένα και σε σας μετά από τηλεφωνική επικοινωνία που είχαμε οι δυο μας.
 Οι συναντήσεις των πολιτών και των θεσμικών εκπροσώπων με τον υφυπουργό κ. Φλωρίδη προγραμματίζονται αποκλειστικά από το δικό του γραφείο και σε καμία περίπτωση από εμένα.
 Mε τέτοιες ενέργειες επιδιώκετε προφανώς τον πλήρη αποπροσανατολισμό του φίλαθλου κόσμου, από τα πραγματικά προβλήματα του ποδοσφαίρου, το μεγαλύτερο των οποίων είναι η αναξιοπιστία του πρωταθλήματος που εσείς με δική σας αποκλειστική ευθύνη διοργανώνετε.
 Σ' αυτή την προσπάθεια δεν πρόκειται να μας καταστήσετε συμμέτοχους και συνένοχους, αντίθετα η πολιτεία θα πράξει το χρέος της».
