Η αύξηση των δαπανών για την προμήθεια οπλικών συστημάτων εκ μέρους των ΗΠΑ και άλλων, κυρίως αναπτυσσόμενων, χωρών αντιστρέφει την τάση μείωσης των παγκόσμιων αμυντικών δαπανών που παρατηρείται από το 1996, παρά τη συνεχιζόμενη μείωσή τους στη Ρωσία και την ανατολική Ευρώπη.
 Σύμφωνα με μελέτη του αμερικανικού υπουργείου Εξωτερικών, κατά το 1997 οι παγκόσμιες στρατιωτικές δαπάνες έφτασαν τα 842 δισ. δολάρια, αυξήθηκαν δηλαδή κατά 2% σε σχέση με το 1996.
«Το αποτέλεσμα αυτό ενδεχομένως να σημαίνει μια αντιστροφή της παγκόσμιας τάσης στη διετία 1995-96, που χαρακτηρίστηκε από δαπάνες μικρότερες κατά 60% σε σχέση προς το απόγειο του 1987», τονίζουν οι συντάκτες της.
 Οι αναπτυγμένες χώρες, που είχαν μειώσει κατά 54% τις δαπάνες τους σε σχέση προς τα επίπεδα του 1988, τις αύξησαν ξανά το 1997, προσθέτουν.
Από την πλευρά τους οι αναπτυσσόμενες χώρες είδαν τις δαπάνες τους να αυξάνουν σε ύψη έως τώρα απρόσμενα, που φτάνουν τα 232 δισ. δολάρια. Το ποσοστό τους αντιπροσωπεύει το 28% των δαπανών, έναντι 17% μία δεκαετία νωρίτερα, τονίζεται στην έκθεση που καλύπτει τη δεκαετία 1987-97.
Αυξητικές τάσεις παρατηρούνται στη Νότιο Αμερική, τη Βόρειο Αφρική, και στις νότιες ασιατικές χώρες.
 Το 1997, το μεγαλύτερο εξοπλιστικό προϋπολογισμό είχαν οι ΗΠΑ με 276 δισ. δολάρια, ή το 33% του παγκοσμίου συνόλου. Ακολουθούν η Κίνα (75 δισ.), η Ρωσία
Οσον αφορά τις πωλήσεις όπλων, το 1997 σημείωσαν άνοδο 23% σε σχέση προς το προηγούμενο έτος, φθάνοντας τα 55 δισ. δολάρια.
 Η Σαουδική Αραβία ήταν η πρώτη σε εισαγωγές όπλων κατά το διάστημα 1995-97 και
 Ο μεγαλύτερος εξαγωγέας όπλων προς τις αναπτυσσόμενες παραμένουν οι ΗΠΑ, εξάγοντας όπλα αξίας 25, 7 δισ. δολαρίων, έναντι 14, 3 δισ. δολαρίων της Ρωσίας που έρχεται δεύτερη και 9 δισ. δολαρίων της Γαλλίας, που βρίσκεται στη τρίτη θέση.
