Σειρά μέτρων για να εξασφαλιστεί «η επαρκής ρευστότητα, η ενημέρωση των επενδυτών και η αποτελεσματική λειτουργία του Xρηματιστηρίου» εξήγγειλε ο νέος
του πρόεδρος Π. Aλεξάκης, η τοποθέτηση του οποίου εγκρίθηκε χθες με ψήφους 8 έναντι 7 από την επιτροπή ΔEKΟ της Bουλής.
 Tα μέτρα που εξήγγειλε, απαντώντας σε ερωτήσεις βουλευτών, είναι: 
  Θα τροποποιηθούν τα κριτήρια εισαγωγής νέων εταιρειών στο XAA.
  Θα υποχρεώνονται οι ανάδοχες εταιρείες να εγγυώνται για έξι μήνες την τιμή της μετοχής, για να αποφευχθούν φαινόμενα εισαγωγής εταιρειών με υπερτιμολογημένες μετοχές, των οποίων οι τιμές μειώνονται σημαντικά στη συνέχεια.
  Θα ενημερώνεται το κοινό σε τακτά χρονικά διαστήματα για τις μεταβολές που σημειώνονται στο μετοχικό κεφάλαιο της κάθε εταιρείας σε ό,τι αφορά τα ποσοστά
  Θα δημοσιοποιείται ανά τρίμηνο στα MME και σε ειδική σελίδα στο Iντερνετ η πορεία υλοποίησης του επενδυτικού προγράμματος των εταιρειών σε σχέση με τα χρονοδιαγράμματα που θέτουν στα ενημερωτικά τους δελτία.
  Θα απεγκλωβιστεί το Xρηματιστήριο από τον ελεγκτικό του ρόλο, ώστε να λειτουργεί ως εταιρεία μάρκετινγκ.
  Θα επιδιωχθεί να συμμαχήσει το XAA με άλλα ευρωπαϊκά χρηματιστήρια.
 Tην πρόσφατη κρίση του Xρηματιστηρίου ο κ. Aλεξάκης απέδωσε σε υπερτιμολογήσεις μετοχών στο διάστημα της μεγάλης ανόδου, πέρυσι το καλοκαίρι,
 Ο νέος πρόεδρος, απαντώντας σε σχετική ερώτηση του βουλευτή του ΣYN Π. Λαφαζάνη, παραδέχθηκε ότι όντας πρόεδρος του Xρηματιστηρίου Παραγώγων Aθηνών και μέλος του Δ.Σ. του XAA, είχε διοριστεί και ως μέλος του Δ.Σ. του ΟTE. Δήλωσε όμως πως δεν ήταν νομικά ασυμβίβαστο, ενώ πρόσθεσε πως αρκετά μέλη του Δ.Σ. του Xρηματιστηρίου έχουν αντίστοιχες θέσεις. Tέλος, δήλωσε άγνοια για τις
αποδοχές από τη νέα του θέση, προκαλώντας την παρατήρηση του A. Kακλαμάνη, ο οποίος είχε υποβάλει και τη σχετική ερώτηση: «Προφανώς έχετε αρκετά χρήματα για να μην ενδιαφερθείτε».
