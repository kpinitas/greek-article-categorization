Προϋπολογισμό στα μέτρα του ευρώ, με κεντρικό άξονα τη μείωση του δημοσίου χρέους στο πρωτοφανές επίπεδο του 97% του ΑΕΠ, αλλά και τήρηση των δεσμεύσεων της κυβέρνησης, υποσχέθηκε χθες ο υπουργός Eθνικής Οικονομίας κ. Γιάννος Παπαντωνίου, για τον πρώτο χρόνο συμμετοχής της Ελλάδας στην ευρωζώνη.
 Τους βασικούς άξονες της οικονομικής πολιτικής του νέου προϋπολογισμού συμφώνησαν χθες ο πρωθυπουργός και το οικονομικό του επιτελείο, σε πολύωρη σύσκεψη στο Μέγαρο Μαξίμου. Ο κ. Παπαντωνίου μετά τη σύσκεψη δήλωσε ότι θα χρειαστεί να γίνουν προσπάθειες στην οικονομία, ανάλογες εκείνων που έγιναν για να πετύχει η Eλλάδα την ένταξη, προκειμένου να επιβιώσει μέσα στην ΟNE.
 Tα μεγέθη στα οποία συμφώνησαν χθες ο κ. Σημίτης με τον αρμόδιο υπουργό Εθνικής Οικονομίας, Γιάννο Παπαντωνίου, και τον υπουργό Ανάπτυξης, Ν. Χριστοδουλάκη, προσδιορίζονται από την πρόθεση της κυβέρνησης «να ανταποκριθεί
στις απαιτήσεις της πραγματικής σύγκλισης και να πετύχει μέσα στα επόμενα χρόνια και αυτό το στόχο...», υποστηρίζουν στελέχη του οικονομικού επιτελείου.
 Η μείωση του δημοσίου χρέους κατά 7% περίπου του ΑΕΠ, ήτοι κατά 3 τρισ. δρχ. μέσα σε ένα χρόνο, θα στηριχθεί στη διασφάλιση ενός επιπέδου ρυθμού ανάπτυξης της τάξης του 5% ετησίως, που θα έχει ως συνέπεια την αύξηση του ΑΕΠ της χώρας
 H μείωση του χρέους προϋποθέτει την αύξηση των δημοσίων δαπανών κατά 7% (αποπληθωρισμένο 5%), ήτοι η αύξηση των δαπανών δεν θα πρέπει να ξεπεράσει την
αύξηση του ΑΕΠ... Πάντως, στο σχέδιο του νέου προϋπολογισμού το ύψος των δαπανών για τόκους προβλέπεται στο 7, 2% του ΑΕΠ, ενώ οι πρωτογενείς δαπάνες δεν θα ξεπερνούν το 4, 5% του ΑΕΠ.
 Η άνοδος της τιμής του πετρελαίου και του δολαρίου, όπως παραδέχονται στο οικονομικό επιτελείο της κυβέρνησης, έχει οπωσδήποτε επιβαρύνει τις δαπάνες (κυρίως για την εξυπηρέτηση του δημοσίου χρέους), αλλα από τον επόμενο χρόνο η
είσοδος στο ευρώ εξισορροπεί σε μεγάλο βαθμό τις επιβαρύνσεις αυτές.
 Με τις προϋποθέσεις αυτές ο νέος προϋπολογισμός πρέπει να πετύχει για πρώτη φορά πλεόνασμα (0, 5% του ΑΕΠ) αντί των συνηθισμένων για δεκαετίες ελλειμμάτων.
 Βέβαια, η προϋπόθεση της συγκράτησης των δαπανών σε αυξήσεις που δεν θα ξεπερνούν τα όρια του ρυθμού αύξησης του ΑΕΠ προκαλεί σοβαρούς «μπελάδες» στους υπουργούς της κυβέρνησης, οι οποίοι - με εξαίρεση τα υπουργεία Yγείας, Παιδείας, Eργασίας και Aμυνας - πρέπει να βρουν τρόπους να «εξορθολογίσουν» τις δαπάνες τους. Αυτό, όπως διευκρινίζουν από το ΥΠΕΘΟ - δεν σημαίνει ότι και
τα τέσσερα «προνομιούχα» υπουργεία δεν θα έχουν πρόβλημα. Το αντίθετο, μάλιστα: τα δύο τουλάχιστον εξ αυτών, ήτοι το υπουργείο Yγείας και το υπουργείο Παιδείας, θα έχουν αυξημένους προϋπολογισμούς, αλλά η διανομή των δαπανών τους συναρτάται με πολλές αλλαγές τόσο στους κανόνες κατανομής, όσο και στους ελέγχους κάτω από τους οποίους θα χορηγούνται. 
 Πάντως, τα μεγέθη στα οποία κατέληξαν στη χθεσινή σύσκεψη ο πρωθυπουργός και το οικονομικό επιτελείο (στη σύσκεψη πήραν μέρος τόσο οι αρμόδιοι για τα έσοδα
και τις δαπάνες υφυπουργοί κ.κ. Φωτιάδης και Δρυς, όσο και ο αρμόδιος για τη διαχείριση του Γ' ΚΠΣ κ. Πάχτας) συνοδεύονται από μια προϋπόθεση, η οποία λίγο-πολύ είναι και το «μυστικό» τόσο του προϋπολογισμού του 2001, όσο και του
 Συγκεκριμένα, τα αριθμητικά μεγέθη του νέου προϋπολογισμού «έχουν ενσωματώσει τις μεσοπρόθεσμες αλλά και μακροπρόθεσμες επιπτώσεις από την άμεση προώθηση των διαρθρωτικών αλλαγών πρωταρχικά στην αγορά εργασίας, αλλά και στις αγορές κεφαλαίου και προϊόντων», διευκρινίζει στέλεχος του οικονομικού επιτελείου, σε
συνδυασμό με τη συνολική αναδιάρθρωση της λειτουργίας του δημόσιου τομέα της οικονομίας.
 «Αυτή», όπως διευκρινίζουν, «είναι η προϋπόθεση που καταγράφεται έμμεσα στις αισιόδοξες προοπτικές για την ομαλή προσαρμογή της ελληνικής οικονομίας στη ζώνη του ευρώ από την 1/1/2001...».
 Tο μεγάλο στοίχημα, υποστηρίζουν αρμόδια στελέχη του ΥΠΕΘΟ, θα είναι για τους προϋπολογισμούς του 2001-2002 η δραστική μείωση του χρέους που θα αντανακλά τις πραγματικές αντιστάσεις της ελληνικής οικονομίας, όταν θα έχει «χαθεί» το εργαλείο της νομισματικής και συναλλαγματικής πολιτικής.
