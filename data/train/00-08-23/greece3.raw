Στο έλεος των πυρκαγιών χθες, πολλές περιοχές της χώρας. Αρκαδία, Ιωάννινα, Κέρκυρα, Αχαΐα, Ηλεία, Καβάλα, Σέρρες επλήγησαν από φωτιές που εκδηλώθηκαν και
πήραν μεγάλες διαστάσεις λόγω των δυνατών ανέμων που πνέουν στη χώρα τις τελευταίες ημέρες.
 Στην πιο δύσκολη κατάσταση, ο νομός Αρκαδίας, αφού μέχρι χθες το βράδυ τέσσερις φωτιές είχαν εκδηλωθεί και βρίσκονταν σε εξέλιξη, με πιο κατατρεπτική
 ΑΡΚΑΔΙΑ: Ενα από τα πιο όμορφα δάση της χώρας στην περιοχή Ξηρόκαμπος στο όρος
Μαίναλο της Αρκαδίας, κοντά στο χωριό Στεμνίτσα, με τα πιο σπάνια έλατα, έχει παραδοθεί στο έλεος της φωτιάς που ξέσπασε την περασμένη Κυριακή.
 Η φωτιά καίει ανεξέλεγκτα και οι κάτοικοι της περιοχής, ανάστατοι και ανήμποροι να κάνουν οτιδήποτε, βλέπουν τη σπάνια αυτή ομορφιά να καταστρέφεται. Πολλοί από αυτούς υποστήριξαν χθες στην «Ε» ότι οι υπεύθυνοι δεν έδωσαν τη σημασία που έπρεπε από την αρχή που εκδηλώθηκε η φωτιά και γι' αυτό καίει τόσες ημέρες.
 Πενήντα οχήματα της Πυροσβεστικής με 400 πυροσβέστες, έξι αεροσκάφη και πέντε ελικόπτερα δίνουν σκληρή μάχη να θέσουν τη φωτιά υπό έλεγχο. Πάντως, μέχρι χθες το βράδυ η φωτιά έκαιγε ανεξέλεγκτη. 
 Σε εξέλιξη είναι οι φωτιές στην περιοχή Λυκοχία και στο Βλαχοράφτι στον ίδιο νομό, ενώ μια άλλη φωτιά στα Πηγαδάκια Αρκαδίας τέθηκε υπό έλεγχο. 
 ΙΩΑΝΝΙΝΑ: Τρεις φωτιές εκδηλώθηκαν και στο νομό Ιωαννίνων. Η μεγαλύτερη που ξέσπασε χθες το μεσημέρι μαινόνταν ώς αργά το βράδυ στα Ανω Πεδινά Ζαγορίου φτάνοντας μέχρι και στις αυλές των πρώτων σπιτιών του χωριού.
 Η φωτιά που ξεκίνησε σε λοφώδη έκταση μεταξύ των Ανω Πεδινών και Βίτσας, κατακαίοντας δασική έκταση, εξαιτίας των ισχυρών ανέμων επεκτάθηκε στα πρώτα σπίτια του χωριού και στις αυλές, γεγονός που ανάγκασε τους κατοίκους να εγκαταλείψουν τα σπίτια. Επίσης, προς στιγμήν απειλήθηκε και η εκκλησία της Αγίας Παρασκευής, ενώ σημειώθηκαν και τρεις εκρήξεις από παλιές νάρκες σε περιοχή έξω από το χωριό. 
 Στη μάχη για την κατάσβεσή της έχουν ριχθεί σαράντα άνδρες της Πυροσβεστικής, 15 οχήματα και το ελικόπτερο δασοπυρόσβεσης, καθώς και οι κάτοικοι του χωριού.
Εξάλλου όχημα της Πυροσβεστικής παραμένει έξω από το κτίριο της Λαμπριαδίου Σχολής Yφαντικής, καθώς υπάρχει δεξαμενή πετρελαίου και σε αποθήκη φυλάσσονται
 Υπό μερικό έλεγχο τέθηκε η φωτιά που είχε εκδηλωθεί προχθές στην Καστρίτσα Ιωαννίνων, η οποία καίει δασική έκταση. Σε εξέλιξη ήταν η τρίτη φωτιά στο νομό
στην Καστάνη Πωγωνίου, στα ελληνοαλβανικά σύνορα, η οποία εκδηλώθηκε χθες το απόγευμα. 
 ΚΕΡΚΥΡΑ: Σε πλήρη εξέλιξη ήταν και η φωτιά που ξέσπασε προχθές το πρωί στις Παλιές Σινιές Κέρκυρας. Δυο χιλιάδες στρέμματα χορτολιβαδικής έκτασης και θάμνοι. Οι κάτοικοι μιλούν για εμπρησμό. Mια φωτιά έσβηνε, δύο άναβαν. Δύσβατη
η περιοχή, τέσσερα μέτωπα. Δεκαπέντε οχήματα της Πυροσβεστικής με 70 πυροσβέστες, δύο αεροσκάφη και δύο ελικόπετρα παίρνουν μέρος στην κατάσβεσή της. 
 ΚΑΒΑΛΑ: Ανεξέλεγκτες διαστάσεις πήρε η πυρκαγιά που εκδηλώθηκε χθες το μεσημέρι στην Πετροπηγή Νέστου Καβάλας λόγω των δυνατών ανέμων που έπνεαν στην
 Δυνάμεις δασικών, πυροσβεστών, στρατιωτών και εποχικών δασοπυροσβεστών με τη βοήθεια δυο αεροσκαφών τύπου «Πετζετέλ» και ενός «Καναντέρ», κατέβαλαν υπεράνθρωπες προσπάθειες για την κατάσβεσή της. Η φωτιά ξεκίνησε από δυο σημεία σχεδόν συγχρόνως και καίει πουρνάρια, οξιές και άλλα δένδρα. 
 ΣΕΡΡΕΣ: Δυσκολίες αντιμετωπίζουν οι πυροσβέστες στη μεγάλη πυρκαγιά του Λαϊλιά
Σερρών, που καίει από το περασμένο Σάββατο, σε δύο μέτωπα, κοντά στο χιονοδρομικό κέντρο, σε υψόμετρο 1.500 μέτρων. Aγνωστο για ποιους λόγους, χθες, δεν συμμετείχαν στο έργο της κατάσβεσης ούτε αεροσκάφη ούτε ελικόπτερα.
 HΛΕΙΑ: Σε αγροτοδασική έκταση κοντά στο χωριό Χαβάρι Αμαλιάδας ξέσπασε χθες το
μεσημέρι φωτιά, η οποία είναι σε εξέλιξη. Δώδεκα οχήματα, 45 πυροσβέστες και δύο αεροσκάφη βρίσκονται στον τόπο της πυρκαγιάς. 
 ΑΧΑΪΑ: Δυο φωτιές σε εξέλιξη χθες στο νομό Αχαΐας. Η μια στη Φτέρη Αιγίου, η οποία ξέσπασε χθες το μεσημέρι και καίει δάσος και η άλλη στην περιοχή Χιόνα, που και αυτή καίει δασική έκταση. 
