 Ανεβαίνει ο υδράργυρος από σήμερα έως την Παρασκευή και σύμφωνα με τις εκτιμήσεις των μετεωρολόγων θα φθάσει έως τους 40 βαθμούς σε διάφορες περιοχές
 Βάσει των στοιχείων του Πανεπιστημίου Αθηνών, του Αστεροσκοπείου και του Εθνικού Κέντρου Θαλασσίων Ερευνών, που υπάρχουν στο διαδίκτυο, οι θερμοκρασίες
της Τετάρτης και της Πέμπτης, όπου αναμένεται μίνι καύσωνας, δεν πρόκειται να ξεπεράσουν τους 41, 4 βαθμούς Κελσίου, μέγιστη θερμοκρασία που σημειώθηκε στις 20 του περυσινού Αυγούστου.
 Πολύ περισσότερο, φαίνεται μάλλον απίθανο να αγγίξει το θερμόμετρο τους 42, 6 βαθμούς Κελσίου τη μεγαλύτερη θερμοκρασία του Αυγούστου, που σημειώθηκε το 1952.
 Οπως τονίζει ο μετεωρολόγος της «Ε», Νίκος Καντερές, «στις ανατολικές και τις νότιες περιοχές της χώρας οι ισχυροί βοριάδες διατηρούν τη θερμοκρασία σε ανεκτά επίπεδα κυρίως στις Κυκλάδες, τις Σποράδες, τα Δωδεκάνησα και τη Βόρεια
Κρήτη. Αντίθετα στη Νότια Κρήτη οι καταβάτες βοριάδες ανεβάζουν τον υδράργυρο,
 Οπωσδήποτε το μελτέμι, που παρουσιάζει ιδιαίτερη επιμονή το φετινό Αύγουστο, αναδεύοντας τον αέρα, κάνει υποφερτό τον καύσωνα στις ανατολικές ηπειρωτικές περιοχές και στην Αττική.
 Στην υπόλοιπη χώρα, η σχεδόν άπνοια και η αυξημένη υγρασία κάνουν τη ζέστη εντονότερη. Το παρήγορο είναι ότι η νύχτα μεγάλωσε και έτσι στη διάρκειά της η
θερμοκρασία πέφτει αρκετά, με αποτέλεσμα οι χαμηλές θερμοκρασίες του 24ώρου να
μην είναι πολύ μεγάλες. Αύριο η ζέστη θα γίνει εντονότερη καθώς ο υδράργυρος θα ανεβεί 1 με 2 βαθμούς.
 Η θερμοκρασία θα χτυπήσει 40 με 41 βαθμούς σε διάφορες περιοχές της ηπειρωτικής χώρας. Πολύ έντονη θα διατηρηθεί η ζέστη και στα νησιά του Ιονίου.
Αντίθετα, στα νησιά του Αιγαίου, τα Δωδεκάνησα και τη βόρεια Κρήτη η θερμοκρασία θα παραμείνει σε ανεκτά επίπεδα παρ' ότι το μελτέμι θα εξασθενήσει
λίγο. Οι βόρειοι άνεμοι στις παραπάνω περιοχές θα έχουν ένταση 3 έως 5 και τοπικά την ημέρα σε διαύλους του Αιγαίου 6 Mποφόρ».
 Σύμφωνα με τον Νίκο Καντερέ, τα αίτια του τωρινού καύσωνα είναι η μεταφορά των
θερμών αερίων μαζών από τη Σαχάρα και η ηλιοφάνεια. Τα συστήματα στην ατμόσφαιρα πήραν τέτοια διάταξη, που επιτρέπουν τη ροή των θερμών αερίων μαζών
από την έρημο της Αφρικής. Αυτήν τη φορά όμως παρέμεινε ο συνδυασμός των υψηλών και χαμηλών πιέσεων στα χαμηλά στρώματα της ατμόσφαιρας που διατήρησαν το μελτέμι, το οποίο με τη σειρά του κρατά αντίσταση στις ανατολικές και νότιες περιοχές. Από την Παρασκευή αναμένεται πτώση της θερμοκρασίας.
 «Ο θερμότερος Αύγουστος ήταν ο περσινός», σημειώνει ο Kώστας Παπαδόπουλος, Ερευνητής Δ', στο Ινστιτούτο Ερευνών Περιβάλλοντος και Βιώσιμης Ανάπτυξης. «Το
 Τα διαθέσιμα στοιχεία θερμοκρασίας από το μετεωρολογικό σταθμό του Εθνικού Αστεροσκοπείου Αθηνών στο Θησείο σε συστηματική μορφή εκκινούν το 1897 και συνεχίζονται ανελλιπώς έως σήμερα. Πρόκειται για τη μεγαλύτερη χρονοσειρά της Βαλκανικής χερσονήσου, ως εκ τούτου η ιστορική και επιστημονική σημασία της είναι σημαντική, παρά τις μεταβολές που έχει επιφέρει η αστικοποίηση στο περιβάλλον του σταθμού και που αναπόφευκτα διαφοροποιεί τις τοπικές συνθήκες. 
 «Η μέση ετήσια θερμοκρασία στην Αθήνα παρουσίασε μια μέση αυξητική τάση 0, 3 βαθμούς Κελσίου στον 20ό αιώνα», προσθέτει ο κ. Παπαδόπουλος. «Οι αρχές του αιώνα αποτέλεσαν μια σχετικά ψυχρή περίοδο, που ακολουθήθηκε από σημαντική θέρμανση (1915-1925), σταθεροποίηση μέχρι το 1960, ψύξη μέχρι το 1975 και σημαντική θέρμανση τα τελευταία χρόνια, συγκρίσιμη όμως (μικρότερη) με αυτήν του 1915-1925. Το χαρακτηριστικό στοιχείο της τελευταίας φάσης αύξησης της θερμοκρασίας είναι ότι συνοδεύεται από σημαντικότερη αύξηση των θερινών θερμοκρασιών. Aν και η συχνότητα εμφάνισης ακραία μέγιστων θερμοκρασιών (>41 βαθμοί Κελσίου) δεν αποδεικνύεται προς το παρόν αυξημένη τα τελευταία έτη, η συχνότητα εμφάνισης μεγίστων θερμοκρασιών 35-38 αυξάνεται σταθερά (για την τελευταία δεκαετία είναι διπλάσια από αυτήν της περιόδου 1897-1990), ενώ η μέση διάρκεια θερμών επεισοδίων έχει διπλασιαστεί μέσα στα τελευταία 60 χρόνια».
 Ο αριθμός των ημερών που εντάσσονται σε θερμά επεισόδια με μέγιστες θερμοκρασίες μεγαλύτερες των 38 βαθμών Κελσίου είναι συγκεντρωμένος σε τρεις περιόδους: 1911-1922 (16 ημέρες), 1939-1963 (35 ημέρες) και 1985-2000 (49 ημέρες έως το τέλος Ιουλίου).
 Οσον αφορά το μήνα Αύγουστο, ισχύουν γενικά όσα αναφέρθηκαν παραπάνω για τη θερινή περίοδο, δηλαδή η απόλυτα μέγιστη θερμοκρασία του δεν έχει μεταβληθεί. Η μέση μέγιστη θερμοκρασία του αυξάνεται τα τελευταία χρόνια, αλλά δεν έχει οριακά υπερβεί τις τιμές της δεκαετίας 1940-1950. 
 «Το Εθνικό Αστεροσκοπείο Αθηνών», προσθέτει η ερευνητής Δ, Βάσω Κοτρώνη, «τρέχει ένα αριθμητικό μοντέλο πρόγνωσης καιρού και τις προγνώσεις των βασικών
μετεωρολογικών παραμέτρων: της θερμοκρασίας, του ανέμου, της βροχόπτωσης κ.ά. Ολα αυτά τα παρέχει καθημερινά μέσω της ιστοσελίδας του στο Ιντερνετ, διεύθυνση http://www.noa.gr/~telefleu, με χρονική διάρκεια πρόγνωσης 48 ώρες».
