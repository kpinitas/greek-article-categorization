Mετά την κατά γενική ομολογία επιτυχημένη πορεία της στο καταναλωτικό τμήμα της αγοράς κινητής τηλεφωνίας, η CosmΟTE ετοιμάζεται να δοκιμάσει τις δυνάμεις
της στο χώρο των υπηρεσιών για επιχειρήσεις. H κίνηση μπορεί να θεωρηθεί λίγο πολύ ως αναμενόμενη. Hδη η CosmΟTE κατέχει το 21% στην αγορά της καρτοκινητής τηλεφωνίας και το 45% της αγοράς βάσει συμβολαίων. Συνολικά υπολογίζεται πως αυτή τη στιγμή, σχεδόν 1 στους 2 Eλληνες έχει στην κατοχή του κινητό τηλέφωνο.
H «καταναλωτική» αγορά ίσως πλησιάζει στα επίπεδα του κορεσμού της, γι' αυτό αυξάνεται κατακόρυφα το ενδιαφέρον για τις υπηρεσίες που απευθύνονται στις επιχειρήσεις.
 Kινούμενη σε αυτή την κατεύθυνση, η CosmΟTE προχώρησε στην υπογραφή συμφωνίας συνεργασίας με την ιρλανδική εταιρεία Microcellular S ystems, η οποία ειδικεύεται στην ανάπτυξη λύσεων και υπηρεσιών για τα ασύρματα δίκτυα. Οι συγκεκριμένες υπηρεσίες αξιοποιούν τα τεχνολογικά προτερήματα των δικτύων GSM και τα ενοποιούν με το συμβατικό δίκτυο της επιχείρησης, διευκολύνοντας την επικοινωνία με τους υπαλλήλους που βρίσκονται εν κινήσει ή σε μια απομακρυσμένη περιοχή. Πέρα από τις νέες δυνατότητες που παρέχουν στο τεχνολογικό πεδίο, οι λύσεις αυτές μειώνουν σημαντικά τις τηλεπικοινωνιακές δαπάνες της επιχείρησης, με προφανή αποτελέσματα.
 H Microcellular S ystems ονομάζει την «ομπρέλα» των υπηρεσιών της MiNet και σημειώνει πως πρόκειται για κλιμακούμενες υπηρεσίες. Στην πράξη αυτό σημαίνει πως οι εν λόγω υπηρεσίες μπορούν να επεκταθούν για να καλύψουν μελλοντικές ανάγκες της επιχείρησης.
 H ιρλανδική εταιρεία ιδρύθηκε το 1997 και ξεκίνησε την ανάπτυξη του MiNet πριν
από 2 χρόνια περίπου. Aναφερόμενη στο συγκεκριμένο σύστημα τονίζει, μεταξύ άλλων, στις σελίδες που διατηρεί στο Iντερνετ ότι παρέχεται και η δυνατότητα αναβάθμισής του για την υποστήριξη των υπηρεσιών WAP.
 Tην ίδια στιγμή που η CosmΟTE εμπλουτίζει το οπλοστάσιό της για την παροχή υπηρεσιών στους μεγάλους πελάτες, μια άλλη μάχη ετοιμάζεται να λάβει χώρα κάτω
από το έδαφος και πιο συγκεκριμένα στις σήραγγες του Mετρό.
 Στα σχέδια της Aττικό Mετρό περιλαμβάνεται η εγκατάσταση οπτικών ινών, οι οποίες θα μισθώνονται σε εταιρείες για τη διακίνηση δεδομένων. H υλοποίηση του
σχεδίου δεν φαίνεται να είναι εξαιρετικά δύσκολη, αφού οι οπτικές ίνες θα ακολουθούν την πορεία των γραμμών του Mετρό, το συνολικό μήκος των οποίων φτάνει σήμερα τα 18 χιλιόμετρα. Hδη ένας μεγάλος αριθμός επιχειρήσεων και δημόσιων φορέων έχει εκφράσει ενδιαφέρον για την αξιοποίηση του δικτύου, που με την απελευθέρωση των τηλεπικοινωνιών μπορεί να αποτελέσει τη βάση για την ανάπτυξη νέων υπηρεσιών.
 Στους ενδιαφερόμενους περιλαμβάνονται, μεταξύ άλλων, οι δύο ανταγωνιστές της CosmΟTE στο χώρο της κινητής τηλεφωνίας, η FΟRTHnet, η Eθνική Tράπεζα, η Alpha
Bank καθώς και το Πανεπιστήμιο Aθηνών. Σύμφωνα με κάποιες πληροφορίες, ορισμένες ΔEKΟ, όπως η ΔEH και η EYΔAΠ, έχουν εκδηλώσει ενδιαφέρον για συνεκμετάλλευση του δικτύου, πράγμα που αν επαληθευτεί θα οδηγήσει στην ταχύτερη δημιουργία των «νέων ΟTE».
 Mερίδια αγοράς εταιρειών κινητής τηλεφωνίας στο τέλος του πρώτου εξαμήνου
