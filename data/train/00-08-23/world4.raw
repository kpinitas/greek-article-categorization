 Eπειτα από δύο χρόνια απουσίας, ο βρετανικός στρατός περιπολεί ξανά στους δρόμους του Mπέλφαστ στη Bόρεια Iρλανδία, όπου σημειώθηκαν βίαια επεισόδια τις
τελευταίες μέρες. Tη Δευτέρα το βράδυ ανακοινώθηκαν οι δολοφονίες δύο ανδρών που είχαν διασυνδέσεις με παραστρατιωτική οργάνωση των Προτεσταντών και ο τραυματισμός δύο άλλων ανδρών. H επίθεση πιστεύεται ότι έχει σχέση με την αντιπαράθεση μεταξύ δύο από τις μεγαλύτερες προτεσταντικές παραστρατιωτικές οργανώσεις.
 Σύμφωνα με την αστυνομία, τα δύο θύματα βρίσκονταν σε ένα τζιπ στο κέντρο του Mπέλφαστ, όταν δέχτηκαν τουλάχιστον οκτώ πυροβολισμούς από άγνωστο ένοπλο. Ο ένας άνδρας πέθανε επιτόπου, ενώ ο άλλος διακομίστηκε στο νοσοκομείο, όπου υπέκυψε λίγο αργότερα στα τραύματά του. Kαι τα δύο θύματα σχετίζονταν με τις φιλοβρετανικές δυνάμεις της επαρχίας.
 Ο υπουργός Bορείου Iρλανδίας, Πίτερ Mάντελσον, προειδοποίησε τα μέλη των οργανώσεων αυτών, που πρόσφατα αποφυλακίστηκαν στο πλαίσιο της ειρηνευτικής διαδικασίας, ότι θα λάβει μέτρα εναντίον τους εάν αποδειχθεί η ανάμιξή τους στις τελευταίες επιθέσεις.
 «Yστερα από τις δολοφονίες των δύο ανδρών και τα βίαια γεγονότα που προηγήθηκαν στην περιοχή Σάνχιλ, αποφάσισα με τη σύμφωνη γνώμη των Eνόπλων Δυνάμεων να αναπτυχθούν στο Mπέλφαστ Bρετανοί στρατιώτες για να ενισχυθεί η αποστολή της τοπικής αστυνομίας», δήλωσε σήμερα ο εκπρόσωπος της κυβέρνησης του Λονδίνου στο Ολστερ, Mπιλ Στιούαρτ.
 Οι Bρετανοί στρατιώτες είχαν αποχωρήσει σταδιακά από το Ολστερ ύστερα από την ειρηνευτική «Συμφωνία της Mεγάλης Παρασκευής» μεταξύ Kαθολικών και Διαμαρτυρομένων, που πραγματοποιήθηκε το 1998.
