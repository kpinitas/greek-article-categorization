Mέσα στο φθινόπωρο -εκτός απροόπτου- και οπωσδήποτε μέχρι το τέλος του έτους, η Tράπεζα Eλλάδος θα προχωρήσει στην κατάργηση των περιορισμών που σχετίζονται
 Πρόκειται για δάνεια καταναλωτικά, δάνεια για αγορά μετοχών και τα βιοτεχνικά δάνεια, στο πλαίσιο εναρμόνισης της νομισματικής πολιτικής στο περιβάλλον της ΟNE.
 Οι τράπεζες ετοιμάζονται να αλλάξουν τα κριτήρια δανειοδότησης, για να αποκλείσουν κινδύνους, και, παράλληλα, προχωρούν σε προετοιμασία υποδοχής επενδυτών που θα θέλουν να τοποθετήσουν κεφάλαια σε διεθνείς χρηματοοικονομικές υπηρεσίες.
 Tο ισχύον σήμερα καθεστώς στα καταναλωτικά δάνεια προβλέπει ότι οι χορηγήσεις δεν μπορούν να ξεπεράσουν τα 8 εκατ. δρχ., απαιτώντας, μάλιστα, και δικαιολογητικά δαπανών. Eπίσης, δίνονται προσωπικά δάνεια μέχρι 1 εκατ. δρχ. χωρίς δικαιολογητικά. Mε την κατάργηση του ορίου των 8 εκατ. δρχ. οι τράπεζες αποκτούν την ευχέρεια να χορηγούν μεγαλύτερα ποσά, ενώ τα προσωπικά δάνεια χάνουν σε σημασία και εξαλείφεται η σκοπιμότητά τους.
 Οσον αφορά τα δάνεια για αγορά μετοχών, το ισχύον καθεστώς προβλέπει τη χορήγηση δανείων μέχρι 15 εκατ. δρχ. στους επενδυτές, με την προϋπόθεση ότι θα
κατατεθούν ως ενέχυρο μετοχές της ίδιας εταιρείας, με διπλάσια αξία από το ύψος του δανείου. H μορφή αυτή των δανείων δεν έχει προσελκύσει τους επενδυτές, διότι είχαν τη δυνατότητα του «αέρα». Mε την κυοφορούμενη «νομιμοποίηση του αέρα», η απελευθερωμένη αγορά των δανείων για αγορά μετοχών θα ανταγωνίζεται τη χορήγηση δανείων από τις ίδιες τις χρηματιστηριακές εταιρείες.
 Οσον αφορά, τέλος, τα βιοτεχνικά δάνεια, αναμένεται κυρίως η κατάργηση των διοικητικών περιορισμών. Οπως εκτιμούν τραπεζικοί παράγοντες, οι απελευθερώσεις αυτές οδηγούν, από τη μια πλευρά, σε μεγαλύτερη ευχέρεια κινήσεων. Aπό την άλλη, όμως, εγκυμονουν κινδύνους για τις ίδιες τις τράπεζες.
 Σε μελέτη που δημοσιεύεται στο Δελτίο της Eμπορικής Tράπεζας επισημαίνεται ότι
έτσι «το ενδιαφέρον των τραπεζών εκ των πραγμάτων μετατοπίζεται ακόμη περισσότερο στον καθορισμό αποτελεσματικών κριτηρίων δανειοδότησης, με στόχο τη διασφάλιση των κεφαλαίων τους. Προτεραιότητα θα έχουν κριτήρια όπως το ύψος
του εισοδήματος των δανειοληπτών και η ποιότητα των σχέσεων τους ιστορικά, τόσο με το δανειοδότη όσο και με τις άλλες τράπεζες».
 Σύμφωνα με τη μελέτη, οι τράπεζες πρέπει επιπλέον να αντιμετωπίσουν τη νέα πραγματικότητα που δημιουργεί ο πιο ώριμος και με επενδυτική συνείδηση νέος πελάτης των τραπεζών. H ωρίμανση της επενδυτικής του συνείδησης οδηγεί σε αύξηση των απαιτήσεων του πελάτη, όχι μόνο για το εύρος, αλλά και για την ποιότητα των παρεχόμενων πιστωτικών υπηρεσιών. Eτσι, λογική είναι μια σχετική μετατόπιση του ενδιαφέροντος από τις δραχμικές καταθέσεις σε πιο σύνθετες και πιο αποδοτικές τοποθετήσεις κεφαλαίων, π.χ. μετοχές, αμοιβαία κεφάλαια κ.λπ., δεδομένης και της άμεσης σοβαρής μείωσης των επιτοκίων μέχρι την πλήρη ένταξη της ελληνικής οικονομίας στη ζώνη του ευρώ. Ηδη παρατηρείται «κόπωση» στις καταθέσεις Ταμιευτηρίου και Προθεσμίας.
 Με την πάροδο του χρόνου, προστίθεται, η εγχώρια πελατεία των τραπεζών θα έχει
σε αυξημένο βαθμό διεθνείς προτιμήσεις. Από τις κλασικές καταθέσεις ταμιευτηρίου και τους τίτλους σταθερού εισοδήματος (κρατικά ομόλογα), ήλθαν στο προσκήνιο τα αμοιβαία κεφάλαια και οι μετοχικοί τίτλοι. Ομως πολύ σύντομα και αυτά αγγίζουν τα όριά τους, εφόσον είναι αποκλειστικά εγχώριου χαρακτήρα αλλά και αφού η Σοφοκλέους ταλανίζεται μεταξύ βαλτώματος και ερήμωσης.
 Κατά τη μελέτη της Εμπορικής, τρεις είναι οι λόγοι για τους οποίους τράπεζες και πελάτες θα αυξήσουν τις διεθνείς προτιμήσεις: 
  Η καθιέρωση του ευρώ θα έχει αξιόλογες επιδράσεις στην αγορά εταιρικών ομολόγων και στη διαχείριση τίτλων μεταβλητού εισοδήματος.
  Η μείωση των επιτοκίων και η ωρίμανση του ελληνικού χρηματιστηρίου θα συμβάλουν βαθμιαία στη μείωση των αποδόσεων εγχώριων τίτλων σε σχέση με τους αντίστοιχους της αλλοδαπής.
  Οι ελληνικές επιχειρήσεις αναζητούν όλο και περισσότερο χρηματοδοτικές πηγές
στο εξωτερικό, ενώ ταυτόχρονα διεθνοποιούν την παραγωγή τους και τις γενικότερες οικονομικές τους λειτουργίες.
