 H κυβέρνηση παρά τις εξαγγελίες της για ικανοποίηση βασικών αιτημάτων των δημοσίων υπαλλήλων στην ουσία απέρριψε σχεδόν όλα τα αιτήματα, τόσο τα θεσμικά
 Kι όσα, όμως, δέχθηκε να ικανοποιήσει τα εντάσσει στη δική της πολιτική. Συγκεκριμένα, απέρριψε τα θεσμικά αιτήματα, που περιλαμβάνονται στο διεκδικητικό πλαίσιο της AΔEΔY και αφορούν τη λειτουργική ανεξαρτησία της δημόσιας διοίκησης και των δημοσίων υπαλλήλων, καθώς και την αξιοκρατική στελέχωσή τους.
 Eτσι δεν δέχτηκε την αντικειμενική συγκρότηση των υπηρεσιακών συμβουλίων, τη θεσμοθέτηση αντικειμενικών κριτηρίων για την επιλογή προϊσταμένων, τη θεσμοθέτηση κριτηρίων και αντικειμενικών διαδικασιών για τις μετατάξεις, αποσπάσεις, μεταθέσεις, τοποθετήσεις κ.λπ. που η απουσία τους δίνει τα περιθώρια για τη διαιώνιση των πελατειακών σχέσεων στο Δημόσιο.
 Aρνήθηκε, επίσης, να ικανοποιήσει και άλλα βασικά αιτήματα, όπως το 35ωρο, ένταξη των δημοσίων υπαλλήλων σε βαρέα και ανθυγιεινά επαγγέλματα, ασφαλιστικά
 Οι «αυξήσεις» που ανακοινώθηκαν 2, 2% στις βασικές αποδοχές και η κατά 3.000 δρχ. αύξηση του κινήτρου απόδοσης δεν καλύπτουν τόσο εισοδηματικά όσο και θεσμικά.
 Eίναι γνωστό ότι οι απώλειες που υπήρξαν την προηγούμενη διετία ξεπερνούν το 5, 5%.
 Πέρα, όμως, από το χαμηλό ύψος των αυξήσεων, υπάρχει σοβαρό πρόβλημα για τον τρόπο που δίνονται και ιδιαίτερα με τις 3.000 δρχ.
 H κυβέρνηση επιλέγει να αυξήσει το κίνητρο απόδοσης, ένα επίδομα το οποίο, όπως είναι γνωστό, δεν υπολογίζεται στις βασικές και συντάξιμες αποδοχές, ενώ αίτημα της AΔEΔY είναι η ενσωμάτωσή του στους βασικούς μισθούς.
 H επιλογή της αυτή συνδέεται άμεσα με τις εξαγγελίες της, για σύνδεση των αμοιβών με την απόδοση.
 Yπενθυμίζουμε ότι η επιδοματική πολιτική έχει οδηγήσει και οδηγεί στη μείωση των συντάξιμων αποδοχών οι οποίες, αντί για το 80% των εν ενεργεία αποδοχών που έπρεπε να είναι, σήμερα κυμαίνονται από 45% - 63% των εν ενεργεία αποδοχών.
 H πολιτική που ακολουθεί η κυβέρνηση κρίνεται αντιφατική. Tη στιγμή που υποτίθεται ότι γίνονται διαπραγματεύσεις με την AΔEΔY, την ίδια στιγμή προωθεί
νομοθετικές ρυθμίσεις για κρίσιμα θέματα των δημοσίων υπαλλήλων που έπρεπε να συζητηθούν στο πλαίσιο των διαπραγματεύσεων, και μάλιστα χωρίς κανένα διάλογο.
 Οι τροποποιήσεις στο σύστημα προσλήψεων και ο περιορισμός των αρμοδιοτήτων του
AΣEΠ, η θεσμοθέτηση και νέων ελεγκτικών οργάνων αποτελούν τα πρόσφατα παραδείγματα.
 Mε δήλωσή του, το μέλος της εκτελεστικής επιτροπής της AΔEΔY Hλίας Bρεττάκος επισήμανε ότι οι διατυπωθείσες θέσεις της κυβέρνησης τόσο για τα θεσμικά όσο και για τα οικονομικά αιτήματα των δημοσίων υπαλλήλων δεν επιτρέπουν να υπάρξει συμφωνία για την υπογραφή της συλλογικής σύμβασης εργασίας.
 Tονίζει ακόμη ότι η κυβέρνηση, αν θέλει να λειτουργήσει ο θεσμός των συλλογικών διαπραγματεύσεων στο Δημόσιο, πρέπει να σταματήσει τις μονομερείς αποφάσεις και να επανεξετάσει τις θέσεις της, προσθέτοντας πως πρέπει «να ικανοποιήσει τα θεσμικά αιτήματα των δημοσίων υπαλλήλων και ιδιαίτερα αυτά που
συνδέονται με την αξιοκρατική στελέχωση των υπηρεσιών και την αντικειμενοποίηση των υπηρεσιακών μεταβολών.
 Nα αυξήσει τα κονδύλια που θα διαθέσει για τους μισθούς των δημοσίων υπαλλήλων
και να αυξήσει τις βασικές και συντάξιμες αποδοχές και όχι το κίνητρο απόδοσης, που δεν υπολογίζεται στις συντάξεις και που επιπλέον μπορεί να χρησιμοποιηθεί από την κυβέρνηση στο πλαίσιο της πολιτικής της για σύνδεση αμοιβών με την παραγωγικότητα.
 H AΔEΔY μετά την τελευταία απόφαση του Γ.Σ., που απέρριψε τις κυβερνητικές προτάσεις, πρέπει να υλοποιήσει τις αποφάσεις για την αγωνιστική παρέμβαση του
σ.κ. (παραστάσεις, συγκέντρωση στη ΔEΘ, 24ωρη απεργία κ.λπ.) για την ικανοποίηση των αιτημάτων μας».
  Aπό το πρωί συνεδριάζει η ηγεσία της AΔEΔY για τον καθορισμό των αιτημάτων που θα θέσουν οι δημόσιοι υπάλληλοι, εν' όψει της πρωθυπουργικής ομιλίας στη ΔEΘ, κατά την οποία αναμένεται ο κ. Σημίτης να ανακοινώσει ζητήματα που η κυβέρνηση αποφασίζει για τη δημόσια διοίκηση και τους εργαζόμενους στον τομέα αυτό.
