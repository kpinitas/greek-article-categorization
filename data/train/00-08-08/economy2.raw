Nέα πτώση σημειώθηκε χθες στο Χρηματιστήριο Αξιών Κύπρου (XAK).
 δείκτης κατέγραψε απώλειες 9, 93 μονάδων (-2, 59%) και ο όγκος συναλλαγών κυμάνθηκε στα 16, 2 εκ. λίρες. Ο γενικός δείκτης άνοιξε στις 376 μονάδες, κινήθηκε μέχρι τα πρώτα 40 λεπτά σταθερά σ' αυτά τα επίπεδα για να πέσει, 10 λεπτά πριν από το τέλος της συνάντησης, στις 370 μονάδες. Η μικρή άνοδος που ακολούθησε είχε ως αποτέλεσμα ο δείκτης να κλείσει στις 373, 12 μονάδες.
 Σχολιάζοντας τα προβλήματα του XAK ο υπουργός Οικονομικών Τάκης Κληρίδης είπε ότι αυτά δεν αντανακλούν στην απόδοση της κυπριακής οικονομίας και υπέδειξε ως
 Ο κ. Κληρίδης είπε ότι τα αποτελέσματα της οικονομίας για το πρώτο εξάμηνο του
2000 είναι όχι μόνο ενθαρρυντικά, αλλά και πολύ καλύτερα από το 1999.
 Οι χρηματιστές αντιμετωπίζουν πλέον την κατρακύλα του δείκτη με αμηχανία και δηλώνουν αδυναμία να προτείνουν οτιδήποτε, αφού κανένα από τα μέτρα που έχουν εφαρμοστεί δεν μπόρεσε να αναχαιτίσει την πτώση των τιμών.
 Την περασμένη εβδομάδα ο διοικητής της Κεντρικής Τράπεζας Αυξέντης Αυξεντίου υπέκυψε στις πιέσεις και παρά τις περί του αντιθέτου δηλώσεις του έδωσε έγκριση στις εμπορικές τράπεζες για την παραχώρηση νέων δανείων για επενδύσεις
στο Χρηματιστήριο. Το μέτρο, ωστόσο, καμιά θετική επίδραση είχε στην πτωτική πορεία του δείκτη.
 Ο Κύπριος χρηματιστής Λούης Κλάππας (32 χρόνια στο επάγγελμα), ο οποίος μέχρι τώρα εμφανιζόταν ιδιαίτερα αισιόδοξος για το μέλλον του XAK, εξέφρασε χθες την
εκτίμηση ότι το Χρηματιστήριο θα περάσει το επόμενο διάστημα από μια πιο δύσκολη φάση.
 Σε συνέντευξή του στην ηλεκτρονική οικονομική εφημερίδα Mone ynet εξέφρασε τις έντονες επιφυλάξεις του για την επίλυση των προβλημάτων του Χρηματιστηρίου: «Δεν βλέπω εύκολους τρόπους να λύσουμε τα προβλήματά μας. Για πρώτη φορά θέτω τον εαυτό μου υπό κάποιο προβληματισμό».
 Ο κ. Κλάππας δεν προβλέπει εύκολη ανάκαμψη του Χρηματιστηρίου χωρίς την εισροή
ξένων επενδυτικών κεφαλαίων: «Αυτή τη στιγμή το κεφάλαιο που υπάρχει στο Χρηματιστήριο είναι 10 δισ. λίρες. Αν θέλουμε να το αυξήσουμε μακροπρόθεσμα στα 50 δισ., αυτό θα είναι αδύνατο με το πενιχρό ποσοστό που συμμετέχουν οι ξένοι επενδυτές. Αρα πρέπει να ανοίξουμε την πύλη εισροής ξένου κεφαλαίου και να προσφέρουμε κίνητρα».
 Ο κ. Κλάππας θεωρεί επίσης ανασταλτικό παράγοντα για την ανάκαμψη του Χρηματιστηρίου το μεγάλο αριθμό των υπό ένταξη εταιρειών, πολλές από τις οποίες δημιουργούνται με αποκλειστικό σκοπό να εισαχθούν στα XAK.
 Σήμερα αναμένουν ένταξη στο Χρηματιστήριο πέραν των 140 νέων εταιρειών. Ηδη έχουν εισαχθεί στο XAK 100 εταιρείες και εκτιμάται ότι ο αριθμός τους θα φτάσει τις 300, σε μια αγορά των 700 χιλιάδων κατοίκων. Τόσες, δηλαδή, όσες και οι εταιρείες στο Χρηματιστήριο Αθηνών, που είναι μια πολύ μεγαλύτερη αγορά.
 Ο μεγάλος αριθμός των διαθέσιμων μετοχών πιέζει τις τιμές προς τα κάτω. Πολλοί
επενδυτές πουλάνε μετοχές για να αγοράσουν νέες με την ελπίδα του μεγάλου κέρδους, παρ' όλον ότι τον τελευταίο καιρό η κρίση άγγιξε τις νέες μετοχές και
