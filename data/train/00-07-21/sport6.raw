 «Δεν υπάρχει καμία εξέλιξη στο θέμα της μετεγγραφής του Σεργκέι Σέμακ και απορώ γιατί κάποιοι δημοσιογράφοι γράφουν ότι πήραμε το Ρώσο ποδοσφαιριστή, δημιουργώντας αυταπάτες στους οπαδούς μας...» είπε χθες ο αντιπρόεδρος της ΠΑΕ Ηρακλής, Γιώργος Σπανουδάκης, δείχνοντας ένα άλλο προφίλ παράγοντα, πολύ πιο... προχωρημένο από αυτά που έχουμε δεί έως τώρα...
 Θα μπορούσε δηλαδή ο επίσημος Ηρακλής να αφήσει τους δημοσιογράφους να γράφουν περί συμφωνίας για τη μετεγγραφή του Σέμακ από την ΤΣΣΚΑ και στο τέλος να ανακοινώσει ότι προσπάθησε, αλλά δεν μπόρεσε να ξεπεράσει τα εμπόδια που προβλήθηκαν από τους Ρώσους.
 Ποιος δεν το 'χει ξαναδεί αυτό το «έργο»; 
 Κι όμως, ο κ. Σπανουδάκης βγήκε χθες στα ερτζιανά της Θεσσαλονίκης και είπε την αλήθεια: «Δεν έχει αλλάξει τίποτε στην υπόθεση Σέμακ από αυτό που ίσχυε πριν από ένα μήνα. Δεν προχωρήσαμε τις συζητήσεις γιατί δεν μπορούμε να βρούμε άκρη με τους Ρώσους παράγοντες της ΤΣΣΚΑ. Με τον Σέμακ δεν υπάρχει πρόβλημα, θα τα βρούμε εύκολα. Με την ΤΣΣΚΑ υπάρχει μεγάλο πρόβλημα συνεννόησης, γι' αυτό και κάθε ημέρα που περνάει, το ενδεχόμενο να ολοκληρωθεί η μετεγγραφή απομακρύνεται».
 Ο αντιπρόεδρος της ΠΑΕ παίρνει Οσκαρ ειλικρίνειας, κάτι που εκτίμησαν οι οπαδοί της ομάδας και τον άκουσαν να λέει ακόμη: «Αυτό που πρέπει τώρα να τελειώσουμε είναι το θέμα της μετεγγραφής του κεντρικού αμυντικού, τον οποίο ζήτησε ο προπονητής μας, κι από κεί και πέρα εμείς κάναμε τις προτάσεις μας για τον Σέμακ, δεν μπορούμε να κάνουμε τίποτε περισσότερο από το να περιμένουμε μέχρι το τέλος του μήνα για να μάθουμε τις αποφάσεις της ΤΣΣΚΑ».
 Για τον Σέμακ ενδιαφέρθηκαν μια ισπανική και μια αγγλική ομάδα, ενώ οι Σπανουδάκης-Κυράστας θα συζητήσουν στη Γερμανία το θέμα απόκτησης του κεντρικού αμυντικού κατά τη διάρκεια του Σαββατοκύριακου.
 Ο αντιπρόεδρος της ΠΑΕ θα βρίσκεται από σήμερα στο Ομπερστάουφεν για να παρακολουθήσει τους δύο συνεχόμενους φιλικούς αγώνες, μαζί με τον κ. Βαγγέλη Στάμο, ενώ θα υπογραφεί και το συμβόλαιο του Ισπανού Μπελσούε.
Ο Ηρακλής σήμερα το απόγευμα αντιμετωπίζει σ' ένα σοβαρό τεστ τη Νιρεμβέργη, που αποτελεί ένα πολύ δυνατό αντίπαλο και όπως δήλωσε χθες ο Γιάννης Κυράστας θα χρησιμοποιήσει τους παίκτες που θεωρεί βασικούς.
 Αύριο ο Ηρακλής θα αντιμετωπίσει την Αϊντραχτ Φραγκφούρτης σε ένα επίσης δυνατό αγώνα, από τον οποίο μπορούν να βγούν συμπεράσματα για την κατάσταση όλων των παικτών.
 Καμία εξέλιξη στα μεταγραφικά του Πανιωνίου. Ο ομογενής από τη Γερμανία, Θωμάς Στράτος, που προτάθηκε στους Nεοσμυρνιώτες, απορρίφθηκε από τεχνική ηγεσία και
 Στο στόχαστρο του Πανιωνίου είναι επιθετικός από το εξωτερικό και οι διαπραγματεύσει συνεχίζονται, σε μια προσπάθεια των διοικούντων να μειώσουν τις απαιτήσεις του, που κρίθηκαν υπέρογκες.
 Στην Aυστρία αναμένεται να πάει και Ολλανδός επιθετικός που προτάθηκε. Θα δοκιμαστεί από το Φιλίπποβιτς και σε περίπτωση που τον ικανοποιήσει, θα ξεκινήσουν οι διαδικασίες για την απόκτησή του.
 Mε διπλές προπονήσεις συνεχίζεται η προετοιμασία των παικτών του Πανιωνίου στην Aυστρία. Iδιαίτερα προβλήματα δεν αντιμετωπίζει ο Σέρβος τεχνικός, ενώ και οι καιρικές συνθήκες είναι ιδανικές.
 Tο Σάββατο, ο Πανιώνιος θα δώσει το πρώτο φιλικό επί... αυστριακού εδάφους με αντίπαλο τη Στουλ Φέντεμ (ομάδα γ' κατηγορίας).
