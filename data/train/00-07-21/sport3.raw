Μέτριος χθες βράδυ και κουρασμένος, ο Παναθηναϊκός ηττήθηκε από τη Βάρτεκς (7η πέρυσι στο κροατικό Πρωτάθλημα) με 1-0 στο τελευταίο του φιλικό ματς επί κροατικού εδάφους. Το γκολ που έκρινε τη συνάντηση σημείωσε με πέναλτι (ανατροπή Κάριτς από Καραγκούνη) ο Μπάλαϊτς στο 14'.
 Στο πρώτο ημίχρονο, οι «πράσινοι» είχαν προβλήματα στην ανάπτυξη και την κυκλοφορία της μπάλας, παραχωρώντας την πρωτοβουλία των κινήσεων στους Κροάτες, που δημιούργησαν και έχασαν ευκαιρίες. Στην επανάληψη ισορρόπησαν κάπως το παιχνίδι, όμως δεν μπόρεσαν να βγουν με αξιώσεις στην επίθεση και να ισοφαρίσουν.
 ΒΑΡΤΕΚΣ: Μάκριτς, Μαντούλοβιτς, Χρμραν, Μουκάι (64' Ρέζιτς), Κάριτς (67' Μπελάνοβιτς), Μπάλαϊτς (81' Τεζάτσκι), Κόβατς, Σαμπόλσκι, Κάστελ, Ντρόβνε (67' Σινάνιτς), Χαλίμι.
 _ Ο Πάουλο Σόουζα έκανε ατομική προπόνηση πριν από τον αγώνα. Στις 12 το μεσημέρι, σήμερα, ο ΠΑΟ αναχωρεί μέσω Ζυρίχης για Ντίσελντορφ, όπου θα συμμετάσχει στο «Γιάλα-Καπ».
