μείωση στο 43% από το 2001 του ανώτατου συντελεστή φορολόγησης των εισοδημάτων, η τιμαριθμοποίηση των εισοδηματικών κλιμακίων και η διατήρηση της
έκπτωσης των δαπανών με αποδείξεις είναι ορισμένα από τα μέτρα, που σχεδιάζει η κυβέρνηση.
 Tο πακέτο αυτό προσδιόρισε, σύμφωνα με πληροφορίες, η πολιτική ηγεσία του υπουργείου Οικονομικών, κατά τη χθεσινή πρώτη σύσκεψη για το φορολογικό νομοσχέδιο.
 Βασιζόμενο στις κατευθύνσεις που έδωσε ο πρωθυπουργός κατά την ανάγνωση των προγραμματικών δηλώσεων στη Βουλή, αμέσως μετά τις εκλογές, το οικονομικό επιτελείο της κυβέρνησης αποσαφήνισε, σε μια πρώτη απόπειρα, τα φορολογικά μέτρα που θα συμπεριληφθούν στο νομοσχέδιο του φθινοπώρου, το κόστος των οποίων εκτιμάται ότι θα κινηθεί γύρω στα 200 δισ. δρχ. για το 2001.
 «Ολα τα φορολογικά μέτρα θα είναι προς την πλευρά της ελάφρυνσης», επισήμανε μετά τη χθεσινή σύσκεψη κορυφαίο κυβερνητικό στέλεχος, προσθέτοντας πως «κανένα μέτρο δεν θα προβλέπει την επιβολή φόρων» για να διευκρινίσει, πάντως,
 Σύμφωνα με πληροφορίες, στη χθεσινή σύσκεψη που πραγματοποιήθηκε υπό τον υπουργό Εθνικής Οικονομίας και Οικονομικών Γιάννο Παπαντωνίου, σκιαγραφήθηκαν οι άξονες της φορολογικής πολιτικής της προσεχούς τετραετίας. Σε πρώτη φάση, το οικονομικό επιτελείο φαίνεται να καταλήγει σε: 
 * Mείωση στο 35% από 40% του συντελεστή φορολόγησης των μη εισηγμένων στο Χρηματιστήριο ανωνύμων εταιρειών.
 * Διατήρηση της έκπτωσης φόρου μέχρι τις 45.000 δρχ. από τις οικογενειακές δαπάνες, με διακράτηση των αποδείξεων 1 εκατ. δρχ. μέχρι τη λήξη κάθε έτους, όπως θα γίνει και για τα υπόλοιπα αποδεικτικά-δικαιολογητικά, που συνυποβάλλονται με τη δήλωση.
 * Την έκπτωση από το φορολογητέο εισόδημα του 100% της δαπάνης για αγορά ηλεκτρονικού υπολογιστή, καθώς και της ετήσιας συνδρομής πρόσβασης στο Iντερνετ.
 * Την τιμαριθμοποίηση των εισοδηματικών κλιμακίων ανά διετία.
 Πάντως, ο υπουργός Εθνικής Οικονομίας και Οικονομικών Γιάννος Παπαντωνίου έδωσε εντολή να του παραδοθούν μετά τις 15 Αυγούστου (σ.σ. όταν θα έχει επιστρέψει από τις καλοκαιρινές διακοπές του), οι τελικές εισηγήσεις των αρμοδίων υπηρεσιών του υπουργείου Οικονομικών, που θα συνοδεύονται από την αναλυτική κοστολόγηση κάθε μέτρου.
