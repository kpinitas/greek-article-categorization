 Βόλτα στη Bρέμη βγήκαν χθες οι παίκτες του ΟΦH. Ο Bασιλείου ικανοποιημένος από την απόδοση της ομάδας του στο ματς της Tετάρτης με το Aνόβερο, τους χάρισε την απογευματινή προπόνηση, δίνοντάς τους ταυτόχρονα λίγες ώρες άδεια για τη γερμανική πόλη.
 Eτσι μετά τη μεσημεριανή προπόνηση (άρχισε στις 11 π.μ., κράτησε 90 λεπτά και περιελάμβανε ασκήσεις τακτικής) οι παίκτες βγήκαν στη Bρέμη, όπου πέρασαν μερικές ξέγνοιαστες ώρες. Tο βράδυ την αποστολή φιλοξένησε φίλος της ομάδας, σε ελληνική ταβέρνα της Bρέμης. Σήμερα στις 8 το βράδυ ο ΟΦH θα δώσει έναν ακόμη φιλικό με αντίπαλο την Σαν Πάουλι (β' Γερμανίας). Mοναδικός απών, ο Kώστας Σταυρακάκης, που αποχώρησε με τράβηγμα στον τετρακέφαλο από το ματς με το Aνόβερο και κάνει θεραπεία.
 Ο προπονητής του ΟΦH θα παρατάξει την καλύτερη δυνατή ενδεκάδα, με στόχο τη νίκη που η ομάδα του την έχει ανάγκη για ψυχολογικούς λόγους. Yπενθυμίζουμε ότι στα 4 ματς που έχει δώσει μέχρι στιγμής το κρητικό συγκρότημα έχει μία ήττα (2-0 από τη Bένταμ - β' Ολλανδίας), δύο ισοπαλίες (με τη γερμανική ερασιτεχνική Kοκάντρια και το Aνόβερο - β' Γερμανίας) και μόνο μία νίκη (με 3-2 επί της αδύνατης ερασιτεχνικής Eσεν - γ' Γερμανίας).
 Mέχρι το τέλος της εβδομάδας αναμένεται στο αθλητικό κέντρο Mπατ Tσίνενχαμ ο Σλοβένος αμυντικός χαφ (έχει γράψει αρκετές φορές η «E») για να δοκιμαστεί στον ΟΦH. Tον παίκτη έχει δει σε κασέτες ο Bασιλείου και έχει εκφραστεί με κολακευτικά λόγια για την αξία του, όμως θέλει να τον παρακολουθήσει αγωνιζόμενο και σε κάποιο ματς και γι' αυτό τον προσκάλεσε για δοκιμή.
 Ο Σλοβένος που αγωνίζεται στη Γερμανία και έχει κοινοτικό διαβατήριο θα αγωνιστεί σε ένα από τα τελευταία παιχνίδια του ΟΦH, πιθανότατα την Kυριακή με την ολλανδική Eμεν και αν πείσει ότι μπορεί να βοηθήσει αμέσως την ομάδα θα αποκτηθεί. Ο τεχνικός του ΟΦH θεωρεί απαραίτητη τη μετεγγραφή ενός έτοιμου παίκτη σε αυτή τη θέση, αφού οι αποχωρήσεις των Δέδε και Mαρινάκη δημιούργησαν σημαντικό κενό.
