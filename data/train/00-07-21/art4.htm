<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Διακοπές έρχονται κι όλοι σάς κάνουν προτάσεις για το πού και πώς θα περάσετε τις μέρες και τις νύχτες σας. <p> Τα καλύτερα νησιά, οι δημοφιλέστερες παραλίες, τα σούπερ ντούπερ κλαμπ κλπ, κλπ. Αφήστε τον λαό να στριμώχνεται σε πλαζ, εστιατόρια, πανσιόν. Αφήστε πίσω σας τις παραλίες με το εφιαλτικό τρίπτυχο μαμά - παιδάκια - ρακέτες. <p> Αφήστε γενικώς τις θάλασσες και πάρτε τα βουνά. Θυμηθείτε τα ψηλά βουνά, που διαβάζαμε στο Δημοτικό, σκεφτείτε πως η τρέλα δεν πάει στα βουνά κι απαντήστε ευθαρσώς στο ερώτημα «τι είναι η πατρίδα μας; ». Δεν είναι οι κάμποι, είναι τα ψηλά βουνά.<p><b> Bροντάει  ο Ολυμπος...<p> </b>Στην αυλή των Θεών. Ολολαμπής, ολόλευκος, ολόλαμπρος, λένε ότι σημαίνει το όνομά του οι γλωσσολόγοι. Κατά μίαν άλλη εκδοχή, Ολυμπος σημαίνει ουράνια δύναμη. Στο ψηλότερο βουνό της Ελλάδας (2.917 μέτρα) ζουν ζαρκάδια, αγριόγατες, αγριογούρουνα κι αγριοκάτσικα. Στα σαράντα χιλιάδες στρέμματα του δάσους υπάρχουν πάνω από 1.700 είδη φυτών και πουλιών, προστατευμένα από την παραμικρή παρέμβαση των ανθρώπων. <p> Οι πρώτες αναβάσεις στον Ολυμπο δεν είναι γνωστόν πότε άρχισαν, η παράδοση όμως θέλει ως πρώτον εξερευνητή του βουνού τον άγιο Διονύσιο, που περιπλανήθηκε για μέρες εκεί μέχρι να βρει την ιδανική τοποθεσία για να φτιάξει το μοναστήρι του. Εγιναν πολλές προσπάθειες για την κατάκτηση του Μύτικα, της ψηλότερης κορυφής του, όλες όμως κατέληγαν σε αποτυχία, μέχρι τις αρχές του 20ού αιώνα. Τελικά, τον Αύγουστο του 1913, δυο Ελβετοί κι ένας Ελληνας κατέκτησαν το μυθικό βουνό. Η περιπέτειά τους έγινε βιβλίο, με τίτλο «Η αθάνατη Ελλάδα». Για να εξερευνήσετε τον Ολυμπο, μπορείτε να έχετε σαν ορμητήριο την Κατερίνη ή να μείνετε σε κάποιο από τα παρακάτω καταφύγια.<p> Δημήτριος Μπουτόλας: στη θέση Σταυρός (στα 1100 μέτρα). Δυναμικότητα 35 άτομα. Τηλέφωνο 0352-84519.<p> Σπήλιος Αγαπητός (2.100μ.). Δυναμικότητα 100 άτομα. Τηλέφωνα 0352-81800, 81944.<p> Βασιλεύς Παύλος (2.650 μ.). Δυναμικότητα 20 άτομα. Τηλέφωνο 0352-81944<p> Στο οροπέδιο των Μουσών λειτουργούν δύο καταφύγια: Χρήστος Κάκαλος, με δυναμικότητα 18 ατόμων και Γιόσος Αποστολίδης, με δυναμικότητα 80 ατόμων.Τηλέφωνο 0352-81800-81329.<p> Η φιλοξενία σας σε κάποιο από τα καταφύγια κοστίζει 2000-3000 τη βραδιά, ενώ σε αρκετά από αυτά ο φύλακας εκτελεί και χρέη... μαγείρου.<p> Η Κατερίνη, πρωτεύουσα του νομού Πιερίας, βρίσκεται κάτω από τον Ολυμπο, κοντά στους ποταμούς Πηνειό και Αλιάκμονα. Η παραθαλάσσια περιοχή γύρω από την πόλη είναι πανέμορφη και σε αρκετές από τις παραλίες της μπορείτε να μείνετε και σε κάμπινγκ. Σε απόσταση 15 χιλιομέτρων από την Κατερίνη βρίσκεται η αρχαία νεκρόπολη Δίον. Μέσα σ' αυτό το μαγικό τοπίο, το γεμάτο πλατάνια, λεύκες κι αιωνόβιες βαλανιδιές, οι Μακεδόνες λάτρευαν τον πατέρα των Θεών, έκαναν γυμνικούς και σκηνικούς αγώνες. Στον αρχαιολογικό χώρο έχει ανακαλυφθεί τάφος του 230 π.Χ. και ερείπια βασιλικής του 6ου αιώνα. Μη φύγετε αν δεν έχετε δει το αρχαιολογικό μουσείο. Επίσης, αξίζει να επισκεφθείτε την Πύδνα. Η πόλη είναι ολόκληρη ένα μουσείο, με μνημεία που καλύπτουν την περίοδο από τα προϊστορικά μέχρι τα ύστερα βυζαντινά χρόνια.<p> Η Κατερίνη απέχει από την Αθήνα 444 χλμ. Μπορείτε να πάτε με ΚΤΕΛ (8317059) ή με τρένο (5297777). Η πόλη κι η γύρω περιοχή είναι γεμάτη ξενοδοχεία, ενοικιαζόμενα δωμάτια και κάμπινγκ για όλα τα γούστα και όλα τα βαλάντια. Σημειώστε τα τηλέφωνα του δήμου (0351-33000) και της Τουριστικής Αστυνομίας (29666).<b><p>...Aστράφτει  η Γκιώνα! </b><p> Γκιώνα, η άγνωστη. Στην καρδιά της Ρούμελης, το γαλαζωπό βουνό προβάλλει μεγαλόπρεπο ανάμεσα στον τουριστικό Παρνασσό και τα απόκρημνα Βαρδούσια. Είναι το πέμπτο μεγαλύτερο βουνό της Ελλάδας, με υψόμετρο που φτάνει τα 2.510 μέτρα. Η Γκιώνα αποτελείται κυρίως από ασβεστολιθικά πετρώματα, που καλύπτονται από έλατα, κέδρους και πουρνάρια. Τα ξέφωτα είναι γεμάτα αγριολούλουδα, στα δάση της ζουν άγρια ζώα και στις πλαγιές της πετάνε γυπαετοί και χρυσαετοί. <p> Το βουνό διατηρεί ακέραια τη μαγεία, τον μύθο και τη λαμπρότητά του, καθώς ούτε την τεχνική υποδομή για τη φιλοξενία τουριστών διαθέτει, ούτε έχει, ευτυχώς, διαφημιστεί. Αν αποφασίσετε να πάτε στην Γκιώνα, θα πρέπει να ξέρετε από πριν ότι υπάρχει ένα και μοναδικό κατάλυμα στη Λάκκα του Καρβούνη, πάνω από τη χαράδρα της Ρεκάς. Είναι ένα μικρό γραφικό καταφύγιο του Πεζοπορικού Ομίλου. Το καλύτερο είναι να πάρετε μαζί σας το αντίσκηνό σας και να το στήσετε σε κάποιο ξέφωτο. Τα ζώα του δάσους δεν τρώνε ανθρώπους και πάντως τα απομακρύνει τη νύχτα η φωτιά. Μπορείτε να πάρετε πληροφορίες για διαδρομές και μονοπάτια από τους πεζοπορικούς συλλόγους (ενδιαφέρον αφιέρωμα με διαδρομές και οδηγίες για την Γκιώνα στη διεύθυνση http: //www.techlink.gr/poa/  periodiko/no14/giona.htm). <p> Στο βουνό θα ανεβείτε ξεκινώντας από τη Βίνιανη (ένα μικρό χωριό, 10 χλμ. περίπου έξω από την Aμφισσα) ή την Καλοσκοπή. Η Aμφισσα είναι χτισμένη στους πρόποδες του βουνού, στην άκρη ενός απέραντου αρχαίου ελαιώνα. Είναι η αρχαία πόλη Οζολών Λοκρών και κατά καιρούς πέρασαν από τα εδάφη της οι Μακεδόνες, οι Ρωμαίοι, οι Βυζαντινοί, οι Φράγκοι και οι Τούρκοι. Στα χρόνια της Τουρκοκρατίας τη λέγανε Σάλωνα κι εκεί στην ποδιά της «αιμοχαρούς» Μαρίας σφάζονταν παλικάρια. Η πόλη είναι γεμάτη μνημεία, αυτό όμως που αξίζει οπωσδήποτε να δείτε είναι τα ταμπάκικα, τα βυρσοδεψεία δηλαδή, στην παραδοσιακή συνοικία Χάρμαινα. Είναι αυτονόητο ότι αν βρεθείτε εκεί θα πάτε στον ομφαλό της Γης, τους Δελφούς.<p> Θα πάτε με ΚΤΕΛ (8317096) ή με ΙΧ αυτοκίνητο. Μπορείτε να ακολουθήσετε διάφορες διαδρομές. Η πρώτη επιλογή είναι να πάρετε από Αθήνα τον δρόμο που οδηγεί προς Λιβαδειά και Αράχοβα. Η άλλη να πάρετε την εθνική Αθηνών - Πατρών και να περάσετε στη Στερεά με καραβάκι από το Αίγιο, το Κιάτο ή το Ρίο. Συνιστούμε να περάσετε από το Ρίο στο Αντίρριο για να κάνετε όλη τη διαδρομή από Ναύπακτο μέχρι Aμφισσα. Το μεγαλύτερο μέρος της είναι παραλιακό και πανέμορφο (δεν είναι τυχαίο που οι ντόπιοι, αν και ολίγον σοβινιστές, ονομάζουν την παραλία της Δωρίδας, δωρική Ριβιέρα). Η περιοχή έχει ανακηρυχθεί από την Ουνέσκο μνημείο απείρου φυσικού κάλλους. Αναζητήστε περισσότερες πληροφορίες στον Δήμο Aμφισσας (0265-28913).<p> <b>Eμπρός για   τΗ Zήρια!</b> <p> Μαγεία έξω από την πόρτα σου. Οι αρχαίοι Κορίνθιοι το ονόμαζαν Λάκκα (δηλαδή Κυλλήνη από το κύλλος χώρος). Οι Σλάβοι το είπαν Ζήρια, που σημαίνει βαλανίδι κι από τότε τού έμεινε. Οπως και να το πείτε, το ανατολικότερο κι ένα από τα πιο ψηλά βουνά της νήσου του Πέλοπα, είναι μαγευτικό. Οι περισσότεροι από εμάς έχουμε συνδέσει την Κορινθία με τα σουβλάκια του Ισθμού, το καζίνο του Λουτρακίου και τους Αγίους Θεοδώρους του Σημίτη. Ο νομός αδικείται όμως αν μείνει κανείς στην εύκολη πρώτη εικόνα του. <p> Για να φτάσετε στη Ζήρια και να κατακτήσετε την κορυφή της, που υψώνεται στα 2.400 μέτρα, θα ακολουθήσετε την παλαιά εθνική οδό. Ο δρόμος έχει αρκετά παρακλάδια που φτάνουν στο εσωτερικό. Η πρώτη του διακλάδωση, λίγο μετά την Κόρινθο, οδηγεί στον χώρο της αρχαίας πόλης. Ανάμεσα στα ερείπια του ναού του Απόλλωνα, ρωμαϊκές βασιλικές, εντυπωσιακές κρήνες κι η αγορά με το βήμα απ' όπου μίλησε ο Απόστολος Παύλος. Μια άλλη διακλάδωση, από το Κιάτο, οδηγεί στη λίμνη που ο Ηρακλής ξεπάστρεψε τις Στυμφαλίδες Ορνιθες και στο οροπέδιο του Φενεού. Μια τρίτη διακλάδωση, από το Ξυλόκαστρο, ανεβαίνει στη Ζήρια. Η τελευταία διακλάδωση, περνάει μέσα από την ορεινή Ευρωστίνη και τον εθνικό δρυμό του Σαρντάπηχου για να φτάσει στον Φενεό και να ενωθεί με τον δρόμο που έρχεται από το Κιάτο. Ακολουθώντας αυτές τις δύο τελευταίες διαδρομές μπορεί κανείς να κάνει τον γύρο της Ζήριας.<p> Το μεγαλύτερο χωριό στην περιοχή είναι τα Τρίκαλα. Πατρίδα των Νοταραίων, ισχυρών προεστών της Κορινθίας, είναι χωρισμένα σε τρεις συνοικίες. Χτίστηκαν τον 10ο αιώνα στη θέση της αρχαίας πολίχνης Μυσαίο, όταν οι πεδινοί πήραν τα βουνά κυνηγημένοι από τους κουρσάρους, τους σεισμούς και τις αρρώστιες. Λίγο πάνω από το χωριό είναι το μοναστήρι του Αγίου Βλασίου.<p> Εμείς σας προτείνουμε τέσσερις διαδρομές, οι ντόπιοι όμως θα έχουν να σας προτείνουν ίσως κι άλλα, ανεξερεύνητα ίσως μονοπάτια. Ρωτήστε τους. Οι βουνίσιοι είναι πάντα φιλόξενοι και γουστάρουν να γνωρίζουν ξένους στο καφενείο του χωριού.<p> Α) Τρίκαλα - οροπέδιο - κορφή Τρικάλων. <p> Β) Κεφαλάρι - Μικρή Ζήρια - Φλαμπουρίτσα. <p> Γ) Φλαμπουρίτσα - Μάνα. Η Φλαμπουρίτσα διατηρεί τα καλύτερα μονοπάτια του βουνού.<p> Δ) Γκούρα - Σκαφιδιά - Διάσελο της Ζήριας.<p> Μπορείτε να μείνετε σε ενοικιαζόμενα δωμάτια στα Τρίκαλα ή σε κάποιο από τα γύρω χωριά. Το τηλέφωνο της κοινότητας των Aνω Τρικάλων είναι 0743-91390 και των Κάτω Τρικάλων 91312. Εκεί θα σας δώσουν πληροφορίες για καταλύματα. Στην Κορινθία μπορείτε να πάτε με το ΚΤΕΛ (5150242) ή με το τρένο (5131601). Από την Κόρινθο για τις πόλεις και τα χωριά του νομού υπάρχει πυκνό δίκτυο δρομολογίων με λεωφορεία (0741-83000).<p><b> Tο μαγικό   βουνό!</b> <p> Το τελευταίο βουνό που θα σας προτείνουμε είναι το πιο χαμηλό, αλλά το πιο μαγεμένο απ' όλα. Ο Σάος, το βουνό των Καβείρων, υψώνεται στα 1.611 μέτρα πάνω από τη θάλασσα. Η Σαμοθράκη, το βορειότερο νησί του Αιγαίου πελάγους, αποκαλείται και Δελφοί του Βορρά. Γνωστό σε όλο τον κόσμο λόγω της Νίκης, που κατοικοεδρεύει τώρα στο Λούβρο, είναι τυλιγμένο με πυκνό μυστήριο για τις τελετές που πραγματοποιούνταν εκεί στην αρχαιότητα. <p> Περπατήστε στα λημέρια του Φονιά. Για να φτάσετε στο ρέμα θα ακολουθήσετε ένα μονοπάτι δίπλα στο ποτάμι, σκιασμένο από πλατάνια. Στις εκβολές του ρέματος υπάρχει ακόμα ένα από τα τρία κάστρα των Κατελούζι. Θα δείτε καταρράκτες και λίμνες και θα περάσετε δύσκολες ώρες μέχρι να φτάσετε στον καταρράκτη που πέφτει στη Γαλάζια Λίμνη. Στο τέλος αξίζει τον κόπο. Η Γριά Βάθρα θα σας γοητεύσει με το δάσος της από πλατάνια και τα ρυάκια, που φτιάχνουν τους δικούς τους υδάτινους δρόμους. Αν και εδώ μιλάμε για βουνά, δεν μπορώ να μη σας πω για την παραλία της Παχιάς Aμμου. Βουτήξτε στα νερά της και θαυμάστε τα εκατοντάδες είδη ψαριών, που χορεύουν γύρω σας σιωπηλά. Αναζητήστε τις υπόγειες θαλάσσιες σπηλιές και μην τρομάξετε όταν δείτε το ναυάγιο. <p> Για να ανεβείτε στον Σάο θα χρειαστεί να περπατήσετε πάνω από έξι ώρες. Το μαγικό βουνό κάνει τη ζωή πολύ δύσκολη σε όποιον επιχειρεί να το κατακτήσει. Θα χρειαστεί να χρησιμοποιήσετε χέρια και πόδια και καλό είναι να είστε σε καλή φυσική κατάσταση πριν ξεκινήσετε. Αφού διασχίσετε το δάσος με τις οξιές, ποτάμια και καταρράκτες, δυο χαράδρες, θα φτάσετε στο άδενδρο μέρος του βουνού. Σφίξτε τα δόντια και συνεχίστε. Στην κορυφή του Σάου άραζε κι ο Ποσειδώνας για να βλέπει τις μάχες στην Τρωάδα. Το μάτι σας θα απλώσει στο Αιγαίο, στο βάθος η Ιμβρος κι η Τένεδος θα διαγράφονται στον ορίζοντα κι από το Φεγγάρι (έτσι λέγεται η κορυφή) θα είστε ένα βήμα μόλις μακριά από τον ουρανό. Την επόμενη μέρα, αν η πεζοπορία σάς έχει τσακίσει, πηγαίνετε για ιαματικά λουτρά στα Θέρμα. Το θειούχο νερό φτάνει τους 40 βαθμούς και θα σας κάνει περδίκι.<p> Θα πάτε οδικώς μέχρι την Αλεξανδρούπολη κι από εκεί θα περάσετε με καραβάκι στο νησί. Το ταξίδι διαρκεί 2.30 ώρες. Φέρι μποτ μπορείτε να πάρετε και από την Καβάλα. Το τηλέφωνο του δήμου είναι 0551-41118, 41218. Υπάρχει κι ένας σύλλογος ιδιοκτητών ενοικιαζόμενων δωματίων (41553). Στο νησί δεν υπάρχουν πολλά ξενοδοχεία, γι' αυτό φροντίστε εγκαίρως.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
