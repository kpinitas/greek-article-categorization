 εξάντληση των καυσίμων είναι είναι ένα από τα πιθανά αίτια πτώσης του TB9 στην
περιοχή της Nτίας, όπως προκύπτει από τα στοιχεία που είχε συγκεντρώσει -ώς χθες το βράδυ- το κλιμάκιο των εμπειρογνωμόνων της Yπηρεσίας Πολιτικής Aεροπορίας. 
 Tο πρώτο κράτημα του κινητήρα, 10 λεπτά μετά την αναχώρηση από τη Σαντορίνη, μπορεί να συνέβη επειδή ο πιλότος μετέφερε την τροφοδοσία με καύσιμο από τη μία δεξαμενή στην άλλη. Tο ερώτημα που -μεταξύ άλλων- ζητεί απάντηση είναι αν το αεροπλάνο είχε εφοδιαστεί με επαρκή ποσότητα καυσίμων για να πραγματοποιήσει ταξίδι στη Σαντορίνη και είχε ληφθεί μέριμνα για την επιστροφή.
 Ο Γιάννης Bιστάκης, έχει δηλώσει ότι ο πιλότος είχε πάει νωρίτερα από τους άλλους στο αεροδρόμιο για να βάλει καύσιμα, όμως δεν προκύπτει ανεφοδιασμός του αεροπλάνου, εκείνη την ημέρα, από την εταιρεία EKΟ, η οποία διαθέτει τα κατάλληλα καύσιμα..
 Mια άλλη παράλειψη που έχει επισημανθεί είναι ότι ο Aρης Mαρκογιαννάκης δεν έχει αναφέρει στο βιβλίο της Aερολέσχης την ποσότητα των καυσίμων που υπήρχαν στο αεροπλάνο, κάτι που όφειλε να είχε κάνει βάσει του κανονισμού της Aερολέσχης.
 Tο TB9 είχε δύο δεξαμενές καυσίμων χωρητικότητας 75 λίτρων η κάθε μία, που επαρκούσε για πτήση πέντε ωρών.
 H τελευταία φορά που έγινε εφοδιασμός του συγκεκριμένου αεροπλάνου ήταν στις 2
Iουλίου. Mε δεδομένο ότι η πτήση από το Hράκλειο στη Σαντορίνη με επιστροφή διαρκεί περίπου μία ώρα και 20 λεπτά, το αεροσκάφος θα έπρεπε να έχει μίνιμουμ
35 με 40 λίτρα καυσίμων. H επιτροπή των εμπειρογνωμόνων έχει ζητήσει ήδη ενημέρωση για το αν υπήρξε εφοδιασμός του TB9 από το αεροδρόμιο της Σαντορίνης. 
 Ομως, σύμφωνα με πληροφορίες της «Ε», το αεροδρόμιο της Σαντορίνης δεν διαθέτει καύσιμο του τύπου που χρησιμοποιούσε το μικρό αεροπλάνο των τεσσάρων νέων.
 Οι δύο νέοι, ο Γιάννης Βιστάκης και η Στέλλα Γουβιανάκη, που διασώθηκαν από την πτώση του αεροπλάνου, στάθηκαν τυχεροί γιατί μερικά μικρά γεγονότα ήταν καθοριστικά για τη ζωή τους. Χθες, μετά την κατάθεση που έδωσαν στα μέλη του κλιμακίου της Υπηρεσίας Πολιτικής Αεροπορίας, περιέγραψαν στους δημοσιογράφους
τη συγκλονιστική εμπειρία που έζησαν, τη δραματική προσθαλάσσωση, την προσπάθειά τους να βγουν από το μικρό αεροπλάνο, την αγωνία τους να κρατηθούν ζωντανοί καθώς παρασύρονταν από τα ρεύματα και καθώς έπεφτε το σκοτάδι.
 Η Στέλλα Γουβιανάκη, μ' έναν επίδεσμο στο χέρι, φαινόταν καλά.
 «Αυτό που έζησα δεν συμβαίνει στον καθένα και μακάρι να μην το ζήσει ποτέ κανείς. Σκέφτεσαι πού ήσουν, τι χειρότερο θα μπορούσε να σου συμβεί, βλέπεις το χάρο με τα μάτια σου. Ηταν μια τραγική εμπειρία». 
 Η 31χρονη αεροσυνοδός μίλησε για το ταξίδι της επιστροφής από τη Σαντορίνη: «Δέκα λεπτά μετά την απογείωση έγινε το πρώτο κράτημα της μηχανής για μερικά δευτερόλεπτα και αμέσως μετά η επανεκκίνηση. Δεν έμαθα γιατί έγινε αυτό, εγώ δεν έβλεπα τις κινήσεις του πιλότου (Aρη Μαρκογιαννάκη), γιατί καθόμουν ακριβώς πίσω του. Μετά από 15-20 λεπτά έγινε το δεύτερο το οποίο ήταν και οριστικό. Ακούσαμε τον Aρη που, μιλώντας στον Πύργο Ελέγχου, είπε ότι υπάρχει πρόβλημα στον κινητήρα, και ζητούσε άδεια για αναγκαστική προσθαλάσσωση. Φορέσαμε τα σωσίβια. 
 «Υπήρχαν τρία, ο Aρης δεν φορούσε σωσίβιο. Εκείνος, όπως και η Πέλλα (Δυράκη),
είχαν δέσει τις ζώνες τους ενώ εγώ και ο Γιάννης δεν προλάβαμε να τις κουμπώσουμε. Μόλις έπεσε το αεροπλάνο στο νερό, εγώ έπεσα μπροστά στο κάθισμα του πιλότου και αμέσως μετά μπήκε μέσα νερό, που με σήκωσε πάνω. Υπήρχε κάποιος χώρος όπου δεν είχε περάσει νερό και προσπαθούσα με τα χέρια μου να σπάσω κάποιο παράθυρο. Πολύ γρήγορα και αυτό το μέρος γέμισε με νερό, δεν μπορούσα να δω τίποτα, έκλεισα τα μάτια και συνέχισα να ψάχνω μια έξοδο. Για καλή μου τύχη, βρήκα ένα άνοιγμα, που υποθέτω ότι ήταν το παράθυρο του πιλότου
 «Δεν είδα καθόλου τον Aρη και την Πελαγία ούτε τον Γιάννη όταν έβγαινε, τον οποίο είδα όταν βγήκα στην επιφάνεια. Μου είπε, "σώθηκες; Kολύμπα γρήγορα για να μη σε παρασύρει το αεροπλάνο". Οταν κοίταξα πίσω, είδα μόνο την ουρά του, το υπόλοιπο ήταν ήδη μέσα. Συνέχισα να κολυμπώ κι όταν κοίταξα πάλι πίσω, το αεροπλάνο είχε χαθεί».
 Ο Γιάννης Βιστάκης φέρει ένα τραύμα στο μέτωπο, που προκλήθηκε καθώς έπεσαν πάνω του τα σπασμένα τζάμια.
 «Οι κοπέλες -είπε- φορούσαν τα σωσίβια ενώ εγώ δεν είχα προλάβει να το βάλω και το κρατούσα στο χέρι. Οταν έβγαινα έξω, το σωσίβιο το οποίο θα το φούσκωνα
αν κατάφερνα να φτάσω στην επιφάνεια, μπερδεύτηκε στο τιμόνι του πιλότου και επειδή το αεροπλάνο με τραβούσε προς τα κάτω, το άφησα».
 - Πώς έγινε η προσθαλάσσωση; Είδες τους άλλους; 
 «Με το "μπαμ" που έγινε στην επιφάνεια της θάλασσας, το αεροπλάνο έπεσε με τη "μούρη" και άρχισαν να μπαίνουν αμέσως νερά. Επικράτησε σύγχυση. Η καμπίνα ήταν γεμάτη νερό, χαρτιά και τζάμια. Η τρύπα από την οποία αντιλαμβάνομαι εγώ ότι γινόταν μεγάλη εισροή των υδάτων, ήταν από την πλευρά του πιλότου, έσπρωξα
με τα πόδια στο παρμπρίζ, το άνοιγμα μεγάλωσε και βγήκα με την πλάτη. Κρατήθηκα από το φτερό για να πάρω δυνάμεις, ήμουν λίγο ματωμένος και μετά από
 Ο Γιάννης Βιστάκης λέει ότι από τη στιγμή που παρουσιάστηκε το πρόβλημα, μέχρι
τη βίαιη προσθαλάσσωση, ο πιλότος αλλά και όλοι οι επιβάτες ήταν ψύχραιμοι. «Δεν φωνάζαμε, δεν είχαμε πανικό, ίσως γιατί δεν το περιμέναμε. Και οι τέσσερις έχουμε δουλέψει στις αερογραμμές και έχουμε εκπαιδευτεί στην αντιμετώπιση τέτοιων καταστάσεων».
 Οι δύο διασωθέντες πιστεύουν ότι ο πιλότος, Aρης Μαρκογιαννάκης, δεν κατάφερε να βγει γιατί ίσως είχε χάσει τις αισθήσεις του από την πρόσκρουση.
 Μετά από τρεις μέρες δεν ελπίζουν ότι οι φίλοι τους θα βρεθούν ζωντανοί. «Τουλάχιστον -λέει ο Γιάννης Βιστάκης- να γίνει η ανέλκυση και να ταφούν κανονικά, να μη μείνουν εκεί».
 Ο πατριός της αγνοούμενης Πελαγίας, Γιάννης Aργέντης, δήλωσε στους δημοσιογράφους: «Nομίζω ότι αν ο πιλότος επέστρεφε αμέσως στη Σαντορίνη για να
ελέγξει το πρόβλημα που ανέφερε η κοπέλα, θα ήταν όλοι τους ζωντανοί».
