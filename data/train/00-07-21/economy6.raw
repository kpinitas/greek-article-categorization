ΘEΣΣAΛΟNIKH Το συμφωνητικό ίδρυσης του Διαβαλκανικού Ταμείου Επενδύσεων (Trans
Finnfund (Φινλανδία), SEAF (διεθνή ταμεία υποστήριξης μικρών επιχειρήσεων) και
USAID (μέσω της SEAF). Η σχετική συμφωνία υπογράφτηκε στη διάρκεια ειδικής τελετής που πραγματοποιήθηκε χθες σε ξενοδοχείο της Θεσσαλονίκης. Οπως επισημάνθηκε, «το Διαβαλκανικό Ταμείο Επενδύσεων έχει δομηθεί ώστε να ενισχύσει τις «πραγματικές οικονομίες» έχοντας στο στόχαστρό του τις μικρότερες μικρομεσαίες επιχειρήσεις (ΜΜΕ) που δεν καλύπτονται έως τώρα από άλλα Tαμεία».
 Η Παρευξείνια Τράπεζα θα επενδύσει μέχρι 4 εκ. δολάρια στο Διαβαλκανικό Ταμείο
Επενδύσεων, του οποίου τα συνολικά κεφάλαια προσεγγίζουν τα 25 εκ. δολάρια. Μέσω της επένδυσης αυτής, θα διοχετευτούν οι απαραίτητες χρηματοδοτήσεις σε μικρομεσαίες επιχειρήσεις (ΜΜΕ) του ιδιωτικού τομέα στις χώρες: Αλβανία, Βουλγαρία, Ρουμανία, αλλά και σε άλλες γειτονικές χώρες. Οι τρεις παραπάνω χώρες που είναι μέλη της Παρευξείνιας Τράπεζας, θα λάβουν συνολικά έως 12 εκ. δολάρια.
 Η παραπάνω συμφωνία θεωρείται ιδιαίτερα σημαντική από την πλευρά της Παρευξείνιας Τράπεζας, καθώς η υποστήριξη της ανάπτυξης των ΜΜΕ στην εν λόγω περιοχή αποτελεί βασική προτεραιότητα της τράπεζας. Επιπλέον πρόκειται για το πρώτο έργο αυτής της μορφής που αναλαμβάνει η Παρευξείνια Τράπεζα, στις παραπάνω χώρες, και είναι η πρώτη της συνεργασία με την IFC.
