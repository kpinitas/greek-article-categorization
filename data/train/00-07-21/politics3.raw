 Πακέτο μετρων για όσους επλήγησαν από τις πρόσφατες πυρκαγιές εξαγγέλλει σήμερα
η κυβέρνηση. Θα αφορούν αγρότες, επαγγελματίες, επιχειρηματίες, εργαζομένους και συνταξιούχους και οριστικοποιήθηκαν κατά τη χθεσινή ευρεία σύσκεψη υπουργών υπό την προεδρία του πρωθυπουργού.
 Σύμφωνα με πληροφορίες μας, τα μέτρα αυτά είναι: 
  Θα καταβληθεί εφάπαξ οικονομική ενίσχυση 200 χιλιάδων δραχμών σε κάθε εργαζόμενο που έμεινε χωρίς δουλειά λόγω αναστολής εργασιών της επιχείρησης. Το αντίστοιχο ποσόν για κάθε μη επιδοτούμενο άνεργο θα είναι 150 χιλιάδες και για κάθε συνταξιούχο 120 χιλιάδες δραχμές.
  Θα δοθεί επίδομα ενοικίου ή συγκατοίκησης από 80 έως 120 χιλιάδες δραχμές το
μήνα σε όσων τα σπίτια κατέστησαν ακατοίκητα. Θα δοθεί η δυνατότητα προσωρινής
  Θα επιδοτηθεί το επιτόκιο των δανείων που θα πάρουν βιοτεχνικές και τουριστικές μονάδες κατά 100% έως 500 χιλιάδες, κατά 60% από 500 χιλιάδες έως τρία εκατομμύρια και κατά 40% από τρία έως πέντε εκατομμύρια δραχμές.
  Θα γίνουν ρυθμίσεις στις οφειλές επιχειρήσεων που επλήγησαν. Μεταξύ άλλων, αναστέλλεται για δύο χρόνια η πληρωμή οφειλών μεταποιητικών επιχειρήσεων, τουριστικών μονάδων κ.λπ.
  Δωρεάν χρηματοδότηση για το 30% του συνολικού ποσού της αποτιμημένης ζημιάς και 40% επιδότηση του επιτοκίου αν ληφθεί δάνειο για το υπόλοιπο ποσόν της ζημιάς.
  Οι πληγέντες αγρότες απαλλάσσονται από τόκους υπερημερίας μέχρι την επόμενη καλλιεργητική περίοδο. Ρυθμίζονται τα χρέη τους και έχουν τη δυνατότητα να πάρουν νέα καλλιεργητικά δάνεια, καθώς και καταναλωτικά δάνεια με επιτόκια 9%.
 Τα μέτρα δεν ανακοινώθηκαν χθες επειδή δεν είχε γίνει λεπτομερής εξειδίκευση και υπήρχε κίνδυνος οι δικαιούχοι να μπλέξουν σε γραφειοκρατικό κυκεώνα, κάτι που παρατηρήθηκε τις πρώτες μέρες μετά τους σεισμούς. Kατά τη σύσκεψη οι αρμόδιοι υπουργοί ανέλαβαν την υποχρέωση να ταξινομήσουν τις ζημιές σε διάφορες κατηγορίες, ώστε οι πληγέντες να γνωρίζουν σε ποιες υπηρεσίες πρέπει να απευθυνθούν.
 Πάντως, ο κυβερνητικός εκπρόσωπος Δ. Ρέππας είπε ότι η κυβέρνηση δεν γνωρίζει ακόμη την έκταση των ζημιών, αφού οι κατά τόπους υπηρεσίες (Νομαρχίες κ.ά.) δεν έχουν ολοκληρώσει τη διαδικασία της καταγραφής.
