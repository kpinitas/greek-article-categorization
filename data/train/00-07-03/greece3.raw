Στοιβαγμένους μέσα σε φορτηγά ψυγεία με προορισμό τη Δανία βρήκαν, νωρίς χθες το πρωί, άνδρες της Αμεσης Δράσης 30 λαθρομετανάστες, στην περιοχή του Ταύρου.
 Αστυνομικοί έσπευσαν στο περιφραγμένο οικόπεδο της οδού Πλούτωνος 11, όπου λειτουργεί επιχείρηση κατασκευής φορτηγών ψυγείων, ύστερα από καταγγελία κατοίκου, που είδε μαζεμένους τους λαθρομετανάστες.
 Στην πρώτη έφοδό τους εντόπισαν 10 από αυτούς μέσα στην καρότσα φορτηγού ψυγείου που ήταν σταθμευμένο στον περίβολο του οικοπέδου. Mετά τη σύλληψη, σε νέα έφοδο, εντοπίστηκαν οι υπόλοιποι. Περίμεναν σε ειδικά διαμορφωμένη κρύπτη, 
στην καρότσα άλλου φορτηγού ψυγείου, σαν εμπορεύματα, πίσω από καρπούζια.
 Μαζί με τους λαθρομετανάστες συνελήφθη και ο 31χρονος Ινδός Ταρσέμ Καντχά, που 
ζει νόμιμα στην Ελλάδα και εργαζόταν στην επιχείρηση και ο οποίος, σύμφωνα με τις εκτιμήσεις της Αστυνομίας, είναι ο άνθρωπος που οργάνωσε τη μεταφορά.
 Στην καμπίνα του φορτηγού, που κατασχέθηκε, βρέθηκαν και δύο πικανίδες κυκλοφορίας, η γνησιότητα των οποίων εξετάζεται, καθώς και ένα δελτίο αποστολής των προϊόντων.
 Ο ιδιοκτήτης της επιχείρησης κατασκευής ψυγείων Θανάσης Θεολόγης, 44 χρόνων, καθώς και ο οδηγός του φορτηγού Δημήτρης Πανουσάκης, 47 χρόνων, κατά τη στιγμή 
 Μέχρι αργά το βράδυ δεν είχε γίνει γνωστό το χρηματικό ποσό που είχαν καταβάλει οι λαθρομετανάστες σαν διαβατήριο για να φύγουν από τη χώρα μας για ένα καλύτερο αύριο...
