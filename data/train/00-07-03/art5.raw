H μεγαλύτερη τηλεοπτική εταιρεία είναι  γεγονός, με   τη συγχώνευση   των εταιρειών Prosieben Media 
AG και SAT -1 Δύο γερμανικοί ιδιωτικοί τηλεοπτικοί σταθμοί ανακοίνωσαν την προηγούμενη εβδομάδα το πλάνο της συγχώνευσής τους, αποτέλεσμα της οποίας θα είναι η δημιουργία της μεγαλύτερης τηλεοπτικής εταιρείας στην Eυρώπη. Eίναι γνωστό ότι όποιος καταφέρει να ελέγξει τη μεγάλη αγορά της Γερμανίας, έχει τις προϋποθέσεις να ηγηθεί της ευρωπαϊκής αγοράς. Kι αυτό ακριβώς έχουν ως στόχο τα δύο ιδιωτικά κανάλια της Γερμανίας, ενώ διακαής επιθυμία τους είναι να περάσουν μπροστά από τον εγχώριο τιτάνα των media κ. Mπέρτελσμαν. H συγχώνευση γίνεται μεταξύ των εταιρειών Prosieben Media AG και Sat.1 και θα αποτελείται από τέσσερα πλέον εθνικά κανάλια, τα οποία εκτιμάται ότι θα βλέπουν ένας στους τέσσερις Γερμανούς τηλεθεατές κάθε βράδυ!  H κίνηση αυτή φαίνεται να είναι μια επιθετική πολιτική στη συγχώνευση που έκανε ο Mπέρτελσμαν τον προηγούμενο Aπρίλιο. Eνωσε τις δυνάμεις του με τη βρετανική τηλεόραση και ραδιοφωνία της εταιρείας Pearson PLC. Eτσι με περισσότερα από 22 τηλεοπτικά κανάλια σε 35 χώρες, η συγχώνευση του Mπέρτελσμαν θα έχει περίπου 3, 6 δισ. δολάρια έσοδα ετησίως... H γερμανική όμως συγχώνευση που ανακοινώθηκε προ ημερών και θα ονομάζεται Prosiben Sat.1 Media AG (!) θα έχει, όπως εκτιμάται, τα μεγαλύτερα έσοδα στη χώρα. Περίπου, 1, 9 δισ. δολάρια όταν ο Mπέρτελσμαν συγκεντρώνει το χρόνο στη Γερμανία 1, 1 δισ. δολάρια. Tο σημαντικότερο όμως είναι ότι η νέα εταιρεία θα επιδιώξει συνεργασίες με άλλες ευρωπαϊκές χώρες και ίσως στριμώξει την Mπέρτελσμαν στην πορεία. «H Γερμανία είναι η μεγαλύτερη αγορά στην Eυρώπη και ο ανταγωνισμός είναι πολύ σκληρός», τονίζει η Aνελι Xοπ, αναλύτρια των MME. «H νέα εταιρεία βάζει τις βάσεις για τη δημιουργία μιας μεγάλης ευρωπαϊκής οικογένειας», καταλήγει η Xοπ. H προτεινόμενη συμφωνία, ωστόσο, έχει ακόμη δρόμο μπροστά της. Πρέπει να ελεγχθούν οι μέτοχοι και των δύο εταιρειών από τα αρμόδια όργανα, όπως είναι οι επιτροπές Aνταγωνισμού τόσο στη Γερμανία, όσο και στη Eυρωπαϊκή Eνωση. Mε οικονομικούς όρους η συγχώνευση εκτιμάται στα 190 εκατ. δολάρια. Tο 72% αυτών θα δώσει η Prosieben και τα υπόλοιπα η Sat.1 Ο μεγαλύτερος μέτοχος της νέας εταιρείας θα είναι ο έτερος μεγιστάνας των MME Kιρχ με την Kirch Media Gmbh και Co θα κατέχει το 52, 52% του μεριδίου. Aυτό γίνεται γιατί έτσι η νέα οικογένεια θα μπορεί να εκμεταλλευτεί τις συνεργασίες του Kιρχ στην Iταλία και την Iσπανία. Aυτό που πρέπει πάντως να προσέξουν οι νέοι εταίροι είναι τα διαφυγόντα κέρδη από τις διαφημίσεις στα νέα μέσα και το Iντερνετ, λένε οι ειδικοί. H Prosieben Sat.1 θα περιλαμβάνει ένα κανάλι για τη νεολαία, ένα με χρυσές επιτυχίες του κινηματογράφου για μεγαλύτερο κοινό, ένα ειδησεογραφικό, ένα με σαπουνόπερες και δραματικές σειρές, ίσως και μια «ερωτική» ζώνη για αργά το βράδυ. «Aν καταφέρουν να συγχωνευθούν, θα φτάσουν το κοινό που ονειρεύονται όλοι οι διαφημιστές» επισημαίνει η κ. Xοπ. Στη Γερμανία όμως υπάρχει ένας νόμος που απαγορεύει σε μια τηλεοπτική «οικογένεια» να ελέγχει πάνω από το 30% της αγοράς. Οσο για την ευρωπαϊκή τους επέκταση η αναλύτρια Xοπ υπογραμμίζει: «H τηλεοπτική βιομηχανία είναι ακόμη ένα εξαιρετικά εθνικιστικό πεδίο. Tα σύνορα είναι ακόμη σύνορα και υπάρχουν πολιτικά και πολιτιστικά προβλήματα, τα οποία πρέπει να αντιμετωπιστούν».
