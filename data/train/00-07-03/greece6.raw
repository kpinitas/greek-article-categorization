 Εμοιαζε με μελίσσι που γέμιζε χαρούμενους ήχους τα έδρανα της Bουλής. Το περασμένο Σαββατοκύριακο, οι μαθητές που συμμετείχαν στις επιτροπές της Bουλής 
 Τα ελληνοτουρκικά, την παγκοσμιοποίηση, τις εξελίξεις στην τεχνολογία, το ΝΑΤΟ, την υπόθεση Οτσαλάν, αλλά και την αναγραφή του θρησκεύματος στις ταυτότητες, το Xρηματιστήριο, ακόμα και για την ένταξή μας στην ΟΝΕ.
 Στην Επιτροπή Αμυνας και Εξωτερικών Υποθέσεων πολλά παιδιά εμφανίστηκαν φοβισμένα από τα όσα συμβαίνουν στα Bαλκάνια, ανασφαλή και τρομοκρατημένα από τη γείτονα Τουρκία, αλλά θετικά σε κάθε μορφής προσέγγιση στα Bαλκάνια. Ορισμένοι φάνηκαν να υποστηρίζουν τις πολιτικές θέσεις των κομμάτων. Αρκετοί ήταν διχασμένοι σε δύο ομάδες: τους ευρωπαϊστές και άλλους, που υποστήριζαν πιο εθνικιστικές θέσεις. Αλλά χωρίς φανατισμό. 
 «Μας ενδιαφέρει η πορεία της χώρας μας. Αλλά πρέπει ν' αναπτυχθεί και ευρωπαϊκή συνείδηση. Θέλουμε η Ελλάδα να παίζει ηγετικό ρόλο πολιτισμικά στην Ευρώπη. Οι Τούρκοι γείτονές μας δεν δείχνουν σεβασμό στα ανθρώπινα δικαιώματα. 
Δεν τους εμπιστευόμαστε. Θέλουμε φιλικές σχέσεις αλλά και όχι πολιτική υποχωρήσεων», ορισμένα λόγια που με τρόπο διαφορετικό επανέλαβαν πολλά από τα παιδιά.
 Στην ιστορία, μάς διδάσκουν ότι μας επιβουλεύονται, λόγω της γεωγραφικής μας θέσης. Πρέπει να ενδυναμωθεί το αίσθημα ασφάλειας. Να δοθούν κίνητρα ώστε να κατοικηθούν τα παραμεθόρια νησιά από νέους. Και να τους επισκέπτονται στρατιωτικοί γιατροί με ελικόπτερο, είπε με πραγματική ανησυχία η Μυρσίνη. 
 «Ορισμένοι, αναδεικνύοντας ως φλέγον ζήτημα την αναγραφή του θρησκεύματος στις 
ταυτότητες, επιτρέπουν να περνούν απαρατήρητα τα σημαντικά θέματα. Κι αλλοιώνουν την εικόνα της χώρας μας προς τα έξω. Εμφανίζοντας μια εικόνα αρνητική, με στοιχεία παρακμής. Και σε συνδυασμό με την υπόνοια που υπάρχει έξω για παραβίαση των ατομικών δικαιωμάτων κάνουν κακό στη χώρα μας». 
 Να συνεργαστούμε με το Ισραήλ στον τομέα των οπλικών συστημάτων και των «έξυπνων όπλων». Και ν' αναπτύξουμε φιλικές σχέσεις με τους γειτόνους μας. Να μην νιώθουμε απομονωμένοι. Απαιτείται «επίθεση» φιλίας. Ας την ξεκινήσουν οι πολιτικοί, οι πανεπιστημιακοί, καθώς και οι επιχειρηματίες που μπορούν να γίνουν πρεσβευτές μας μέσω των εμπορικών συναλλαγών. Να προχωρήσουμε σε κοινά προγράμματα έρευνας και στον τομέα των ενόπλων δυνάμεων. Ηταν λάθος που προσπαθήσαμε να βρούμε άσυλο στον Οτσαλάν, με αποτέλεσμα να μας κατηγορεί η Τουρκία ότι στηρίζουμε την τρομοκρατία, είπαν.
 Στο σημείο αυτό θέλησαν να κάνουν διάλογο. Το προεδρείο απέριψε τη σκέψη, γιατί τα πνεύματα ζωήρεψαν. Πήρε το λόγο, με τη σειρά της, η Κατερίνα: «Να αποκτήσουμε επιτέλους συνείδηση της διπλής ταυτότητάς μας. Θεωρούμε αυτονόητη την ελληνική, αλλά αντιστεκόμαστε στην ευρωπαϊκή. Να κατανοήσουμε ότι ανήκουμε 
σε μία Ευρώπη χωρίς σύνορα, με σχέσεις ισοτιμίας, και να εγκαταλείψουμε την εθνικιστική νοοτροπία. Δεν κινδυνεύει ένας λαός, όταν εντάσσεται σ' ένα ευρύτερο σχήμα...
 Ακολούθως, ζήτησε και πήρε το λόγο ο Παναγιώτης: Η Τουρκία δεν σέβεται τα ανθρώπινα δικαιώματα. Υπάρχουν πολιτικοί εξόριστοι. Δεν αναγνώρισαν τη σφαγή των Αρμενίων. Αλλά επειδή στην Ελλάδα σεβόμαστε τους δημοκρατικούς θεσμούς πρέπει να φτιάξουμε τζαμί. Και να στηρίξουμε τον εκδημοκρατισμό της Τουρκίας.
 Ο Ηλίας ζήτησε -με πολύ πάθος- την έξοδό μας από το ΝΑΤΟ: Είναι σχηματισμός ιδιοτέλειας, κυριαρχίας με προσωπείο δικαίου. Ολα τα μέλη του μετατράπηκαν σε πράκτορες των αμερικανικών συμφερόντων. Η Ελλάδα ακολουθεί πολιτική μετριοπάθειας. Ομως, δεν πρέπει να δεσμεύεται ηθικά και πολιτικά από τις ΝΑΤΟϊκές σκοπιμότητες.
 Ο Βαρνάβας αντέτεινε ότι απαιτείται περαιτέρω προώθηση των συμφερόντων μας στα 
Bαλκάνια. Να στέλνουμε τα Eλληνόπουλα να γνωρίσουν τις γειτονικές χώρες. Μόνον 
η ειρηνική συνύπαρξη συμβάλλει στην ανάπτυξη και τη μείωση των εξοπλισμών. Μας 
 Κανείς δεν λέει όχι στους μετανάστες, τόνισαν. Αλλά πίσω από τα δικαιώματα των 
μεταναστών και μειονοτήτων κρύβονται σκοπιμότητες, παράδειγμα, οι μουσουλμάνοι 
της Θράκης. Για τη μετανάστευση από τις γειτονικές χώρες υποστήριξαν πως δεν πρέπει ν' αντιμετωπίζουμε με ρατσιστική συμπεριφορά ανθρώπους που φορτώθηκαν τις βαριές δουλειές. Αλλά να ελέγχονται όσοι ζουν παρασιτικά. Η εγκληματικότητα μειώθηκε, είπαν. Τώρα, πρέπει να στηρίξουμε ηθικά, οικονομικά και πολιτικά τους γειτόνους μας. Με παράλληλη συνεργασία των χωρών στην πάταξη 
 Απαιτείται ελληνοκυπριακό μέτωπο. Το Kυπριακό εκκρεμεί, είπαν πολλοί στη δευτερολογία τους. Προσθέτοντας ότι δεν υπάρχουν ζητήματα συζήτησης με την Τουρκία πέραν της υφαλοκρηπίδας. «Να προωθήσουμε μία δυναμική πολιτική. Αντιμετωπίζουμε σωρεία προβλημάτων με συνεχή υποχωρητικότητα και από την πλευρά της η Τουρκία δείχνει ιμπεριαλιστική διάθεση. Ελάχιστη ικανοποίηση υπήρξε των δικών μας συμφερόντων. Οπως ο σεβασμός των ανθρωπίνων δικαιωμάτων των Ελλήνων της Ιμβρου και της Τενέδου, η συντήρηση της Αγίας Σοφίας και των ιστορικών μνημείων μας, η ελεύθερη εκλογή Πατριάρχη... επέμεινε ο Αλέξανδρος.
 Τότε, η Χριστίνα, από την Κύπρο, ζήτησε να πραγματοποιηθεί το «ευρωπαϊκό όραμα» στην Κύπρο: Διαρκής ειρήνη με διαφύλαξη των ανθρωπίνων δικαιωμάτων. Καταναγκαστικά διεκδικούμε τη θέση της Ομοσπονδίας, είπε. 1.600 άτομα αγνοούνται ακόμα. Από το σχολείο μου αντικρύζω κάθε μέρα την πόλη-φάντασμα, την Αμμόχωστο. Απαιτείται αποφασιστικότητα. «Πρώτα να λυθεί το Kυπριακό και μετά να ενταχθεί η Τουρκία στην Ευρωπαϊκή Ενωση», υποστήριξε ένας Κύπριος συμμαθητής της. 
 Δεν πρέπει να βγούμε από το ΝΑΤΟ, υποστήριξαν στη συνέχεια οι «ευρωπαϊστές». Κάποιοι ακρίτες εξέφρασαν το παράπονο ότι τους παραμελούν. Και ότι τα δικαιώματα των μουσουλμάνων στη Θράκη ξεπερνούν πλέον και τα δικά τους. 
 Οι περισσότεροι θέλησαν να εκφράσουν την ανησυχία τους (φοβισμένοι), για την πολιτική των Ηνωμένων Πολιτειών «που μας καθοδηγεί. Αλλά δεν αλλάζει το σύστημα». Κάποιος μαθητής που ζει στην Αμερική πρόσθεσε ότι «είμαστε διατεθειμένοι να ζητήσουμε αλλαγές αλλά χρειαζόμαστε τη συμβολή της Ελλάδας». 
 Ορισμένοι, επηρεασμένοι από τη φημολογία των ημερών, ζήτησαν να μην γίνουν αλλαγές στη...σημαία: «Να μην καταργηθεί ο σταυρός και να μην αλλάξουν οι ρίγες. Και μας ανησυχεί το γεγονός ότι οι βουλευτές δεν ορκίζονται στη σημαία 
αλλά μόνον στο Ευαγγέλιο. Πρέπει να ορκίζονται και στη σημαία...».
 Το Σάββατο, στην Οικονομική Επιτροπή, τα παιδιά μίλησαν για την ένταξή μας στην ΟΝΕ, το Χρηματιστήριο, τον τζόγο. Είπαν ότι οι νέοι πρέπει να εκπαιδευτούν ώστε να ξεφύγουν από τη λογική του τζόγου, να αποκτήσουν χρήματα μέσω της εργασίας τους, με μόχθο.
 Ολοι συμφωνούσαν με την ένταξή μας στην ΟΝΕ, συζητώντας πώς θα αποφύγουμε την υποτίμηση του νομίσματός μας. Για το Χρηματιστήριο είπαν ότι «οι πολίτες έπεσαν στην παγίδα. Ρισκάρουν, αγνοώντας τους κανόνες του παιχνιδιού». Ζήτησαν 
να λειτουργήσει η ΣΔΟΕ πιο οργανωμένα, να γίνεται έλεγχος στην εργασία των δημοσίων υπαλλήλων, τα καταστήματα, καθώς και έλεγχοι για φοροδιαφυγή και λαθρεμπόριο. Η ανεργία και η φτώχεια δεν συνδέονται με την κοινωνική πρόοδο, ήταν ένα άλλο θέμα που συζήτησαν με έμφαση.
 Ο Αντώνης Σαμαράκης τους ενημέρωσε ότι ξοδεύονται 6 δισ. 904 εκατομμύρια ετησίως για όπλα την ημέρα, τα οποία αντιστοιχούν σε 7 κιλά τρόφιμα και 450 κιλά εκρηκτικές ύλες ανά άτομο. Κατόπιν, μίλησαν για στρατό «μερικής απασχόλησης», ζητώντας να μην απομακρύνονται από τα κοινά και την εργασία τους. 
 Είπαν, ακόμα, ότι τους ανησυχεί η παγκοσμιοποίηση και η εξέλιξη στην τεχνολογία. Οτι αυτό θα έχει σαν συνέπεια να υπάρξουν άγνωστες αλλαγές για τη χώρα μας, που τους φοβίζουν. Κάποιοι εξέφρασαν επανειλημμένα την αντίθεσή τους 
με την ελληνοτουρκική προσέγγιση «εφόσον οι Τούρκοι φανατίζουν τα παιδιά τους...».
 Σε άλλη αίθουσα, συνεδρίαζε η Επιτροπή Δημόσιας Τάξης, Δημόσιας Διοίκησης και Δικαιοσύνης, συζητώντας έντονα για τα ναρκωτικά και το θέμα των ταυτοτήτων.
 «Προτιμώ να μην αναγράφεται το όνομά μου στην ταυτότητα, παρά να μην αναφέρεται το θρήσκευμά μου. Ελλάδα σημαίνει ορθοδοξία. Διαφορετικά, κινδυνεύουμε να χαθούμε», είπε μία κοπέλα, ενώ συζητούσαν για άλλο θέμα. «Υποστηρίζεις τις θέσεις της Νέας Δημοκρατίας», σχολίασαν στην αίθουσα. 
 Μιλώντας για τα ναρκωτικά, η Πολυάννα ζήτησε την αποποινικοποίηση χρήσης της κάνναβης και τη διάθεση των «σκληρών» ναρκωτικών από τα νοσοκομεία.
