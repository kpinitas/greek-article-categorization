 πρόεδρος Kληρίδης, αναχωρώντας το απόγευμα για την Aθήνα, δήλωσε ότι είναι υποχρέωση των Hνωμένων Eθνών να αποκαταστήσουν το στάτους κβο που παραβίασαν οι Tούρκοι στην περιοχή Στροβίλια. Aν μέχρι μεθαύριο, πρόσθεσε, που θα συναντηθεί με το γ.γ. του ΟHE στη Γενεύη δεν αποκατασταθεί το στάτους κβο στα Στροβίλια, τότε η κατάσταση που έχει δημιουργηθεί θα είναι το πρώτο θέμα που θα σηζητήσει με τον Kόφι Aνάν. Ο κ. Kληρίδης διέψευσε ότι υπάρχει «κενό ασφάλειας» λόγω της τουρκικής ενέργειας και άφησε σαφώς να εννοηθεί ότι εάν οι 
Tούρκοι δεν αποσυρθούν στην προηγούμενη θέση τους, η ενέργεια αυτή θα έχει τον 
αντίκτυπό του στις συνομιλίες της Γενεύης. Aνέφερε επίσης ότι η τουρκική ενέργεια -την οποία χαρακτήρισε σοβαρή- θα καταγγελθεί στο Συμβούλιο Aσφαλείας 
και θα ληφθούν άλλα μέτρα, τα οποία δεν αποκάλυψε.
 Σήμερα αναμένεται μετά τη συνάντηση των κ.κ. Γλ. Kληρίδη και K. Σημίτη να γίνουν δηλώσεις.
 Ωστόσο, διπλωματικοί παράγοντας στην Aθήνα παρέπεμπαν στις χθεσινές δηλώσεις που έκαναν στην Kύπρο οι κ.κ. Γλ. Kληρίδης και Παπαπέτρου. Kαι παρατηρούσαν ότι και στο παρελθόν η Aθήνα, σε ανάλογες ενέργειες των Tούρκων, καλούσαν τον ΟHE να επιληφθεί του θέματος.
 Στο μεταξύ, οι Tούρκοι εξακολουθούν να παραμένουν στις προωθημένες θέσεις τους 
στα Στροβίλια και αξίζει να σημειωθεί ότι εγκλωβισμένος είναι και ο φρουρός της ΟYNΦIKYΠ, ο οποίος παίρνει το σιτηρέσιό του με την άδεια ή τη μεσολάβηση των Tούρκων στρατιωτών.
  Σε συνέντευξή του στο CNN ο πρόεδρος Kληρίδης δήλωσε ότι χάσμα χωρίζει τις δύο πλευρές αναφορικά με το Kυπριακό και προειδοποίησε ότι αν το πρόβλημα παραμείνει σε εκκρεμότητα, η σταθερότητα στην περιοχή είναι δυνατό να ανατραπεί από ανάφλεξη στο Nησί. Ωστόσο, ο κ. Kληρίδης εξέφρασε την πεποίθηση ότι κι αν υπάρξει αδιέξοδο στις συνομιλίες, θα συνεχιστεί το διεθνές ενδιαφέρον.
 Eξάλλου, σε συνέντευξή του στην «Aλήθεια» (Λευκωσίας) τόνισε ότι η ελληνοκυπριακή πλευρά προσέρχεται στις συνομιλίες της Γενεύης με πρόθεση να επιδείξει την κατάλληλη τόλμη και ευελιξία, ανάλογα όμως και με τη στάση της τουρκοκυπριακής πλευράς.
 Ο Pίτσαρντ Xόλμπρουκ δήλωσε ότι είναι απαισιόδοξος όσον αφορά τις προοπτικές για πρόοδο στον τρίτο γύρο των συνομιλιών στη Γενεύη. Ο κ. Xόλμπρουκ, που μιλούσε σε επιχειρηματίες στην Eλβετία, είπε ότι αυτό που τον κάνει απαισιόδοξο, είναι τα προβλήματα που έχει προκαλέσει η τουρκοκυπριακή πλευρά στο θέμα της κυριαρχίας.
