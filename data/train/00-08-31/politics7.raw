Τον έντονο προβληματισμό του για την πορεία των ελληνοτουρκικών σχέσεων εξέφρασε χθες ο Πρόεδρος της Δημοκρατίας Κ. Στεφανόπουλος, σε μια από τις σπάνιες αναφορές του στην εξωτερική πολιτική που ακολουθεί η κυβέρνηση.
 Ο κ. Στεφανόπουλος, από το Γεράκι της Λακωνίας, που επισκέφθηκε χθες και χωρίς
να υπάρξει ιδιαίτερη αφορμή, εξέφρασε την ανησυχία του για την πορεία των ελληνοτουρκικών σχέσεων, τονίζοντας ότι οι ελπίδες της χώρας κάθε άλλο παρά έχουν επιβεβαιωθεί, παρά τις παραχωρήσεις της προς την Τουρκία.
 «Δεν θέλω να πω ότι (οι ελπίδες) διαψεύστηκαν, γιατί πάντοτε πρέπει να δίνουμε
ένα περιθώριο προσδοκίας και ελπίδας και να μην καταβαλλόμεθα ψυχικώς από τις περιστάσεις. Αλλα οι παραχωρήσεις μέχρι στιγμής δεν έχουν αποδώσει...».
 Eίναι η πρώτη φορά που ο κ. Στεφανόπουλος αναφέρεται σε «παραχωρήσεις» της κυβέρνησης προς την Αγκυρα, υπονοώντας προφανώς στην στροφή της ελληνικής πολιτικής στο Ελσίνκι, με την αποδοχή της ευρωπαϊκής υποψηφιότητας της Τουρκίας.
 Aυτή η αναφορά του Προέδρου της Δημοκρατίας γίνεται τη στιγμή ακριβώς κατά την
οποία η κυβέρνηση προβληματίζεται σοβαρά για το πώς θα αντιμετωπίσει την Αγκυρα στη «νέα σεζόν» των ελληνοτουρκικών σχέσεων, εν όψει της τελικής διαμόρφωσης της εταιρικής σχέσης της Τουρκίας με την Ε. Ενωση και του νέου γύρου των συνομιλιών για το Κυπριακό στη νέα Υόρκη, με την Αγκυρα να εξακολουθεί την τακτική της πλήρους αδιαλλαξίας της.
 Οπως ανέφερε χθες ο κυβερνητικός εκπρόσωπος, δεν έχει προβλεφθεί ούτε προετοιμασθεί συνάντηση του πρωθυπουργού Κ. Σημίτη με τον πρόεδρο ή τον πρωθυπουργό της Τουρκίας την επόμενη εβδομάδα, κατά την παραμονή του στη Νέα Υόρκη για τις εκδηλώσεις του μιλένιουμ στον ΟΗΕ.
 Οπως έγινε γνωστό, όμως, οι υπουργοί Εξωτερικών Ελλάδας και Τουρκίας θα συναντηθούν στη Nέα Υόρκη, στο περιθώριο της Γενικής Συνέλευσης του ΟΗE στη Nέα Yόρκη, το πρώτο δεκαήμερο του Σεπτεμβρίου. Οι δύο υπουργοί έκλεισαν αυτό το ραντεβού σε τηλεφωνική συνομιλία τους, με στόχο να εξετάσουν τις τελευταίες
 Από την πλευρά του ο κυβερνητικός εκπρόσωπος επέμεινε και χθες ότι το Κυπριακό
βρίσκεται ψηλά στην προτεραιότητα της κυβέρνησης και πρόσθεσε ότι η Αθήνα θα ασκήσει «επιθετική διπλωματία» στο πλαίσιο του ΟΗE.
