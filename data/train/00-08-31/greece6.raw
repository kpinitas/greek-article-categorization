«Αναγνωρίζονται επαγγελματικώς μόνο διπλώματα που έχουν αποκτηθεί σε άλλες χώρες
της Ευρωπαϊκής Ενωσης ύστερα από τουλάχιστον τριετείς σπουδές και έχουν γίνει εξ ολοκλήρου σε αναγνωρισμένα τριτοβάθμια εκπαιδευτικά ιδρύματα άλλων χωρών της Ε.Ε».
 Με την ανακοίνωση αυτή, που εξέδωσε χθες το υπουργείο Παιδείας, μπαίνει τέλος στη φιλολογία που αναπτύχθηκε τις τελευταίες ημέρες ύστερα από δημοσίευμα της εφημερίδας «Εθνος» ότι θα αναγνωρίζονται τα πτυχία των φοιτητών που κάνουν μέρος των σπουδών τους σε Kέντρα Eλευθέρων Σπουδών και συνεχίζουν σε πανεπιστήμια του εξωτερικού.
 Στην ίδια ανακοίνωση γίνεται σαφές ότι τα διπλώματα που αποκτήθηκαν εν μέρει ή
εξ ολοκληρου σε Kέντρα Eλευθέρων Σπουδών δεν αναγνωρίζονται ούτε ακαδημαϊκά ούτε επαγγελματικά, αφού τα Κέντρα αυτά δεν είναι ιδρύματα τριτοβάθμιας εκπαίδευσης.
 Η ακαδημαϊκή αναγνώριση τίτλων σπουδών πανεπιστημίων εξωτερικού, συμπεριλαμβανομένων και αυτών των χωρών της Ευρωπαϊκής Ενωσης παραμένει πλήρως
στην αρμοδιότητα του ΔΙΚΑΤΣΑ. Η αρμοδιότητα του ΔΙΚΑΤΣΑ δεν θίγεται από την κοινοτική οδηγία 89/48.
 Η σχετική κοινοτική οδηγία, η οποία ενσωματώθηκε στο επίμαχο Προεδρικό Διάτάγμα, αναφέρεται μόνο στα επαγγελματικά δικαιώματα που απορρέουν από σπουδές που παρέχουν αντίστοιχα με τα δικά μας ΤΕΙ του εξωτερικού. Η οδηγία 89/48 ορίζει τις διαδικασίες και τις προϋποθέσεις άσκησης συγκεκριμένου επαγγέλματος από κατόχους διπλωμάτων τριτοβάθμιας εκπαίδευσης που χορηγήθηκαν από Ιδρύματα άλλων χωρών της Ευρωπαϊκής Ενωσης. Στην περίπτωση μάλιστα που δεν
θεωρηθεί ισότιμος ο τίτλος σπουδών, μπορεί να υποχρεωθεί ο κάτοχος πτυχίου ξένου εκπαιδευτικού ιδρύματος σε συμπληρωματική δοκιμασία εξέτασης μαθημάτων ή
 Σε ό,τι αφορά το υπό δημιουργία Συμβούλιο Αναγνώρισης Επαγγελματικής Ισοτιμίας
Τίτλων Τριτοβάθμιας Εκπαίδευσης, αυτό ουδεμία σχέση έχει με την αναγνώριση πτυχίων. Το νέο όργανο θα έχει την ευθύνη μόνο για την πιστοποίηση της επαγγελματικής εκπαίδευσης.
