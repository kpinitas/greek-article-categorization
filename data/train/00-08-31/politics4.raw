 Κεραυνός εν αιθρία, που προκάλεσε και τη δυσαρέσκεια του πρωθυπουργού Κώστα Σημίτη, ήταν για την κυβέρνηση η ομιλία του Μιχάλη Σταθόπουλου στη Bουλή για «παραλείψεις» στις αναθεωρητικές διατάξεις του Συντάγματος.
 Ο υπουργός Δικαιοσύνης έκανε λόγο για «κρίσιμες διατάξεις που έμειναν έξω» από
τη συνταγματική αναθεώρηση, αφήνοντας να εννοηθεί ότι σε αυτές συμπεριλαμβάνει
 Ο ίδιος αργά το απόγευμα με δήλωσή του έδωσε διευκρινίσεις προσπαθώντας να διασκεδάσει τις εντυπώσεις.
 Οι αναφορές του κ. Σταθόπουλου στη Βουλή, σύμφωνα με πληροφορίες, προκάλεσαν τη δυσφορία του πρωθυπουργού Κώστα Σημίτη, κυρίως γιατί ανακινείται ούτως ή άλλως ένα θέμα, αυτό των σχέσεων της πολιτείας με την Eκκλησία, που για την κυβέρνηση έχει κλείσει.
 Οι πληροφορίες λένε ότι ο κ. Σημίτης μόλις πληροφορήθηκε τα όσα ελέχθησαν στη Βουλή, διαμήνυσε ότι «έχουμε μια πρόταση και ο καθένας θα πρέπει να μιλάει με βάση αυτή την πρόταση». Παράλληλα, κυβερνητικοί παράγοντες, αποδοκιμάζοντας προφανώς τα όσα είπε ο κ. Σταθόπουλος, έλεγαν ότι «έπρεπε να μη θίξει το θέμα των σχέσεων κράτους - Εκκλησίας» και ότι «η κυβέρνηση κατέληξε στη συγκεκριμένη πρόταση για την αναθεώρηση, την οποία ανέπτυξε στην Επιτροπή ο εισηγητής της πλειοψηφίας».
 Η αναστάτωση που προκλήθηκε στην κυβέρνηση, οδήγησε τον υπουργό Δικαιοσύνης να
κάνει διευκρινιστική δήλωση σε μια προσπάθεια να διασκεδάσει τις εντυπώσεις που δημιούργησαν οι αναφορές του στη Βουλή. Σε αυτή ισχυρίζεται ότι δεν πρότεινε «νομοθετικές αλλαγές στο θέμα των σχέσεων Eκκλησίας - πολιτείας». Οπως σημειώνει, αυτό που τόνισε στη Βουλή είναι ότι συμφωνεί με προηγούμενους αγορητές (προφανώς εννοεί εισηγητές της αντιπολίτευσης) ότι υπάρχουν κι άλλες διατάξεις που θα ήταν ώριμες για αναθεώρηση, οι οποίες δεν συμπεριλήφθησαν στη
 Αναφορικά με το επίμαχο θέμα των σχέσεων Eκκλησίας - πολτείας, ο κ. Σταθόπουλος σημειώνει στη δήλωσή του ότι απάντησε σε προηγηθείσα κριτική βουλευτών της αντιπολίτευσης ότι έπρεπε να συμπεριληφθούν στην αναθεώρηση και θέματα κράτους - Εκκλησίας, και είπε πως πράγματι και «το θέμα αυτό ήταν ώριμο
για αναθεώρηση αλλά οι σχετικές συνταγματικές ρυθμίσεις αφορούν το πολύ ένα 5%
των συναφών προβλημάτων, ενώ το υπόλοιπο 95% είναι θέμα του κοινού νομοθέτη».
 «Είναι αυτονόητο -τονίζει- ότι αυτή η τελευταία διευκρίνιση δεν ενέχει πρόταση
νομοθετικής πρωτοβουλίας, άλλωστε η εν λόγω πρωτοβουλία θα ανήκε σε άλλον υπουργό, σε αυτόν της Παιδείας».
