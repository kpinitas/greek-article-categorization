Αμεση εκλογή του ΠΟροέδρου της Δημοκρατίας, ενίσχυση του ελεγκτικού ρόλου της Βουλής και τόνωση της ανεξαρτησίας των δικαστών, είναι οι απαντήσεις της Ν.Δ. στις προτάσεις που επεξεργάστηκε το ΠΑΣΟΚ για την ανάδειξη του ανώτατου άρχοντα και την κατοχύρωση της διαφάνειας, με την ευκαιρία της αναθεώρησης του
 Χθες στη Ρηγίλλης, στη σύσκεψη που έγινε για το θέμα υπό την προεδρεία του Κώστα Καραμανλή, παρών, έπειτα από εννέα μήνες, ήταν και ο Κώστας Μητσοτάκης, εκδηλώνοντας με τον τρόπο αυτό εμπράκτως το ενδιαφέρον του για την οριστική διατύπωση της θέσης του κόμματος στην υπόθεση «εκλογή Προέδρου».
 Μίλησε για λίγο, αλλά με έκδηλο ενδιαφέρον για το ύπατο πολιτειακό αξίωμα, υπενθυμίζοντας ότι η άμεση εκλογή είναι πλέον απόφαση συνεδρίου (την είχε αποδεχτεί ο Κ. Καραμανλής στο προσυνέδριο του Μαρτίου και επικυρώθηκε στο έκτακτο συνέδριο του Ιουνίου). 
 Απαντώντας επίσης σε παρατήρηση του Προκόπη Παυλόπουλου, ότι η άμεση εκλογή πρέπει να συνοδεύεται και με ουσιαστικές αρμοδιότητες για τον Πρόεδρο, ο επίτιμος πρόεδρος της Ν.Δ. είπε πως και από μόνη της η κάλπη δίνει το αυξημένο
 Βγαίνοντας από τη Ρηγίλλης απέρριψε σε αυστηρό τόνο την πρόταση του κυβερνώντος κόμματος για ανεξάντλητο αριθμό ψηφοφοριών στη Βουλή, μέχρι να επιτευχθεί η πλειοψηφία των 180, λέγοντας ότι η Ν.Δ. διαθέτει 123 βουλευτές και δεν πρόκειται να περάσει η θέση του ΠΑΣΟΚ.
 Παρών βεβαίως ήταν και ο Γιάννης Βαρβιτσιώτης, ο οποίος παλαιότερα ήταν ο εισηγητής της πρότασης για έμμεση εκλογή. Ωστόσο, δεν επανήλθε στο θέμα, καθώς
η στροφή έχει συντελεστεί από μήνες. Πήραν επίσης μέρος ο γενικός γραμματέας της Κοινοβουλευτικής Ομάδας Δ. Σιούφας, η αντιπρόεδρος της Βουλής Aννα Ψαρούδα
Μπενάκη και οι Απ. Ανδρεουλάκος, Στ. Δήμας, Αχ. Καραμανλής, Ν. Κατσαρός, Γ. Κεφαλογιάννης, Αλ. Λυκουρέζος, Ντόρα Μπακογιάννη, Αν. Νεράτζης, Π. Παναγιωτόπουλος, Λ. Παπαγεωργόπουλος, Β. Πολύδωρας, Ε. Στυλιανίδης και ο Θ. Ρουσόπουλος.
 Ο Κώστας Καραμανλής αμέσως μετά δήλωσε ότι η Ν.Δ. «προσέρχεται στη διαδικασία αναθεώρησης του Συντάγματος, εις ό,τι αφορά το θέμα της εκλογής του Προέδρου της Δημοκρατίας, με την απόφαση του προσφάτου συνεδρίου της για άμεση εκλογή από το λαό, με λελογισμένη αύξηση των αρμοδιοτήτων του Προέδρου». Και πρόσθεσε: «Η πρόταση του ΠΑΣΟΚ στην αναθεώρηση του Συντάγματος για την εκλογή του Προέδρου της Δημοκρατίας, πέραν του ότι είναι εκ του πονηρού, ευτελίζει τους θεσμούς».
 Εκτενώς αναφέρθηκε και στο θέμα της διαπλοκής επιτιθέμενος εναντίον της κυβέρνησης για τη συμπεριφορά της απέναντι στα ισχυρά οικονομικά συμφέροντα.
 «Αργά -είπε- ανακάλυψε η κυβέρνηση, ότι χρειάζεται συνταγματική κατοχύρωση, αφού τα φαινόμενα διαφθοράς τα έχει η ίδια επωάσει επί σειρά ετών. Σε κάθε περίπτωση, αν έχει ψήγματα ειλικρίνειας, περιμένουμε να βρει το θάρρος να αποδεχθεί επιτέλους τις συγκεκριμένες προτάσεις που έχουμε κάνει».
 - Την αναδιοργάνωση των λειτουργιών της Βουλής και την ενίσχυση του ελεγκτικού
 - Την κατοχύρωση της βασικής θέσης της Ν.Δ. επί του θέματος του εκλογικού νόμου.
 - Την τόνωση της προσωπικής και λειτουργικής ανεξαρτησίας των δικαστών, ιδίως μέσω των εγγυήσεων για την επιλογή της ηγεσίας της Δικαιοσύνης, την επίσπευση της απονομής της και την εκτέλεση των δικαστικών αποφάσεων ακόμη και σε βάρος της ιδιωτικής περιουσίας του Δημοσίου.
 - Την κατοχύρωση της Τοπικής Αυτοδιοίκησης, των αρμοδιοτήτων της και των οικονομικών της πόρων.
 Κατηγόρησε επίσης το ΠΑΣΟΚ, ότι έχασε την ευκαιρία για την τροποποίηση των διατάξεων για τη δημιουργία μη κρατικών και μη κερδοσκοπικών ΑΕΙ, καθώς και τη
δυνατότητα για τον περιορισμό της βουλευτικής ασυλίας, της οποίας σήμερα γίνεται κατάχρηση.
