Αυξήσεις τιμών στα υγρά καύσιμα έως και 8, 80 δραχμές ανά λίτρο ανακοίνωσε χθες η εταιρεία Ελληνικά Πετρέλαια.
 Οι νέες ανατιμήσεις, που ισχύουν από σήμερα τα ξημερώματα και έως τα μεσάνυχτα
της Παρασκευής, είναι της τάξης των 3, 70 δραχμών το λίτρο για τη βενζίνη σούπερ και των 3, 80 δραχμών το λίτρο για την αμόλυβδη.
 Οι αυξήσεις στα πετρέλαια φτάνουν σε πολύ υψηλότερα επίπεδα, ειδικότερα η τιμή
του πετρελαίου κίνησης αυξάνεται κατά 8, 80 δραχμές το λίτρο και του θέρμανσης κατά 8, 60 δραχμές το λίτρο.
 Από την πλευρά του το υπουργείο Ανάπτυξης αρχίζει από σήμερα αυστηρούς ελέγχους στην αγορά και από αύριο την έκδοση του ημερήσιου δελτίου με τις ενδεικτικές λιανικές τιμές.
 Ωστόσο το γεγονός ότι τα δυιλιστήρια θα συνεχίσουν για μεγάλο διάστημα να διαπραγματεύονται σε εβδομαδιαία βάση τις τιμές των υγρών καυσίμων, η αποτελεσματική εφαρμογή των ημερήσιων δελτίων θα αργήσει να φανεί.
 Στην πράξη δηλαδή, για όσο χρόνο το καθεστώς διαμόρφωσης των τιμών στα διυλιστήρια θα παραμένει το ίδιο, ο υπολογισμός των ημερήσιων ενδεικτικών λιανικών τιμών θα γίνεται σε «εικονική βάση».
 Τόσο οι εταιρείες εμπορίας πετρελαιοειδών όσο και οι βενζινοπώλες κατά μία έννοια θα είναι υποχρεωμένοι να ακολουθούν τις εβδομαδιαίες τιμές των δυιλιστηρίων.
 Αναφερόμενη στο εν λόγω θέμα η υφυπουργός Ανάπτυξης Μιλένα Αποστολάκη τόνισε ότι παρά τις υποστηριζόμενες αντιξοότητες το μέτρο του ημερήσιου δελτίου θα βοηθήσει στην καλύτερη ενημέρωση των καταναλωτών και ως ένα βαθμό και στην ένταση του ανταγωνισμού.
 Η εταιρεία Ελληνικά Πετρέλαια πάντως, όπως υπογράμμισε ο διευθύνων σύμβουλος της εταιρείας κ. Ελ.Τζέλας, είναι έτοιμη, εφ' όσον της ζητηθεί από την αγορά να προχωρήσει σε ημερήσιο υπολογισμό των τιμών των υγρών καυσίμων, καταργώντας
 Ομως έως και σήμερα καμία εκ των εταιρειών του κλάδου δεν έχει ζητήσει την αλλαγή των σχετικών συμβάσεων.
 *Με στόχο την πάταξη του λαθρεμπορίου υγρών καυσίμων εξορμούν από σήμερα στην αγορά μικτά συνεργεία αποτελούμενα από υπαλλήλους του υπουργείου Ανάπτυξης και
του ΣΔΟΕ. Οι έλεγχοι σε πρώτη φάση πραγματοποιούνται στα μεγάλα αστικά κέντρα,
ενώ στη συνέχεια θα επεκταθούν σε όλες τις νομαρχίες της χώρας.
