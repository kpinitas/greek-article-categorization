 «Είναι μεγάλη μου τιμή να πάρω το Χρυσό Λιοντάρι της Βενετίας, όταν μάλιστα αυτό
έχει δοθεί μέχρι σήμερα σε τόσο μεγάλα ονόματα», ανέφερε ο διάσημος Aμερικανός
ηθοποιός και σκηνοθέτης Κλιντ Ιστγουντ, στη συνέντευξη Tύπου που δόθηκε χθες το μεσημέρι στο Λίντο, μετά τη δημοσιογραφική προβολή της ταινίας του «Space Cowbo ys». Ως γνωστόν, ο Ιστγουντ, που έκανε το μεγάλο του ντεμπούτο στην Ιταλία ση δεκαετία του '60, στα σπαγγέτι-γουέστερν του Σέρτζιο Λεόνε, τιμήθηκε
τελικά χθες το βράδυ στην επίσημη έναρξη της φετινής, 57ης Μόστρας του κινηματογράφου με το Ειδικό Χρυσό Λιοντάρι, εννέα χρόνια ύστερα από την απόρριψη της ταινίας του «Aσυγχώρητοι» από το διαγωνιστικό τμήμα του φεστιβάλ της Bενετίας και τον τότε πρόεδρό του Tζίλο Ποντεκόρβο, όπου στο παρελθόν τιμήθηκαν προσωπικότητες, όπως ο Μικελάντζελο Αντονιόνι, ο Μάρτιν Σκορσέζε και
 Στη συνέντευξη Tύπου, ο Ιστγουντ ήταν πλαισιωμένος από τους πρωταγωνιστές του,
Ντόναλντ Σάδερλαντ, Τζέιμς Γκάρνερ και Τόμι Λι Τζόουνς, που όλοι απάντησαν με χιούμορ στις ερωτήσεις των δημοσιογράφων. Μιλώντας σε άλλη συνέντευξη που μας έδωσε προσωπικά την Τρίτη το απόγευμα, για τη συνεργασία του με τους συμπρωταγωνιστές του στην ταινία «Space Cowbo ys», που ο ίδιος σκηνοθέτησε, ο Ιστγουντ ανέφερε ότι με τον Τζέιμς Γκάρνερ και τον Ντόναλντ Σάδερλαντ είχε γνωριστεί και συνεργαστεί παλιά από την εποχή της γνωστής τηλεοπτικής σειράς «Μάβερικ», ενώ με τον Τόμι Λι Τζόουνς γνωρίστηκε μόλις πρόσφατα, αλλά τον γνώριζε από τις ταινίες του, ιδιαίτερα από το έργο «Φυγάς», όπου «τον θαύμασα ιδιαίτερα, ανακαλύπτοντας το πράγματι μεγάλο ταλέντο του». «Eίναι ωραία να βγαίνεις από τη σύνταξη», μας είπε χιουμοριστικά, στη δική μας συνέντευξη Tύπου ο Γκάρνερ, «για να παίξεις σε μια ταινία του Κλιντ. Για μένα, ο Κλιντ είναι μεγάλος σκηνοθέτης αλλά και πολύ καλός φίλος».
 Τρεις Iταλοί υπουργοί (Πολιτισμού, Δημόσιας Tάξης και Eργασίας) παρακολούθησαν
την τελετή της έναρξης μαζί με διάφορες προσωπικότητες του ιταλικού και διεθνούς κινηματογράφου. Το βραβείο απένειμε στον Ιστγουντ η Aμερικανίδα ηθοποιός Σάρον Στόουν, ενώ στη συνέχεια προβλήθηκε η ταινία του Ιστγουντ. Mετά
την προβολή είχε αναγγελθεί δεξίωση και γιορτή στο ξενοδοχείο «Ντε Μπεν».
 Ποιος θα το φανταζόταν ότι τέσσερις γερασμένοι βασικά ηθοποιοί θα κατάφερναν να προσφέρουν μία απολαυστική περιπέτεια, διανθισμένη μάλιστα με μπόλικο χιούμορ; Κι όμως, ο Κλιντ Ιστγουντ και οι τρεις συμπρωταγωνιστές του (Σάδερλαντ, Γκάρνερ και Λι Τζόουνς), όλοι τους να πλησιάζουν τα 70, το κατάφεραν και με το παραπάνω. Γιατί αυτό το «Space Cowbo ys» (καουμπόιδες του διαστήματος) είναι μια ταινία γυρισμένη με τη φροντίδα και τη δεξιοτεχνία που χαρακτηρίζουν όλες τις ταινίες του σκηνοθέτη της. Η περιπέτεια, με στοιχεία επιστημονικής φαντασίας, ξεκινά όταν, στα πλαίσια της συνεργασίας της με τους Ρώσους, η ΝΑΣΑ καλεί τον κατά κάποιο τρόπο «εν αποστρατεία» Ιστγουντ, από τους
αρχικούς πιλότους που έσπασαν το φράγμα του ήχου και άνοιξαν το δρόμο για τα διαστημικά ταξίδια, να τους βοηθήσει να οδηγήσουν σώο στη Γη ένα ξεπερασμένο ρωσικό μετεωρολογικό δορυφόρο που κινδυνεύει. Δορυφόρο που μόνο ο Κλιντ, όπως φαίνεται, γνωρίζει τη λειτουργία του (το σχέδιο είχε κλέψει η Κα-Γκε-Μπε) και ο οποίος δέχεται, με την προϋπόθεση να αναλάβει ο ίδιος το ταξίδι στο διάστημα
 Το μεγαλύτερο τμήμα της ταινίας αποτελείται από τις προετοιμασίες των τεσσάρων
αστροναυτών, μαζί και τις διάφορες ιατρικές και σωματικές εξετάσεις, στις οποίες υποβάλλονται για να γίνει δεκτό το αίτημά τους για το δύσκολο ταξίδι στο διάστημα. Σκηνές δοσμένες με εξαιρετική πειστικότητα (σ' αυτό συνεργάστηκε
η ΝΑΣΑ) αλλά και χιούμορ, με τους τέσσερις ηλικιωμένους πιλότους να δίνουν μαθήματα δεξιοτεχνίας, ευρηματικότητας, αλλά και θάρρους στους νεότερους αστροναύτες, και με τον αστροναύτη Σάδερλαντ να «κολλά» σ' όλες τις γυναίκες που συναντούν, ενώ ο υπεύθυνος του προγράμματος προσπαθεί να τους ξεφορτωθεί για να στείλει τους δικούς του αστροναύτες.
 Μερικά από τα καλύτερα κομμάτια της ταινίας εκτυλίσσονται στο διάστημα, με τους γερασμένους αστροναύτες-καουμπόιδες (η αναφορά του Ιστγουντ είναι στους παλιούς καουμπόιδες που μπορούσαν να δώσουν μερικά μαθήματα γνώσης και σοφίας στους νεότερους πιστολέρο), ν' αντιμετωπίζουν περισσότερα και φοβερότερα προβλήματα απ' όσα περίμεναν. Στις σκηνές αυτές κυριαρχούν και τα εξαιρετικά ειδικά εφέ της Industrial Light & Magic που ο Ιστγουντ εκμεταλλεύεται με τον καλύτερο τρόπο.
