Μάχες γύρω από το μέλλον του ΟΤΕ και της τηλεπικοινωνιακής αγοράς γενικότερα βρίσκονται σε εξέλιξη, τη στιγμή που τα οικονομικά αποτελέσματα του Οργανισμού
από το πρώτο εξάμηνο του 2000 εμφανίζουν μείωση των καθαρών κερδών κατά 10, 2% παρά την αύξηση κατά 15, 5% του κύκλου εργασιών.
 Προκύπτουν έτσι μικτά αποτελέσματα 185 δισ., αλλά τα αποτελέσματα χρήσης προ φόρων είναι τελικά 126, 8 δισ., δηλαδή 19% χαμηλότερα από το αντίστοιχο περυσινό διάστημα, που ήταν 156, 7 δισ. Οσο για τα καθαρά κέρδη, εκεί εμφανίζεται μείωση που φτάνει το 10, 2% (89, 3 δισ. φέτος έναντι 99, 5 δισ. πέρυσι).
 Ο ΟΤΕ αποδίδει το αποτέλεσμα στην πρόωρη συνταξιοδότηση 1.475 εργαζομένων, στις αυξήσεις μισθοδοσίας, την αύξηση του κόστους πωλήσεων της Cosmote λόγω των πολλών νέων συνδρομητών (επιχορήγηση συσκευών) και τα αυξημένα χρηματοοικονομικά έξοδα.
 Μεταξύ άλλων παρατηρήθηκε ότι τα έσοδα από την τηλεφωνία εσωτερικού αυξήθηκαν κατά 7% (αν και είχε διαφημιστεί μείωση στις αρχές του χρόνου). Πρόβλεψη 9 δισ. σχηματίστηκε για τις ζημίες από τον πόλεμο στη Σερβία.Τα οικονομικά αποτελέσματα προκάλεσαν δυσφορία στην κεφαλαιαγορά, αν και είχαν παρατηρηθεί ανάλογες απώλειες από το πρώτο τρίμηνο. 
 Πάντως, κατά τη χθεσινή του επίσκεψη στο μέγαρο Μαξίμου, ο υπουργός Μεταφορών Χρ. Βερελής ενημέρωσε τον πρωθυπουργό για τις κινήσεις που γίνονται εν όψει της περαιτέρω μετοχοποίησης του ΟΤΕ. Η κυβέρνηση εμφανίζεται να ψάχνει τρόπο ώστε να μειωθεί το ποσοστό του Δημοσίου κάτω του 51%, χωρίς όμως να παραδοθεί και το μάνατζμεντ. Επίσης ο κ. Βερελής υποστηρίζει ότι έως το Νοέμβριο θα έχουν γίνει οι διαδικασίες ώστε να χορηγηθούν 9 άδειες σταθερής-ασύρματης τηλεφωνίας σε ιδιωτικές εταιρείες.
 Υπενθυμίζεται ότι η Ομοσπονδία των εργαζομένων στον ΟΤΕ όσο και η ΔΑΚΕ-ΟΤΕ αντιδρούν οξύτατα στα σχέδια για νέα πώληση μετοχών του Οργανισμού. Η Νέα Δημοκρατία μέσω του εκπροσώπου της Αν. Παπαληγούρα κατηγορεί την κυβέρνηση ότι
απελευθερώνει την αγορά χωρίς κανόνες για να εξυπηρετήσει συγκεκριμένα ιδιωτικά συμφέροντα. Το Kόμμα των Φιλελευθέρων υποστηρίζει ότι η διατήρηση του
κομματικού μάνατζμεντ στον ΟΤΕ είναι η αιτία των δεινών όπως αποτυπώνονται και
