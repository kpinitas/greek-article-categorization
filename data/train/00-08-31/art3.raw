Ο «μακαρίτης» στάθηκε μπροστά στις δύο χαλκογραφίες. Η «Kαθιστή κοπέλα» και -για δες σύμπτωση- «Tο μνημόσυνο», τα δύο έργα του από το 1957 ήταν εκεί αναρτημένα, για να τα θαυμάσει το κοινό. Ακουγε τα ευμενή σχόλια των φιλότεχνων, παρατηρούσε τα έργα των συναδέλφων του, συμμετείχε στη γιορτή, στο
«φόρο τιμής στους Ελληνες χαράκτες». Στην έκθεση «Φώτα και σκιές», με έργα εξαίρετων δημιουργών, που διοργανώνουν στην Αθήνα από κοινού η Εθνική Πινακοθήκη, το Δημοτικό Κέντρο Τεχνών Λευκωσίας και το Ιδρυμα Πιερίδη. 
 Μόνο που ο Γιώργης Βαρλάμος, μαθητής του Γιάννη Κεφαλληνού -του πρώτου πραγματικού δασκάλου χαρακτικής στην Ελλάδα, όπως σημειώνει η Μαριλένα Κασιμάτη, επιμελήτρια της Εθνικής Πινακοθήκης- γεννημένος στην Πάρο το 1922, δεν είχε αποδημήσει εις Κύριον, όπως εμφανίζεται στον τόμο «Πανόραμα Ελληνικής
 «Φίλοι μου, αλλά και αναγνώστες του τόμου έφτασαν στη συγκεκριμένη σελίδα, είδαν ημερομηνία θανάτου και έψαχναν να μάθουν πότε έγινε αυτό. Κάποιοι με θέλουν μακαρίτη», λέει με αγανάκτηση ο Γιώργης Βαρλάμος. «Πήρα τηλέφωνο τους διοργανωτές, τότε που έκαναν την έκθεση στην Κύπρο, όπου και τότε είχε τυπωθεί
ημερομηνία θανάτου μου το 1999. Δεν διόρθωσαν το λάθος και να τώρα στον τόμο αυτό, που με έχουν πεθαμένο μαζί με τον Βελισσαρίδη, τον Ζέπο, τον Μόσχο και τους άλλους μαθητές του δασκάλου μας, του Κεφαλληνού».
 Ο σπουδαίος ζωγράφος, τεχνίτης του βιβλίου και χαράκτης μας, εμφανίζεται ζωντανός στη σελίδα 17 εκεί όπου αναγράφεται ένα σύντομο βιογραφικό του με αντιπροσωπευτικά δείγματα δουλειάς κορυφαίων καλλιτεχνών, που αποτύπωσαν με ακρίβεια, σαφήνεια και καθαρότητα σκέψεις και ιδέες στο ξύλο, στο χαλκό, στην πέτρα ή στον τσίγκο. 
 Τέτοια παροράματα, αβλεψία προφανώς από την πλευρά της Εθνικής μας Πινακοθήκης, που μας έχει συνηθίσει σε σπουδαίες εκδόσεις, όταν μάλιστα το Πανόραμα είναι η σημαντικότερη στην Ελλάδα συλλογή χαρακτικών, καλό θα ήταν να
 Με επανέκδοση του καταλόγου και με μια συγγνώμη -το ελάχιστο- στον καλλιτέχνη,
που έχει γράψει τη δική του ιστορία στην ελληνική τέχνη.
