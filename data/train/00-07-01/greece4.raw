Σε αντιρατσιστικό συλλαλητήριο με σύνθημα «Stop στις ρατσιστικές επιθέσεις - Νομιμοποιήστε τους μετανάστες - Οχι στους επίδοξους Χάιντερ» καλούν την ερχόμενη Τρίτη 4 Ιουλίου στα Προπύλαια (7.30 μ.μ.) πάνω από 200 συνδικαλιστές, 
πανεπιστημιακοί, δημοσιογράφοι, καλλιτέχνες, συγγραφείς, αντιρατσιστικές κινήσεις, οργανώσεις μεταναστών και κόμματα της Aριστεράς όπως ο ΣΥΝ, η ΑΚΟΑ και το ΣΕΚ. 
 Οι διοργανωτές καταγγέλλουν το κύμα ρατσιστικών επιθέσεων που εμφανίζεται στη χώρα μας όπου: Φασίστες βεβήλωσαν 90 εβραϊκούς τάφους στη Νίκαια στις 28 Μαΐου, ενώ είχε προηγηθεί επίθεση στο σπίτι του Ζυλ Ντασσέν και της Μελίνας με 
συνθήματα: «Θάνατος στους Eβραίους». Στη Θεσσαλονίκη, εκπαιδευτικοί αναγκάστηκαν να κάνουν στάση εργασίας γιατί η Αστυνομία έστειλε στα δικαστήρια 
συνάδελφό τους που τόλμησε να διαμαρτυρηθεί για ρατσιστική συμπεριφορά. Ο Aλβανός μαθητής Αρμ. Περλάλα καταδικάστηκε σε 9 χρόνια κάθειρξη για συμμετοχή σε μαθητικές καταλήψεις. Καθημερινές είναι οι παρενοχλήσεις της Αστυνομίας στους τσιγγανικούς καταυλισμούς. Την ίδια ώρα ο αρχιεπίσκοπος κηρύττει ανένδοτο για τις ταυτότητες και φουσκώνει τα πανιά των ρατσιστών ενθαρρύνοντας 
 Ανάλογα συλλαλητήρια πραγματοποιούνται στην Πάτρα, τα Γιάννενα την Παρασκευή και στη Θεσσαλονίκη, επίσης, την Τρίτη. Το συντριπτικό γεγονός του θανάτου 58 μεταναστών σε φορτηγό ψυγείο που ανάγκασε τους ηγέτες της Ε.Ε. από την Πορτογαλία να δηλώσουν τον αποτροπιασμό τους ανοίγοντας συζήτηση για θέματα μεταναστευτικής πολιτικής στάθηκε αφορμή για τη διοργάνωση το Σάββατο συλλαλητηρίου στο Λονδίνο όπου υπολογίζεται να συμμετάσχουν 30.000 άτομα.
 Το αθηναϊκό συλλαλητήριο θα ακολουθήσει συναυλία με τους Magic de Spell, Βαβυλώνα, Βάλλια Κάλντα.
 Δηλώσεις υποστήριξης έχουν κάνει, μεταξύ άλλων, ο Ζυλ Ντασσέν, ο Αλκης Ρήγος, ο 
Μουσταφά Μουσταφά, το ΕΚΑ, το 23ο τακτικό συνέδριο της ΟΜΕ-ΟΤΕ.
