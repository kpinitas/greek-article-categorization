<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 01/07/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Tου TAKH MIXA<p>
 <font size=4><B>Γ</b></font>ια πρώτη φορά στην Ελλάδα οι απόφοιτοι ελληνικών πανεπιστημίων (τμημάτων οικονομικών σπουδών) αξιολογούν τις σχολές τους. Η αξιολόγηση των οικονομικών σχολών των ελληνικών πανεπιστημίων από τους αποφοίτους, που οπωσδήποτε θα συζητηθεί, περιέχεται στη μελέτη «Το εκπαιδευτικό σύστημα και η αποτελεσματική 

συσχέτιση θέσεων εργασίας. Οι Οικονομικές Σχολές». <p>
 Η έρευνα αυτή διενεργήθηκε από τους Α. Χριστοφόρου, M. Lubonja και Λ. Κατσουλάκο του Κέντρου Οικονομικής και Περιβαλλοντικής Ερευνας και Στρατηγικής 

 (ΚΟΠΕΣ), με επιστημονικό υπεύθυνο τον καθηγητή Γ. Μπήτρο και χρηματοδότηση του 

Κέντρου Εκπαιδευτικής Ερευνας.<p>
 Αξίζει να σημειωθεί ότι κάθε έτος γίνονται ανάλογες έρευνες στις ΗΠΑ, που δημοσιεύονται σε περιοδικά όπως το Buisiness Week ή το Fortune και αλλού, με στόχο τον προσδιορισμό της καλύτερης σχολής επιχειρηματικών σπουδών. Ομως, είναι η πρώτη φορά που μια ανάλογη έρευνα γίνεται στην Ελλάδα.<p>
 Η ιεράρχηση των διαφόρων τμημάτων οικονομικών σπουδών διαμορφώθηκε στη βάση των κριτηριών που ακολουθούν: <p>
 - Tη δυνατότητά τους να ανταποκριθούν στις απαιτήσεις των μεταπτυχιακών σπουδών.<p>
 - Tη δυνατότητά τους να ανταποκριθούν στις απαιτήσεις της αγοράς εργασίας (όσον αφορά τις εξειδικεύσεις που προσφέρει το πρόγραμμα). <p>
 - Tη δυνατότητά τους να ανταποκριθούν στις απαιτήσεις της αγοράς εργασίας (όσον αφορά το αν το πρόγραμμα παρέχει μόνο θεωρητική κατάρτιση ή το γνωστικό αντικείμενο δεν έχει προοπτικές).<p>
 - Ο χρόνος που χρειάστηκαν οι απόφοιτοι μέχρι να βρουν ικανοποιητική εργασία.<p>
 - Tη δυνατότητά τους να παρέχουν γνώσεις και δεξιότητες απαραίτητες στην αγορά 

εργασίας, όπως π.χ. τη χρήση Η/Υ και επικοινωνίας.<p>
 - Tο αν είναι γνωστά στην αγορά εργασίας.<p>
 Η έρευνα περιλαμβάνει τα εξής πανεπιστημιακά τμήματα: Το Tμήμα Οικονομικής Επιστήμης (Ο.Ε.), Οργάνωσης και Διοίκησης Επιχειρήσεων (ΟΔΕ) και Διεθνών Ευρωπαϊκών και Οικονομικών Σπουδών του Οικονομικού Πανεπιστημίου Αθηνών. Το Tμήμα Ο.Ε., ΟΔΕ και Χρηματοοικονομικής και Τραπεζικής Επιστήμης του Πανεπιστημίου Πειραιά, το Tμήμα Ο.Ε. του Καποδιστριακού Πανεπιστημιου Αθηνών, το Tμήμα ΟΔΕ του Πανεπιστημίου Αιγαίου και το Τμήμα Δημόσιας Διοίκησης του Παντείου Πανεπιστημίου.<p>
 Στο ερώτημα για το βαθμό στον οποίο ειδικεύσεις που προσφέρει το πρόγραμμα σπουδών ανταποκρίνονται στις απαιτήσεις των μεταπτυχιακών σπουδών, στην πρώτη θέση βρίσκεται το τμήμα ΟΔΕ του Οικονομικού Πανεπιστημίου Αθηνών. Το 93, 9% των 

αποφοίτων του δείγματος απαντά θετικά. Στη δεύτερη και τρίτη θέση βρίσκει κάποιος, αντίστοιχα, το Tμήμα Χρηματοικονομικής και Οικονομικής Επιστήμης (91, 6%) και το Tμήμα ΟΔΕ (82, 9%) του Πανεπιστημίου Πειραιά. Στην τελευταία θέση βρίσκεται το Tμήμα της Δημόσιας Διοίκησης του Παντείου Πανεπιστημίου, όπου μόνο το 23, 1% του δείγματος κρίνει ότι οι κατευθύνσεις του προγράμματος σπουδών του τμήματος ανταποκρίνονται στις απαιτήσεις των μεταπτυχιακών σπουδών.<p>
 Οσον αφορά το δεύτερο κριτήριο, αν δηλαδή οι ειδικεύσεις ανταποκρίνονται στις απαιτήσεις της αγοράς εργασίας, στην πρώτη θέση βρίσκεται το Tμήμα της Χρηματοοικονομικής και Τραπεζικής Επιστήμης του Πανεπιστημίου Πειραιά (83% απαντά καταφατικά) και ακολουθεί το Tμήμα ΟΔΕ του Οικονομικού Πανεπιστημίου Αθηνών (63, 6%) και το Tμήμα ΟΔΕ του Πανεπιστημίου Αιγαίου (61, 5%). Στην τελευταία πάλι θέση βρίσκεται το Tμήμα Δημόσιας Διοίκησης του Παντείου Πανεπιστημίου: Μόνο το 7, 7% πιστεύει ότι οι κατευθύνσεις του προγράμματος σπουδών ανταποκρίνονται στις απαιτήσεις της αγοράς εργασίας.<p>
 Στο ερώτημα αν το πρόγραμμα σπουδών του τμήματος ανταποκρίνεται στις απαιτήσεις της αγοράς εργασίας -όσον αφορά τώρα το αν παρέχει πρακτική και όχι 

μόνο θεωρητική κατάρτιση- στην πρώτη θέση βρίσκεται το Tμήμα Χρηματοικονομικής 

Ανάπτυξης και Τραπεζικής Επιστήμης του Πανεπιστημίου του Πειραιά: Το 83, 3% των 

αποφοίτων κρίνουν ότι το τμήμα τους ανταποκρίνεται στις προαναφερθείσες απαιτήσεις. Στη δεύτερη θέση βρίσκεται το Tμήμα ΟΔΕ του Πανεπιστημίου του Αιγαίου (50%) και στην τρίτη, το αντίστοιχο τμήμα του Οικονομικού Πανεπιστημίου Αθηνών (39, 3%). Το μεγαλύτερο ποσοστό αποφοίτων που θεωρούν ότι οι σπουδές τους δεν έχουν σχέση με τις απαιτήσεις της αγοράς ανήκει στο Tμήμα Δημόσιας Διοίκησης του Παντείου: 92%! <p>
 Οι απόφοιτοι που βρίσκουν ταχύτερα ικανοποιητική εργασία ανήκουν στο Tμήμα Διεθνών και Ευρωπαϊκών και Οικονομικών Σπουδών του Οικονομικού Πανεπιστημίου Αθηνών. Το 48, 8% δήλωσε ότι βρήκε εργασία σε λιγότερο από έναν χρόνο. Στη δεύτερη θέση βρίσκεται το Tμήμα ΟΔΕ (45, 4%) του ιδίου Πανεπιστημίου και στην τρίτη, το Tμήμα ΟΔΕ του Πανεπιστημίου Πειραιά (42, 9%). Την τελευταία θέση καταλαμβάνει το Tμήμα Δημόσιας Διοίκησης του Παντείου Πανεπιστημίου. Μόλις το 23% των αποφοίτων βρήκε ικανοποιητική θέση εργασίας σε λιγότερο από έναν χρόνο.<p>
 Από τα μειονεκτήματα των προγραμμάτων σπουδών των τμημάτων, ως προς την άμεση και ευνοϊκή επαγγελματική αποκατάσταση των αποφοίτων, είναι η έλλειψη απαραίτητων στην αγορά γνώσεων και δεξιοτήτων, ιδιαίτερα στη χρήση Η/Υ. Την πρώτη θέση όσον αφορά την κατοχή αυτών των δεξιοτήτων καταλαμβάνει το Tμήμα ΟΔΕ του Πανεπιστημίου Αιγαίου: Μόνο το 15, 4 των αποφοίτων αισθάνεται ότι επηρεάζεται από ελλείψεις στο χώρο αυτό. Στη δεύτερη και τρίτη θέση βρίσκονται, αντίστοιχα, το Tμήμα ΟΔΕ (24, 2%) και ΟΕ (30, 3%) του Οικονομικού Πανεπιστημίου του Αιγαίου. Στην τελευταία θέση για μια ακόμη φορά βρίσκεται το 

Tμήμα Δημόσιας Διοίκησης του Παντείου Πανεπιστημίου. Το 76, 9% των αποφοίτων κρίνουν ότι η έλλειψη αυτή είναι σημαντική.<p>
 Τέλος, όσον αφορά το πόσο γνωστό είναι το τμήμα στην αγορά εργασίας, στην πρώτη θέση βρίσκονται τα Tμήματα ΟΔΕ του Οικονομικού Πανεπιστημίου Αθηνών και του Πανεπιστημίου Πειραιά. Δεν υπάρχει ούτε ένας απόφοιτος των δύο αυτών τμημάτων που να θεωρεί ότι το τμήμα του δεν είναι γνωστό στην αγορά εργασίας. Στην τρίτη θέση βρίσκεται το Tμήμα ΟΕ του Πανεπστημίου Πειραιά (2, 6%). Στην τελευταία θέση, το Tμήμα Δημόσιας Διοίκησης του Παντείου: Το 46, 2% πιστεύει ότι το τμήμα δεν είναι γνωστό στην αγορά εργασίας. <p>
 Από την παραπάνω ιεράρχηση των διαφόρων σχολών οικονομικών σπουδών των διαφόρων φορέων τριτοβάθμιας εκπαίδευσης προκύπτουν αβίαστα τα ακόλουθα συμπεράσματα: <p>
 1) Οι απόφοιτοι του Tμήματος Δημόσιας Διοίκησης του Παντείου Πανεπιστημίου, σύμφωνα με τις δηλώσεις τους, θα πρέπει να βρίσκονται στην πλέον δεινή θέση όσον αφορά τόσο τις επαγγελματικές (εξεύρεση ικανοποιητικής εργασίας) όσο και τις πανεπιστημιακές (παρακολούθηση μεταπτυχιακών σπουδών) δυνατότητες.<p>
 2) Τα παραδοσιακά «βαριά χαρτιά», όπως το Tμήμα Οικονομικής Επιστήμης του Καποδιστριακού Πανεπιστημίου Αθηνών, δεν φαίνεται να «τρέχουν» με ιδιαίτερα γοργούς ρυθμούς. Το «ράλι» γίνεται στα χαρτιά «μεσαίας κεφαλαιοποίησης», όπως το Οικονομικό Πανεπιστήμιο Αθηνών και το Πανεπιστήμιο Πειραιά. Με άλλα λόγια, οι απόφοιτοι των τελευταίων αυτών τμημάτων θεωρούν σε πολύ μεγαλύτερο βαθμό ότι τα τμήματά τους ανταποκρίνονται στις απαιτήσεις των μεταπτυχιακών σπουδών και της αγοράς εργασίας, δημιουργούν ευκαιρίες άμεσης απασχόλησης, προσφέρουν απαραίτητες στην αγορά δεξιότητες (H/Y) και είναι γνωστά στην αγορά εργασίας.<p>
 3) Ομως, «ράλι» γίνεται και στην «περιφέρεια». Το Tμήμα Διοίκησης Επιχειρήσεων 

του Πανεπιστημίου Αιγαίου αξιολογείται πολύ θετικά από τους αποφοίτους του. Αυτό, σύμφωνα με τους εκπονητές της έκθεσης, σηματοδοτεί ότι ακόμη και τμήματα 

εκτός των Αθηνών μπορούν να παρέχουν υψηλής ποιότητας εκπαίδευση.<p>
 4) Τα Tμήματα Οργάνωσης και Διοίκησης Επιχειρήσεων τοποθετούνται σε ανώτερες θέσεις ιεραρχίας από τα Tμήματα Οικονομικής Eπιστήμης. Αυτό, επισημάνει η έκθεση, ενδεχομένως να έχει σχέση με το γεγονός ότι αυτά τα τμήματα, από τη φύση τους, προσανατολίζονται περισσότερο στον επιχειρησιακό τομέα και εξειδικεύονται στις λειτουργίες της αγοράς. Ειδικότερα δίνουν έμφαση σε ειδικότητες που οι απόφοιτοι θεωρούν ότι αποτελούν σημαντικά εφόδια στην επαγγελματική αποκατάστασή τους, όπως τα χρηματοικονομικά, η τραπεζική, η λογιστική και τα φοροτεχνικά.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
