Παρατείνεται μέχρι τέλους του έτους η αναστολή της εφαρμογής των αυξημένων ελαχίστων αμοιβών των δικηγόρων, για παραστάσεις σε δικαστήρια ή εξώδικες ενέργειες.
 Συνεπώς, οι νέες αυξημένες ελάχιστες αμοιβές, που καθορίστηκαν τον περασμένο Δεκέμβριο, δεν ισχύουν από σήμερα, αλλά θα τεθούν σε εφαρμογή από την 1η Ιανουαρίου του επόμενου χρόνου.
 Σύμφωνα με την κοινή απόφαση, που υπέγραψαν ο υπουργός Δικαιοσύνης Μιχάλης Σταθόπουλος και ο υφυπουργός Οικονομικών Απόστολος Φωτιάδης, η παράταση εφαρμογής των νέων αμοιβών κρίθηκε αναγκαία λόγω της πραγματικής κατάστασης που επικρατεί στην αγορά, κατά την καταβολή των αμοιβών των δικηγόρων.
 Οι παλαιές τιμές, που θα ισχύσουν και για το προσεχές εξάμηνο, ξεκινούν από 4.000 δρχ. για εργατικά θέματα (αίτηση παράστασης σε Eιρηνοδικείο ή για καθυστέρηση μισθώματος ή μετ' απόδειξιν σε τακτική διαδικασία) και φθάνουν μέχρι τις 200.000 δρχ. για ποινικά (ενώπιον πενταμελούς Eφετείου ή Kακουργιοδικείου ή Αρείου Πάγου για πλημέλλημα), στο Ανώτατο Ειδικό Δικαστήριο 
 Διευκρινίζεται ότι οι παλαιές τιμές, που ισχύουν κατά τη διάρκεια του τρέχοντος έτους, θα ληφθούν υπόψη για τον προσδιορισμό του ετήσιου καθαρού εισοδήματος των εν λόγω επαγγελματιών, κατά την υποβολή της ετήσιας δήλωσης φορολογίας εισοδήματος του επόμενου έτους.
