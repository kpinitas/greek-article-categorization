 Βασικός στόχος της ελληνικής εξωτερικής πολιτικής για τα επόμενα χρόνια, όπως τον προσδιόρισε ο πρωθυπουργός χθες, είναι να παραμείνει η χώρα στην «πρώτη ταχύτητα» της Ευρωπαϊκής Ενωσης.
 Σχεδόν όλες οι ελπίδες για επίλυση του Κυπριακού στηρίζονται στην ένταξη της Κύπρου στην Ενωση, ενώ δεν διαφαίνεται λύση σύντομα στο θέμα του ονόματος του κράτους των Σκοπίων.
 Η εξωτερική πολιτική στο σύνολό της συζητήθηκε στη χθεσινή τρίωρη συνεδρίαση του υπουργικού συμβουλίου με βασικό εισηγητή τον Γιώργο Παπανδρέου. Πήραν το λόγο 11 υπουργοί και υφυπουργοί.
 1. Στο ερώτημα αν η Ευρώπη πρέπει να προχωρήσει ως ομοσπονδία ή με διακυβερνητική συνεργασία, η Ελλάδα τάσσεται κατηγορηματικά υπέρ της ομοσπονδίας, στο πλαίσιο της οποίας -όπως είπε- οι μικρές χώρες δεν έχουν τίποτα να φοβούνται.
 2. Πρώτο μέλημα της κυβέρνησης, μετά την ένταξη στην ΟΝΕ, είναι να μείνει η χώρα στην ομάδα των χωρών του πυρήνα της Ε.Ε., που θα καθορίζει την πολιτική της.
 3. Δεν πρέπει να καλλιεργούνται μεγάλες προσδοκίες για τις ελληνοτουρκικές σχέσεις. Πάντως, πρόσθεσε, σήμερα βρισκόμαστε σε καλύτερο σημείο.
 4. Στο Κυπριακό παρατηρείται κάποια κινητικότητα και πρώτιστη προτεραιότητα είναι η ένταξη της νήσου στην Ευρωπαϊκή Ενωση.
 5. Η Ελλάδα πρέπει να είναι παρούσα στα Βαλκάνια, αλλά όχι με ρόλο πάτρωνα και 
 Ο Γιώργος Παπανδρέου είπε ότι στη διαδικασία της διεύρυνσης της Ευρωπαϊκής Ενωσης, η Κύπρος προηγείται όλων των υπό ένταξη χωρών, αφού έχει καλύψει τα 16 
από τα 31 κεφάλαια που απαιτούνται (ακολουθεί η Τσεχία με 13 κεφάλαια). Και τόνισε ότι η Τουρκία πρέπει να συμβάλει τώρα στην επίλυση του Κυπριακού. Επίσης, παρατήρησε ότι η Τουρκία είναι τώρα υποχρεωμένη να προχωρήσει σε τομές 
και μεταρρυθμίσεις στο εσωτερικό της, κάτι που χαρακτήρισε ως δύσκολο με δεδομένες τις δομές και τις νοοτροπίες που υπάρχουν σ' αυτήν τη χώρα.
 Αναφερόμενος στα Βαλκάνια, είπε ότι τώρα οι περισσότερες ευρωπαϊκές χώρες αναγνωρίζουν ότι ήταν σωστές οι εκτιμήσεις της Ελλάδας για την κατάσταση στη Γιουγκοσλαβία. Πρώτη η Ελλάδα -τόνισε- ζήτησε την άρση του εμπάργκο στη Γιουγκοσλαβία και υπογράμμισε ότι δεν βοήθησε η ανακοίνωση για παραπομπή του Μιλόσεβιτς στο Διεθνές Δικαστήριο.
 Ο κ. Παπανδρέου τόνισε ότι απαιτείται προσοχή στην πολιτική για τις μειονότητες, γιατί σήμερα οι αντιλήψεις στην Ευρώπη έχουν αλλάξει γι' αυτό το θέμα, εξαιτίας της μεγάλης μετακίνησης πληθυσμών. Η Ελλάδα αναγνωρίζει μόνο τη 
μουσουλμανική μειονότητα της Θράκης, για την οποία η Τουρκία δεν έχει λόγο. Και πρόσθεσε ότι η Ελλάδα έχει θέσει στην Τουρκία ορισμένα θέματα, όπως η επαναλειτουργία της Θεολογικής Σχολής της Χάλκης, οι περιουσίες των Ελλήνων, το θέμα εκλογής του Πατριάρχη κ.ά.
 Ο υπουργός Eξωτερικών παρατήρησε ότι και στη χώρα μας υπάρχει ευρωσκεπτικισμός 
και ευρωφοβία και τέτοιες δυνάμεις -είπε- υπάρχουν σε όλα τα κόμματα. Οι φόβοι 
αυτοί -σημείωσε- δεν είναι δικαιολογημένοι, αλλά πρέπει το πρόβλημα να ξεπεραστεί με την ενίσχυση της κοινωνικής συνοχής.
 Από τους υπουργούς που έλαβαν το λόγο, ο Θ. Πάγκαλος υποστήριξε ότι η Ελλάδα έχει μειωμένη παρουσία στα Βαλκάνια. Ο πρωθυπουργός απέκρουσε τον ισχυρισμό του, λέγοντας ότι ο ίδιος έχει πραγματοποιήσει πολλές επισκέψεις σε γειτονικές 
χώρες.Ο κ. Πάγκαλος είπε ότι με το Ελσίνκι η Eλλάδα έκανε αυτό που έπρεπε να κάνει και πρέπει να πάρει και αυτή κάτι από την Τουρκία. Ο υπουργός Μακεδονίας-Θράκης Γ. Πασχαλίδης ζήτησε να ενισχυθεί ο ρόλος του Οργανισμού Ανασυγκρότησης των Βαλκανίων με έδρα τη Θεσσαλονίκη εν όψει της γαλλικής προεδρίας.
