 μέρα κρίσιμη για την Eκκλησία η σημερινή. Συνεδριάζουν οι δύο ειδικές επιτροπές που έχουν συσταθεί για τα θέματα των νέων ταυτοτήτων και του μαθήματος των Θρησκευτικών στα σχολεία.
 Η πρώτη έχει επικεφαλής το μητροπολίτη Ναυπάκτου Ιερόθεο, ενώ μέλη της είναι και ο μητροπολίτης Καισαριανής Δανιήλ και ο αρχιγραμματέας της Ιεράς Συνόδου πατέρας Θεολόγος. Η επιτροπή -κύριο μέλημα της οποίας είναι η σωστή διεξαγωγή του δημοψηφίσματος για την αναγραφή του θρησκεύματος στις νέες ταυτότητες- θα αποφασίσει στις τελευταίες λεπτομέρειες της διαδικασίας.
 Η επιτροπή για το μάθημα των Θρησκευτικών στα σχολεία, που αναμένεται να εκδώσει ψήφισμα, θα συνεδριάσει υπό το μητροπολίτη Αλεξανδρουπόλεως Ανθιμο, ενώ θα συμμετέχουν θεολόγοι, κληρικοί και λαϊκοί. Η άποψη του μητροπολίτη Αλεξανδρουπόλεως, πάντως, για το θέμα είναι ότι: «Τα μαθήματα που δεν εξετάζονται σε αυτής της μορφής τις πανελλαδικές εξετάσεις, γίνονται παρωδία».
 Στα θυρανοίξια του ιερού ναού Μεταμορφώσεως Σωτήρος Βριλησσίων χοροστάτησε χθες ο αρχιεπίσκοπος κ. Χριστόδουλος. «Υπάρχει πάρα πολύς λαός στην εκκλησία»,
είπε ο ίδιος στο κήρυγμά του. Σε άλλο σημείο της ομιλίας του είπε: «Το να κτίζεις μια εκκλησία δίνει αφορμή για μεγάλη χαρά. Δείχνει την πίστη σε μια εποχή όπου η ανομία και η διαφθορά επέπλευσε. Και όπου πολλοί άνθρωποι τώρα ύψωσαν θρασεία κεφαλή στην Eκκλησία, της οποίας όμως η δύναμη είναι τόσο μεγάλη που δεν χρειάζονται λαοσυνάξεις για να το αποδείξει. Το αποδεικνύει κάθε Κυριακή με τον κόσμο που έρχεται σε αυτή».
 Σε συνέντευξή του στην «Κ.Ε.» ο μητροπολίτης Θηβών Ιερώνυμος καλεί στις 19 Σεπτεμβρίου εκτάκτως σε κληρικολαϊκή σύναξη και ημερίδα μοναχούς, κληρικούς, συνεργάτες, λαϊκούς και επιτρόπους για να συζητήσουν το παρόν και το μέλον της
Eκκλησίας της Ελλάδας. «Εκεί θα ακούσουμε τι μας λέει ο λαός για να μεταφέρουμε τη φωνή των πιστών στη συνεδρίαση της Ιεραρχίας».
 Για τις συνεδριάσεις της Iεραρχίας ο ίδιος είπε: «Εχω ήδη προτείνει να ανοίξουν οι πύλες. Να βρεθεί ένας τρόπος ώστε αυτά που λέμε και αυτά που γίνονται να βγαίνουν προς τα έξω. Να ξέρει ο κόσμος τι συζητούν οι μητροπολίτες στις συνόδους τους».
 Σε άλλο σημείο της συνέντευξης ο κ. Ιερώνυμος είπε: «Η Eκκλησία έχει εκτραπεί στην εκκοσμίκευση. Σήμερα, ένα χρόνο μετά, όχι μόνο επαληθεύομαι αλλά πάμε και
προς το χειρότερο. Οσοι έχουν νου βλέπουν». Τέλος, για τον τρόπο εκλογής των μητροπολιτών, είπε: «Πρέπει οπωσδήποτε να αποφευχθεί η κλωνοποίηση της παραταξιακής επισκοπής, να κάνουν επισκόπους οι παρατάξεις».
  Για το μάθημα των Θρησκευτικών αναμένεται να κάνει δηλώσεις τις αμέσως επόμενες ημέρες ο υπουργός Παιδείας Π. Eυθυμίου.
 Aπαντώντας στην επιστολή του αρχιεπισκόπου Xριστόδουλου, ο κ. Eυθυμίου σε συνέντευξη Tύπου που έδωσε την Παρασκευή από την Kεφαλονιά, όπου βρισκόταν, δήλωσε ότι «η διδασκαλία των Θρησκευτικών δεν πρόκειται να θιγεί. Δεν πρέπει να συγχέεται, είπε, το βάρος των μαθημάτων με την εξεταστική τους διάσταση και
 H απόφαση για το ποια μαθήματα θα περικοπούν από τις πανελλαδικές εξετάσεις θα
ανακοινωθεί αρχές Σεπτεμβρίου, πριν από την έναρξη της νέας σχολικής χρονιάς.
