πληθωρισμός κινείται ελαφρά ανοδικά και το μήνα Αύγουστο, σύμφωνα με τα προσωρινά στοιχεία της Στατιστικής Υπηρεσίας, αλλά παρ' όλα αυτά οι πληθωριστικές πιέσεις για τους επόμενους μήνες προμηνύονται λιγότερο ισχυρές από τις αντίστοιχες στις χώρες της ευρωζώνης.
 Είναι χαρακτηριστικό ότι, σύμφωνα με τα στοιχεία της Eurostat, το μήνα Ιούλιο εννέα χώρες της Ευρωπαϊκής Ενωσης είχαν μεγαλύτερο πληθωρισμό (εναρμονισμένο) από την Ελλάδα. 
 Σε επίπεδο δομικού πληθωρισμού, ήτοι του πληθωρισμού που δεν περιέχει τις επιβαρύνσεις από τις τιμές των καυσίμων, των τροφίμων και του καπνού, η Ελλάδα
βρισκόταν τον Ιούλιο σε αρκετά καλύτερη μοίρα, συγκριτικά με τις άλλες ευρωπαϊκές χώρες, καθώς βρίσκεται χαμηλότερα κατά 0, 1% από το μέσο επίπεδο της
 Βέβαια, η Ευρωπαϊκή Κεντρική Τράπεζα έχει ελαφρώς διαφορετικά μεγέθη από την Eurostat, καθώς οι μέθοδοί της για τον υπολογισμό του πληθωρισμού είναι ελαφρώς διαφορετικές.
 Θεωρείται, όμως, περισσότερο από βέβαιο ότι η ΕΚΤ, με το μέσο πληθωρισμό της ευρωζώνης να βρίσκεται στο 2, 4% και να συνεχίζει να κινείται ανοδικά, πολύ σύντομα μέσα στο Σεπτέμβριο θα προχωρήσει σε αύξηση των ευρωεπιτοκίων, προκειμένου να συγκρατήσει αφ' ενός τις πληθωριστικές πιέσεις και αφ' ετέρου να ενισχύσει το ευρώ έναντι του δολαρίου και του γεν.
 Είναι χαρακτηριστικό ότι μια σειρά χώρες της ευρωζώνης έχουν καταφύγει σε μέτρα μείωσης ειδικών φόρων, ακόμη και ΦΠΑ, προκειμένου να συγκρατήσουν τις πληθωριστικές πιέσεις, αλλά παρ' όλα αυτά ο εναρμονισμένος πληθωρισμός ενισχύεται τόσο από την αναθέρμανση των οικονομιών όσο και από τη χαμηλή ισοτιμία του ευρώ.
 Η σχετικά θετική αντίδραση του πληθωρισμού στην Ελλάδα (σε σύγκριση με τις χώρες της ευρωζώνης), παρά την αρνητική συγκυρία, με το δολάριο και το πετρέλαιο να παραμένουν σε υψηλά επίπεδα, δεν φαίνεται να καθησυχάζει το οικονομικό επιτελείο, καθώς το επόμενο τετράμηνο, μέχρι το τέλος του έτους, θα
πρέπει να μειωθούν τα επιτόκια κατά 3, 5% - 4% εν όψει της ένταξης της δραχμής στην ευρωζώνη, με ταυτόχρονη διολίσθηση της δραχμής κατά 1, 25% περίπου.
 Η σημαντική αυτή μείωση του κόστους του χρήματος εκτιμάται ότι θα ενισχύσει τις πληθωριστικές πιέσεις και για το λόγο αυτό ο διοικητής της ΤτΕ Λ. Παπαδήμος εμφανίζεται πολύ επιφυλακτικός απέναντι στις πιέσεις της χρηματαγοράς για απότομη μείωσή τους ή έστω επιτάχυνση της διαδικασίας μείωσης. 
 Από την ΤτΕ επιμένουν ότι ο μοναδικός κυματοθραύστης στις πιέσεις που θα δημιουργήσει αυτή η μείωση των επιτοκίων είναι οι διαρθρωτικές αλλαγές και «κυρίως η απελευθέρωση της αγοράς εργασίας...». Οι επιπτώσεις από την επίσπευση των διαρθρωτικών αλλαγών, τονίζουν από την ΤτΕ, δεν σταματούν άμεσα τις πληθωριστικές πιέσεις, «αλλά οπωσδήποτε θα ανακόψουν τη δημιουργία πληθωριστικών προσδοκιών, καθώς από την 1/1/2001 η ΤτΕ δεν θα μπορεί πλέον να χειριστεί τη νομισματική πολιτική ως αντιπληθωριστικό εργαλείο...».
 Κατά συνέπεια, η διοίκηση της ΤτΕ είναι διατεθειμένη να συγκρατήσει το κόστος του χρήματος κοντά στα σημερινά επίπεδα σχεδόν μέχρι το τέλος Νοεμβρίου και αυτό, γιατί, όπως εκτιμά ανώτατο διοικητικό στέλεχος της ΤτΕ είναι δύσκολο για
την κυβέρνηση να προχωρήσει στις απαραίτητες κινήσεις μέσα στο 2000 στο χώρο της αγοράς εργασίας, γεγονός που θα καθυστερήσει και τις παρεμβάσεις στο ασφαλιστικό και συνταξιοδοτικό σύστημα.
 Πάντως, από την ΤτΕ υπενθυμίζουν ότι οι πληθωριστικές πιέσεις που αναπτύσσονται στην ευρωζώνη σε συνδυασμό με τη χαμηλή ισοτιμία του ευρώ υποχρεώνουν την ΕΚΤ να προχωρήσει σε αύξηση των ευρωεπιτοκίων από το σημερινό 4, 25% σε 4, 5% ή και περισσότερο το Σεπτέμβριο και πιαθνότατα σε νέα αύξηση πριν από το τέλος του έτους. Η εξελίξη αυτή των ευρωεπιτοκίων μειώνει την απόσταση που πρέπει να διανύσει το επιτόκιο της δραχμής από το σημερινό επίπεδο του 8, 25%, από τις 4 μονάδες ίσως και σε 3% μονάδες, γεγονός που διευκολύνει τις επιλογές μας, λένε από την ΤτΕ και «κάνει την ομαλή προσαρμογή
της ελληνικής νομισματικής πολιτικής πιο εύκολη υπόθεση απ' ό,τι αρχικά υπολογίζαμε...». 
