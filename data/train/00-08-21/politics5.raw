 σύνοδος κορυφής του 2003 στη Θεσσαλονίκη σε συνδυασμό με την κατάθεση υποψηφιότητας για την EXPΟ 2007 ή 2008 θα είναι το αντίβαρο για την Ολυμπιάδα
του 2004 στην Αθήνα και των έργων που η διοργάνωση αυτή προϋποθέτει. Η χρησιμοποίηση της Θεσσαλονίκης ως έδρας του Οργανισμού Aνασυγκρότησης των Βαλκανίωνεξακολουθεί να είναι μια αφηρημένη έννοια και δεν προσφέρεται επικοινωνιακά.
 Στα δύο αυτά «γεγονότα» επικεντρώνεται τώρα το κυβερνητικό ενδιαφέρον και με χρονικό ορίζοντα τα γεγονότα αυτά προγραμματίζουν έργα με στόχο να ωφεληθεί η πόλη και, κυρίως, να δοθεί η μεγαλύτερη δυνατή διάσταση σ' αυτά. Είναι η πρακτική που επέλεξε ο υπουργός Μακεδονίας-Θράκης Γιώργος Πασχαλίδης και υιοθετείται απ' όλους τους παράγοντες Tοπικής Aυτοδιοίκησης, αλλά και τους από
τοπικούς πολιτικούς παράγοντες κι εντάσσεται στο νέο πλαίσιο λειτουργίας του υπουργείου, το οποίο μπορεί να δίνει προτεραιότητες, να προτείνει και να πιέζει αποτελεσματικά για την πραγμάτωση των έργων.
 * Πέντε ανισόπεδοι κόμβοι στην περιφερειακή οδό της Θεσσαλονίκης προϋπολογισμού 21 δισ., από τα οποία τα 11 δισ. πάνε για απαλλοτριώσεις. Οι μελέτες είναι έτοιμες και η δημοπράτηση θα γίνει ώς το τέλος του χρόνου. Φορέας υλοποίησης του έργου είναι το υπουργείο Περιβάλλοντος και η Εγνατία Α.Ε. και χρονικός ορίζοντας υλοποίησης το πρώτο τρίμηνο του 2003.
 * Πάρκινγκ στο κέντρο της πόλης, έτσι όπως ο Οργανισμός Pυθμιστικού προτείνει και στο πλαίσιο του συνολικού προγράμματος αντιμετώπισης του προβλήματος στάθμευση στη Θεσσαλονίκη. Ο δήμος ήδη ξεκινά τον έλεγχο των σταθμεύσεων στο κέντρο με παρκόμετρα και αναμένεται να προχωρήσουν οι χώροι στάθμευσης, όχι μόνο στο κέντρο αλλά και περιφερειακά. Κι είναι έργα που θα γίνουν είτε κεντρικά είτε από το δήμο με χρηματοδότηση από το κέντρο.
 * H δυτική είσοδος, η οποία έχει εξασφαλισμένη χρηματοδότηση και από το Γ ' Kοινοτικό Πλαίσιο Στήριξης και που καθυστέρησε λόγω των απαλλοτριώσεων. Θα παραδοθεί το α' εξάμηνο του 2001, μιας και τα προβλήματα από τις απαλλοτριώσεις εξέλειπαν.
 * H εξωτερική περιφερειακή - η Εγνατία, δηλαδή, οδός που αγκαλιάζει τη Θεσσαλονίκη και που ξεκινά από τη λαχαναγορά και φτάνει ώς το νοσοκομείο Παπαγεωργίου. Εχει αρχίσει το έργο, αλλά είναι εξαιρετικά αμφίβολο αν θα παραδοθεί ώς το 2003 γιατί πρόκειται για πολύ μεγάλο έργο.
 Το Mετρό που ήταν έργο αιχμής μέχρι πριν από ένα χρόνο τώρα πάει πίσω, χωρίς κανείς να μιλά γι' αυτό. Θεωρούν ότι πρέπει να γίνουν όλα τα προηγούμενα έργα για ν' αποφασίσουν, υπό το πρόσχημα της επαναχάραξης, αν και πότε πρέπει να πραγματοποιηθεί το έργο. 
 Κι αυτή η αναβολή δίνει σε επώνυμους Θεσσαλονικείς, που δεν είδαν το Mετρό ως λύση του συγκοινωνιακού προβλήματος της πόλης, την ευκαιρία να ξαναπροτείνουν το τραμ, που και γρήγορα θ' αναπτυχθεί και τον πολεοδομικό ιστό ολόκληρο θα καλύψει και το κόστος, είναι εξαιρετικά χαμηλό σε σχέση με το Mετρό. Και λένε οι υπέρμαχοι του τραμ ότι «η Θεσσαλονίκη πρέπει επιτέλους ν' αρθρώσει δικό της
λόγο κι όχι ν' απαιτεί ό,τι γίνεται στην Αθήνα, που δεν έχει πάντα εφαρμογή στη Θεσσαλονίκη».
 Μιλά η Θεσσαλονίκη και για μια σειρά άλλων έργων, όπως είναι η υποθαλάσσια αρτηρία, για την οποία θα διερευνηθεί αν μπορεί με την παραχώρηση η εκμετάλλευσή της να δοθεί στον ιδιωτικό τομέα. Είναι και μια σειρά αθλητικών έργων, όπως το μεγάλο κλειστό γήπεδο της Θέρμης και η βελτίωση των εγκαταστάσεων που σήμερα υπάρχουν, εν όψει του 2004 - έργα που έχουν περιληφθεί στο πρόγραμμα του Ελλάδα 2004.
