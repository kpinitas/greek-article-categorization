 «Οι ζωές των παιδιών μας είναι σε κίνδυνο. Δεν θα αφήσουμε να τα απομονώσουν, να
τα σκοτώσουν στα λευκά κελιά στις φυλακές τύπου Φ. Ζούμε σε μια χώρα που κάθε μέρα, κάθε ώρα γίνονται βασανιστήρια. Τις μικρότερες και πιο στοιχειώδεις απαιτήσεις μας για δικαιώματα η κυβέρνηση δεν μπορεί να τις ανεχτεί και τις αντιμετωπίζει με κύμα αίματος. Τα κελιά απομόνωσης σημαίνουν θάνατο. Θα αντισταθούμε. Τα παιδιά μας με τον αγώνα τους κέρδισαν δικαιώματα. Δεν θα πάνε
στις φυλακές Φ. Για τους θανάτους που θα ακολουθήσουν θα λογοδοτήσει το κράτος».
 αυτά τα λόγια, τα γεμάτα πάθος, μας καλούν οι μανάδες της TAYAD, της Ενωσης Οικογενειών Πολιτικών Κρατουμένων, στα γραφεία τους στην Κωνσταντινούπολη, γεμάτες αγωνία γι' αυτό που περιμένει τα παιδιά τους στις νέες φυλακές απομόνωσης της Tουρκίας.
 Οσα λένε προϊδεάζουν για τον αγώνα που προετοιμάζεται εν όψει της λειτουργιας των φυλακών αυτών, το Σεπτέμβριο. Πολλές είναι χτυπημένες, αφού η πορεία που πραγματοποίησαν προς την Αγκυρα δέχτηκε στη διαδρομή έως και είκοσι επιθέσεις από άνδρες της αστυνομίας και του στρατού. Κεφάλια και χέρια έσπασαν, πολλοί συνελήφθησαν και προπηλακίστηκαν, μόνο γιατί ήθελαν να επιδώσουν κείμενο με υπογραφές διαμαρτυρίας για τις φυλακές στον υπουργό Δικαιοσύνης. Δίπλα τους, νεαρά κορίτσια και αγόρια, άλλα κουτσαίνουν, άλλα κινούνται με δυσκολία. Εχουν
δοκιμάσει κι αυτά εμπράκτως την κρατική οργή και καταστολή που επιφυλάσσεται στις φωνές που ζητούν ανθρώπινα δικαιώματα και νόμιμες συνθήκες διαβίωσης στις
 «Αυτή τη διαμαρτυρία δεν την κάνουμε για πολιτική, αλλά για να σώσουμε ανθρώπινες ζωές», δηλώνουν. «Δεν ήξερα ποιος ήταν ο αγώνας, μέχρι που συλλάβανε δύο παιδιά μου. Ο ένας είναι οχτώ χρόνια φυλακή και η δίκη του δεν έχει καν τελειώσει», θα μας πει η Ναντίρε Ανά, η οποία είχε κάνει απεργία πείνας έξω από τις φυλακές Μπαϊραμπασά, υποστηρίζοντας τους κρατούμενους στη μεγάλη απεργία πείνας μέχρι θανάτου του 1996, με 12 νεκρούς. Τότε η μεταφορά πολιτικών κρατουμένων στα κελιά απομόνωσης του Εσκί Σεχίρ είχε ματαιωθεί. Στην
Τουρκία, όμως, ο νόμος επιτρέπει την επ' αόριστον παράταση της δικαστικής διαδικασίας. 
 Δεν είναι λίγες οι μανάδες της TAYAD που έχουν χάσει τα παιδιά τους από βασανιστήρια ή δολοφονημένα στο δρόμο. Ο αντιτρομοκρατικός νόμος 3713 προβλέπει, αν κάποιος δεν πειθαρχεί σε σήμα των αρχών να πυροβολείται. Οι κρατικές αρχές σε κάθε ευκαιρία -υποστηρίζουν οι μανάδες- χρησιμοποιούν αυτή τη δικαιοδοσία χωρίς να προσπαθούν να συλλάβουν τους υπόπτους. Οι εξαφανίσεις πολιτών αλλά και κρατουμένων το '80-'83 ήταν περίπου πέντε. Tο 2000 μιλάμε για
 Η Σουκράν Αγκντας ήταν καθαρή ισλαμίστρια μέχρι το 1998 όταν η αστυνομία πυροβόλησε πισώπλατα το 17χρονο γιο της Ιφράν στη μέση του δρόμου γιατί πουλούσε τη νόμιμη εφημερίδα «Κουρτουλούς». Λίγες ώρες μετά την κουβέντα μας βρέθηκε και η ίδια στο νοσοκομείο χτυπημένη άγρια από τα τουρκικά ΜΑΤ, όπως και όλοι οι διαδηλωτές που πήραν μέρος σε διαμαρτυρία για τις φυλακές τύπου Φ,
έξω από τα δικαστήρια στην Κωνσταντινούπολη. Η παρουσία ευρωπαϊκής αντιπροσωπείας, εκπροσώπων κομμάτων, οργανώσεων για τα ανθρώπινα δικαιώματα και κατά των βασανιστηρίων, δημοσιογράφων και γιατρών από την Αγγλία, τη Γερμανία το Βέλγιο και την Ελλάδα, δεν ανέκοψε καθόλου τη βιαιότητα των ειδικών δυνάμεων (αντρών και γυναικών!), που κακοποίησαν αλύπητα και συνέλαβαν
νέους και ηλικιωμένους, γιατί φώναζαν συνθήματα: «Αντισταθείτε στο θάνατο μέσα
στα κελιά. Η οργή των μανάδων θα καταστρέψει τους δολοφόνους. Η ανθρώπινη αξιοπρέπεια θα νικήσει τα βασανιστήρια».
 Εύλογα η αντιπροσωπεία -σημειωτεόν, βιντεοσκοπήθηκε με κάθε επιμέλεια και αρκετή προκλητικότητα από την ασφάλεια- διαμαρτυρήθηκε στον Τύπο: «Εάν μερικά συνθήματα από μια χούφτα μανάδων που θρηνούν, προκαλούν τέτοια κακοποίηση παρουσία ευρωπαϊκής αντιπροσωπείας, δεν τολμούμε να φανταστούμε τι μπορεί να συμβεί στα κελιά απομόνωσης των φυλακών τύπου Φ». 
 Ο εφιάλτης στην Τουρκία φαίνεται πως παίρνει τη μορφή των φυλακών τύπου Φ. Στο
όνομα του εκσυγχρονισμού των ασφυκτικά γεμάτων φυλακών της χώρας, όπου υπολογίζεται ότι κρατούνται 85.000 άτομα και της προβολής ενός ευρωπαϊκού προσώπου, η τουρκική κυβέρνηση προχωρεί στην ανέγερση των φυλακών «υψίστης ασφαλείας» με το κωδικό όνομα Φ. Πρόκειται για φυλακές απομόνωσης -έχουν ολοκληρωθεί έξι, έως το 2002 προβλέπονται άλλες πέντε- ειδικά για τις ανάγκες της Τουρκίας και βάσει του αντιτρομοκρατικού νόμου 3713, προορίζονται για τους
πολιτικούς κρατούμενους και μέλη της μαφίας, έχουν δε χαρακτηριστεί δημοσίως από τον υπουργό Δικαιοσύνης, Χεκμέτ Σαμέ Τουρκ, ως...ξενοδοχεία πολυτελείας (!).
 Εντελώς αντίθετη για την πραγματικότητα που θα βιώνει ο κρατούμενος είναι η περιγραφή που δίνουν τόσο συγγενείς κρατουμένων, οι οποίοι υπέστησαν βασανιστήρια μόνο και μόνο γιατί πήγαν στις φυλακές να επισκεφτούν τα παιδιά τους, αλλά και επιτροπές για τα ανθρώπινα δικαιώματα του δικηγορικού και του ιατρικού συλλόγου, που επισκέφτηκαν τις φυλακές τύπου Φ, Κοτζαελί και Σιντζάν,
της Πόλης. «Σκοπός των φυλακων αυτού του τύπου είναι η απομόνωση του ανθρώπου.
Δεν υπάρχει καμία πρόβλεψη για κοινωνική δραστηριότητα. Η απομόνωση έχει σοβαρές ιατρικές επιπτώσεις», διαπιστώνουν οι γιατροί. «Ο άνθρωπος είναι κοινωνικός παράγοντας και όπως έχουν σχεδιαστεί οι φυλακές τύπου Φ, κρατούμενοι και κατηγορούμενοι θα απομονωθούν ακόμη και μεταξύ τους. Πρόκειται
για μια δεύτερη τιμωρία μέσα στη φυλακή. Ο σκοπός είναι ο κρατούμενος να μην επιστρέψει ποτέ στην κοινωνία», λένε οι δικηγόροι.
 Στις εκθέσεις τους τόσο οι δικηγόροι όσο και οι γιατροί διευκρίνισαν: Eίναι φυλακές υψίστης ασφαλείας με απομονωμένα και ηχομονωμένα κελιά 10 τ.μ. για ένα
άτομο και 25 τ.μ. για τρία. Δεν έχει δημοσιοποιηθεί παρά τις επίμονες ερωτήσεις πρωτόκολλο λειτουργίας τους. Τα κελιά δεν έχουν φυσικές συνθήκες -αέρα και φωτός. Ολο το σύστημα- παροχή νερού, φωτισμός ακόμη και ο εξαερισμός
είναι στα χέρια της διεύθυνσης, που αποφασίζει πώς θα λειτουργήσει. Οι κρατούμενοι δεν βγαίνουν ούτε για φαγητό ούτε για τουαλέτα (βρίσκεται μέσα). Σε επαφή με άλλους δεν έρχονται ποτέ αφού κάθε κελί έχει πόρτα σε αυλή 59 τ.μ.
για ένα και 103 τ.μ. για τρία άτομα. Οι αυλές περιβάλλονται από τοίχο οχτώ μέτρων, με αποτέλεσμα ο κρατούμενος να πρέπει να υψώνει το κεφάλι για να δει ένα κομμάτι ουρανού εφόσον του επιτραπεί η έξοδος. Δεν προβλέπεται κανενός είδους επαφής με την έξω ζωή. Απαγορεύονται το ραδιόφωνο και η τηλεόραση, δεν υπάρχει χώρος ανάγνωσης ούτε για νόμιμα βιβλία. Κανείς δεν μπορεί να ακούσει τον κρατούμενο παρά οι δεσμοφύλακες από ειδικό μεγάφωνο, ενώ βιντεοκάμερες τον
παρακολουθούν επί 24ώρου βάσεως. Ακόμη και το θεραπευτήριο είναι χωρισμένο σε κελιά. Ο κρατούμενος δεν επιτρέπεται να δει κανέναν άλλο από το διευθυντή, το γιατρό και το δεσμοφύλακα που θα τον φέρει. Σοβαρές υποψίες υπήρχαν, σύμφωνα με τους γιατρούς, «ότι η απομόνωση εφαρμόζεται για να μην αποδεικνύονται ποτέ τα βασανιστήρια που γίνονται συστηματικά στις φυλακές». 
 «Είναι ντροπή για τους ανθρώπους που σκέφτηκαν αυτό τον τύπο φυλακής... Μόνο κάποιοι που δεν είναι άνθρωποι μπορούν να επιμείνουν στη λειτουργία τους... Πρέπει να σκεφτούν πως εκεί μέσα θα φυλακιστούν άνθρωποι και όχι ζώα, ούτε αυτά θα μπορούσαν να ζήσουν εκεί...», σημειώνεται σε άρθρο του περιοδικού «Hekim Forumu» του Ιατρικού Συλλόγου. 
 «Εμείς οι γιατροί δεν θέλουμε κανένας άνθρωπος και όχι μόνον οι πολιτικοί κρατούμενοι να μπουν σε τέτοιου είδους φυλακές», αναφέρει η Eπιτροπή για τα Aνθρώπινα Δικαιώματα του Ιατρικού Συλλόγου της Κωνσταντινούπολης εκφράζοντας την αντίθεσή της στη λειτουργία τέτοιου τύπου φυλακών. Kαι προειδοποιούν πως οι φυλακές απομόνωσης έχουν σοβαρότατες και εξουθενωτικές φυσικές και ψυχολογικές επιπτώσεις στην ανθρώπινη ύπαρξη για τις οποίες θα συνταχθεί εξειδικευμένη έκθεση. 
 Στο Δικηγορικό Σύλλογο της Πόλης η επιτροπή για θέματα Φυλακών και δικηγόροι του Δικαστηρίου Kρατικής Ασφάλειας βρίσκουν την ευκαιρία να μας πουν: «Οταν η αστυνομία κάνει έφοδο στα γραφεία μας τους λέμε, μάταια, ότι είναι παράνομο. Στα δικαστήρια προσπαθούμε να εφαρμόσουμε τους νόμους χωρίς αποτέλεσμα. Στις φυλακές μάς κάνουν σωματικό έλεγχο. Κατάσχουν τα χαρτιά μας με πρόσχημα ότι είναι άσχετα με την υπόθεση. Καταλύεται κάθε έννοια του απορρήτου. Δεχόμαστε απειλές, ότι δήθεν υπερασπιζόμαστε τρομοκράτες. Ο εκφοβισμός είναι συνεχές φαινόμενο. Πολλοί δικηγόροι εγκαταλείπουν τους πελάτες για να μη χαρακτηριστούν οι ίδιοι τρομοκράτες. Οι κρατούμενοι εκβιάζονται. Aπό το να αποκτήσουν το απλούστερο πράγμα (χαρτί τουαλέτας) μέχρι να αποκηρύξουν τις ιδέες τους και να συνεργαστούν με τη διεύθυνση. Δεν υπάρχει ιατρική περίθαλψη στις φυλακές. Σε περιπτώσεις εμφραγμάτων το νοσοκομειακό ήλθε δύο ώρες αργότερα. Tι θα γίνει στα κελιά απομόνωσης που δεν θα υπάρχει συγκρατούμενος να ειδοποιεί; ». Μια δικηγόρος δηλώνει: «Οι φυλακές τύπου Φ είναι ο νέος τρόπος
 Eιδικότερα στην αναφορά τους για τις φυλακές τύπου Φ είναι κατηγορηματικοί: «Aυτός ο τύπος φυλακών καταστρέφει όλες τις ανθρώπινες αξίες. Εκμηδενίζονται η
εμπιστοσύνη, η αλληλεγγύη, το μοίρασμα. Σ' αυτά τα ανθρώπινα θύματα κυριαρχεί η ανασφάλεια για τον εαυτό τους και τους άλλους. Η προσπάθεια είναι να χάσουν οι κρατούμενοι την αλληλεγγύη τους, να μην είναι κοινωνικοί, να καλλιεργηθούν ο εγωισμός και η συνεργασία με τις αρχές. Η απομόνωση επιτρέπει όποιος θέλει να κάνει βασανιστήρια».
 Παράλληλα, τονίζουν ότι περιορίζεται το δικαίωμα υπεράσπισης του κατηγορούμενου και αναφέρουν για παράδειγμα, το Κοτζαελί όπου για 368 κρατούμενους προβλέπονται 8 δωμάτια επισκέψεων, όπου ένας δικηγόρος βλέπει έναν κρατούμενο στις περιορισμένες ώρες επισκεπτηρίου. Αντιθέτως, προβλέπονται
300 δεσμοφύλακες και άλλοι 200 εξωτερικοί φρουροί. Οι υπεύθυνοι δηλώνουν πως όλα αυτά γίνονται για λόγους ασφαλείας, όμως η ασφάλεια του κρατούμενου πρέπει
να βρίσκεται υπό την εγγύηση του κράτους και να εξαρτάται αποκλειστικά από το υπουργείο Δικαιοσύνης και όχι από την αστυνομία και το στρατό. Η ζωή των κρατουμένων απειλείται τακτικά, όπως αποδεικνύουν οι θάνατοι από εσωτερική αιμορραγία ή πυροβολισμούς σε επιθέσεις της αστυνομίας το 1995-'96-'99. Οποιος
μπαίνει στη φυλακή, υπογραμμίζουν, πρέπει να έχει δικαίωμα ζωής και να βρίσκεται υπό την προστασία του νόμου. 
 Το κίνημα αλληλεγγύης ενάντια στις φυλακές τύπου Φ είναι μικρό ακόμη στην Τουρκία της φτώχειας, των προβλημάτων επιβίωσης και της καταπίεσης. Λίγα συνδικάτα το υποστηρίζουν ανεπίσημα και κάποια κόμματα, όπως τα HADEP, SIP, EMEP, PDP, DDP. Ολοι βρίσκονται με τα μάτια στραμμένα στην Ευρώπη και το λένε.
Την Ευρώπη που έδωσε όμως το αρχικό μοντέλο τέτοιων απάνθρωπων φυλακών, τις οποίες σήμερα το τουρκικό καθεστώς επικαλείται χαρακτηρίζοντας τις φυλακές τύπου Φ πρόοδο κι εκσυγχρονισμό. 
 Οι πολιτικοί κρατούμενοι απεργοί πείνας στις τουρκικές φυλακές είχαν αρχίσει να
πεθαίνουν, όταν ο στρατιωτικός εισαγγελέας Νετζάτι Οζντεμίρ, γνωστός για τη δυνατότητά του να συνδιαλέγεται με τους κρατουμένους, κλήθηκε από την κυβέρνηση να αναλάβει το χειρισμό της κρίσης ως διευθυντής στη μεγαλύτερη φυλακή της χώρας, τη Μπαϊράμπασα της Κωνσταντινούπολης. 
 Η κυβέρνηση σχεδίαζε επιχείρηση επέμβασης στις φυλακές, κάτι που θα δημιουργούσε τεράστιο πρόβλημα από τις αντιδράσεις της κοινής γνώμης που ήδη είχε ευαισθητοποιηθεί και από τις συνεχείς επιθέσεις σε βάρος συγγενών κρατουμένων έξω από τις φυλακές. Αιτήματα των κρατουμένων ήταν ανθρώπινες συνθήκες στις φυλακές, να σταματήσει η κακοποίησή τους με κάθε αφορμή.
 Στο δικηγορικό γραφείο του την Κωνσταντινούπολη, μας μετέφερε τις εμπειρίες από μια επιτυχημένη πορεία στη διοίκηση των φυλακών, που όμως ενόχλησε τόσο ώστε σήμερα ο Ν. Οζντεμίρ να αντιμετωπίζει σειρά δικογραφιών για παράβαση καθήκοντος! 
 «Είμαι άνθρωπος του νόμου και σαν τέτοιος πιστεύω πως οτιδήποτε και να πιστεύει κάποιος έχει ίσα δικαιώματα απέναντι στη Δικαιοσύνη. Ο καθένας έχει διαφορετικό σώμα και μυαλό και ο νόμος πρέπει να καλύπτει όλους με ισότητα και
σεβασμό. Ο εισαγγελέας, ο δικαστής, η αστυνομία πρέπει να έχει ουδέτερη συμπεριφορά και να εφαρμόζει το νόμο με τον ίδιο τρόπο, την ίδια αυστηρότητα σε όλους. Ετσι πρέπει να γίνεται, αλλιώς η διαμάχη μεταξύ των ανθρώπων θα συνεχίζεται επ' άπειρον. Σαν εισαγγελέας επιχείρησα να κάνω πράξη αυτές τις αρχές. Την αποστολή που μου ανέθεσαν την ανέλαβα ύστερα από σκέψη γιατί δεν ήθελα να βάλω το κεφάλι μου για τους κομμουνιστές», μας λέει. Στους ανωτέρους του δήλωσε ότι τα προβλήματα στη φυλακή οφείλονταν κατά 50% στη συμπεριφορά των αρχών, 30% στις συνθήκες διαβίωσης και 20% στους ίδιους τους κρατουμένους.
 «Mπαίνοντας στο Μπαϊράμπασα, το πρώτο που ένιωσα ήταν η αφόρητη δυσοσμία. Tα νερά από τις σπασμένες αποχετεύσεις έρρεαν μέχρι την κουζίνα, όπου έτρωγαν 3.500 έγκλειστοι. Οι κρατούμενοι στερούνταν τα πάντα και κατηγορούνταν πως κατείχαν από όπλα μέχρι ρουκέτες. Σε έρευνα που κάναμε δεν βρέθηκε τίποτε απολύτως. Το προσωπικό της φυλακής συνεχώς προσπαθούσε να εμποδίσει τις κινήσεις μου. Η συνάντηση που ήθελα με τους επικεφαλής των 18 οργανώσεων της φυλακής εμποδίστηκε λες και επρόκειτο για την πτώση του τείχους του Βερολίνου.
Τελικά, λίγες απλές και λογικές κινήσεις που προβλέπονταν και από τον κανονισμό της φυλακής ήταν αρκετές για να εγκαθιδρυθεί μια ανθρώπινη κατάσταση
μοναδική στις φυλακές της Τουρκίας. Τα ανθρώπινα δικαιώματα πρέπει να προσφέρονται όπως το νερό, όχι να παραχωρούνται. Είμαι αντίθετος στις φυλακές "Φ" γιατί γυρίζουν σε μεσαιωνικό μοντέλο».
 Στο Αρμουτλου, μια από τις αυθαίρετες συνοικίες σε λόφο στις παρυφές της Κωνσταντινούπολης, δεν υπάρχει οικογένεια που να μην έχει κάποιο μέλος της στη
φυλακή για πολιτικούς λόγους ή κάποιον νεκρό. Η γειτονιά δημιουργήθηκε το 1989
και δέχτηκε 4 επιθέσεις ειδικών δυνάμεων από το '90 έως το '92 καθώς -όπως λένε- το κράτος θέλει να διαθέσει την περιοχή που έχει ωραία θέα για κατοικίες
 Εδώ μένει και η Ογια Γκοκμπαϊράκ, δικηγόρος, που σήμερα βρίσκεται σε αναπηρικό
καροτσάκι από τα βασανιστήρια, αλλά δεν έπαψε ποτέ να αγωνίζεται και αποτελεί μορφή στη διεκδίκηση των ανθρώπινων δικαιωμάτων. «Αυτό το μέρος που βλέπετε, μας λέει, το φτιάξαμε με τα χέρια μας. Στις επιθέσεις της αστυνομίας αντισταθήκαμε όλοι μαζί· ακόμη και τα μικρά παιδια με τις πέτρες βοήθησαν. Σε μία μόνο ημερα συνέλαβαν 300 άτομα, ακόμη και τους ξένους παρατηρητές που βρέθηκαν εδώ. Ομως είμαστε ενωμένοι και νικήσαμε. Εδώ επικρατεί η αλληλεγγύη. Αν κάποιος αρρωστήσει αμέσως το ξέρουν όλοι και φροντίζουν γι' αυτόν, όπως και
σε κάθε πρόβλημα. Δεν θα πάψουμε ν' αγωνιζόμαστε», θα πει.
 Η Κεζμπάν Μπεγκντάς μας μιλά για τον γιο της Μουσταφά, που σκοτώθηκε από την αστυνομία το 1996 στη μέση του δρόμου στην Κωνσταντινούπολη μαζί με τον Μουχαρέμ Καράκους. Σήμερα και οι δύο θεωρούνται μάρτυρες. Οι δυο τους είχαν κυριολεκτικά φτιάξει τη γειτονιά με τα χέρια τους, φως, νερό, αποχετεύσεις. Η Κεζμπάν είναι από τα ιδρυτικά μέλη της TAYAD, της Ενωσης Οικογενειών Πολιτικών
Κρατουμένων. Από το 1984 οι μανάδες είχαν αρχίσει τις διαμαρτυρίες, βλέποντας τα παιδιά τους να βασανίζονται και να σκοτώνονται. Σήμερα, συνεχίζουν ν' αγωνίζονται για τους ίδιους λόγους. Θέλει να μεταφέρουμε τη φωνή διαμαρτυρίας για τις φυλακές τύπου-Φ στον υπόλοιπο κόσμο.
 Η σιδερένια πόρτα στα γραφεία του περιοδικού «Vatan» («Πατρίδα»), νόμιμου εντύπου της παράνομης κομμουνιστικής οργάνωσης DHKP-C, που δίνει την εντύπωση φρουρίου, ανοίγει για να σύρουν τα βήματά τους μέσα τέσσερις από τους 1.500 απεργούς πείνας του 1996 στις φυλακές της χώρας.
 Οι βλάβες στην υγεία τους από την απεργία θανάτου των 69 ημερών είναι μόνιμες και τα νευρολογικά προβλήματα φανερά. Μαζί τους και η Μελέκ, μητέρα του ενός, η οποία βασανίστηκε επί 50 ημέρες, μόνο γιατί πήγε να δει το γιο της στη φυλακή. Κλαίει όσο ακούει τον Μεχμέτ Ακντεμίρ, έναν δημοσιογράφο που καταδικάστηκε σε 4, 5 χρόνια φυλακή για άρθρα σχετικά με την καταπίεση των δικαιωμάτων, που θεωρήθηκαν προπαγάνδα κατά της ασφάλειας του κράτους.
 Εκείνος μας λέει: «Η βία και τρομοκρατία στις φυλακές είχε φτάσει στο απροχώρητο. Στις μεταγωγές χτυπούσαν αλύπητα και για το απλούστερο αίτημα χρειαζόταν γραφειοκρατική διαδικασία. Κάποιοι κρατούμενοι επρόκειτο να μεταφερθούν σε κελιά απομόνωσης στο Εσκί Σεχίρ. Κάναμε την απεργία για να διεκδικήσουμε το δικαίωμα να παραμείνουμε ανθρώπινα όντα. Αυτός είναι και τώρα
ο αγώνας για τις φυλακές-Φ. Το κράτος, αδιάλλακτο, μας άφησε να πεθάνουμε. Ο αντιτρομοκρατικός νόμος δεν αφορά μόνο βόμβες και πιστόλια. Καθένας που υψώνει
φωνή κατηγορείται για προσβολή του κράτους και όσοι τον γνωρίζουν, είναι δυνατόν ν' ανακριθούν, κάτι που συνήθως σημαίνει βασανιστήρια. Δύο άτομα μπορεί να θεωρηθούν "παράνομη οργάνωση". Το κράτος μιλά για σταθερότητα, αλλά είναι όλα σχεδιασμένα για να σιγάσει κάθε φωνή. Ο λαός πεινά, γιατί ασύλληπτα κονδύλια ξοδεύονται σε στρατιωτικό εξοπλισμό. Είναι πρόβλημα του ιμπεριαλισμού, καθώς τα τουρκικά μονοπώλια συνεργάζονται άμεσα με το Διεθνή Οργανισμό Εμπορίου και η πολιτική ασφάλειας εκπορεύεται κατευθείαν από τη CIA», υποστηρίζει.
 Σήμερα, όλα δείχνουν ότι προετοιμάζεται μια μεγάλης έκτασης απεργία πείνας για
