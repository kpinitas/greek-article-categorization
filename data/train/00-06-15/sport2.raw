Μετά τη νοτιοαμερικανική αγορά η ΑΕΚ στρέφεται τώρα και στην ιταλική, για την εύρεση αμυντικού. Ο Πέτρος Στάθης βρίσκεται από χθες στην Ιταλία, όπου διαπραγματεύεται την απόκτηση σέντερ μπακ, ο οποίος δεν είναι κατ' ανάγκην Ιταλός. Περισσότερα στοιχεία δεν διέρρευσαν, αλλά είναι πολύ πιθανό να ενδιαφέρει την ΑΕΚ Νοτιοαμερικανόςκεντρικός αμυντικός που αγωνίζεται στο ιταλικό πρωτάθλημα. Πριν από ένα μήνα είχε προταθεί στην ΑΕΚ ο 27χρονος Χουάρες Τεξέιρα, Βραζιλιάνος σέντερ μπακ της Λέτσε, αλλά η περίπτωσή του δεν προχώρησε. 
 Χθες λύθηκε κοινή συναινέσει το συμβόλαιο με τον Δημήτρη Μάρκο, σειρά έχει τώρα ο Ευριπίδης Κατσαβός. Στασιμότητα υπάρχει στη μεταγραφική περίπτωση του Κώτσιου, ενώ μάλλον δεν θα γίνει η μεταγραφή του Λευκορώσου Κλεμπ. Τη Δευτέρα θα ανακοινώσει η ΠΑΕ τις τιμές στα διαρκείας της νέας σεζόν. 
 Στις 31 Ιουλίου και την 1η Αυγούστου θα γίνει στο ΟΑΚΑ το τουρνουά του SuperSport με τη συμμετοχή των ΑΕΚ, Παναθηναϊκού, Σοσιεδάδ. Αναζητείται μία ακόμη ομάδα, επαφές γίνονται με Αστον Βίλα, Φιορεντίνα και μία γερμανική. 
 MΠAPAZ Tο πρώτο μπαράζ πριν από τη διαδικασία των μπαράζ για την παραμονή στη Γ  Eθνική γίνεται σήμερα στις 8 το βράδυ στη Nέα Σμύρνη. Aντίπαλοι, η Nεάπολη και η Nίκη Bόλου. Οποιος χάσει θα υποβιβαστεί αυτόματα στη Δ  Eθνική. Ο νικητής θα διεκδικήσει την παραμονή του σε αγώνες μπαράζ με το Λεωνίδιο.
