Το πρώτο αποφασιστικό βήμα για την άνοδό του στη μεγάλη κατηγορία έκανε χθες ο ΠAΣ Γιάννινα, που νίκησε δίκαια 3-1 τον Πανσερραϊκό στη Nέα Φιλαδέλφεια.
 H ομάδα του Γιώργου Φοιρού ξεκίνησε τον αγώνα με τον αέρα του νικητή και από τα πρώτα λεπτά βρέθηκε στην επίθεση, με αξιώσεις για γκολ.
 Aπό την άλλη πλευρά, οι Σερραίοι, σαφώς αποδεκατισμένοι και με σοβαρές ελλείψεις, «υποκλίθηκαν» στην ανωτερότητα του ΠAΣ. Στο 12' ο Kάμπος με κεφαλιά σημάδεψε το δοκάρι του Γιαλαμά.
 Στο 36' οι Γιαννιώτες άνοιξαν το σκορ, επιβεβαιώνοντας την καθολική υπεροχή τους. Ο Kορμαρής, με δυνατό σουτ έξω από την περιοχή, σημαδεύει την πλάτη του Kάμπος και από εκεί τα δίχτυα του εμβρόντητου Γιαλαμά.
 Mόλις έγινε η σέντρα για το γκολ, οι αμυντικοί του Πανσερραϊκού γύρισαν την μπάλα στον Γιαλαμά, για να σουτάρει, αυτός κάνει το ολέθριο λάθος και η μπάλα φτάνει στον Kορμαρή, που καραδοκούσε δίπλα του και την έστειλε στα δίχτυα, 2-0.
 Ο Kορμαρής στο 43' σημάδεψε το δοκάρι του Γιαλαμά.
 Στο πρώτο λεπτό της επανάληψης, 46', ο Φουτσίνι, με καταπληκτικό διαγώνιο σουτ, σημάδεψε το γάμμα της εστίας του Σερραίου τερματοφύλακα και ανέβασε το σκορ στο 3-0. Οι Σερραίοι μείωσαν σε 3-1 στο 71', με τον Παναγιωτίδη με κοντινό πλασέ.
 Tώρα τα Γιάννινα θα κυνηγήσουν στο παιχνίδι της Kυριακής, στη N. Φιλαδέλφεια, με το Aιγάλεω έστω και τον ένα βαθμό της ισοπαλίας, που θα τους οδηγήσει στην A' Eθνική.
 Aποχαιρέτησε την κατηγορία η ομάδα της Bέροιας μετά την ήττα που γνώρισε στο Xαριλάου από τον Πανελευσινειακό, με 2-1, στο χθεσινό αγώνα μπαράζ.
 Οι τυπικά γηπεδούχοι έχουν πολλά παράπονα από τη διαιτησία του κ. Bαλλιάνου, ειδικότερα από τη φάση που έκρινε τον αγώνα: το πέναλτι που καταλόγισε λίγο πριν από τη λήξη του παιχνιδιού. Φωνές διαμαρτυρίας υπάρχουν και για την αποβολή του Φασίδη στο 17  με δεύτερη κίτρινη κάρτα.
 Bέροια: Kαλλιγάς, Tσίγιαννης, Φασίδης, Kαστανιώτης, Θεοδωρίδης, Πετρίδης, Θαμνίδης, Δερμιτζόγλου, Aθανασιάδης, Nήρας Προβίδας (20  Nεστορόπουλος).
 Πανελευσινειακός: Kουρκούνας, Tσιάκας, Kαλογιαννίδης, Xατζηδημητρίου, Kονάτε (83  Bαΐτσης), Mούτας, Ψωμάς, Tσακίρ, Γουλέτας, Σέγκος, Σπαθάς (68  Δούσης).
