«Νέφος» προστίμων απειλεί από την ερχόμενη Τρίτη 20 Ιουνίου τους οδηγούς των αυτοκινήτων που δεν θα έχουν φροντίσει να ρυθμίσουν κινητήρες και να αποκτήσουν Κάρτα Ελέγχου Καυσαερίων (ΚΕΚ). Από την παραπάνω ημερομηνία, οι 18 κινητές μονάδες των υπουργείων Μεταφορών και ΠΕΧΩΔΕ δεν θα περιορίζονται σε συστάσεις, αλλά θα επιβάλλουν τις προβλεπόμενες ποινές: 
 _ Πρόστιμο 50.000 δραχμών εάν το αυτοκίνητο βρεθεί χωρίς ΚΕΚ και εκπέμπει υπερβολικά καυσαέρια.
 _ Πρόστιμο 10.000 εφ' όσον δεν διαθέτει ΚΕΚ, αλλά εκπέμπει καυσαέρια εντός των 
 _ Ακύρωση της ΚΕΚ με την οποία είναι εφοδιασμένο εφ' όσον διαπιστωθεί ότι εκπέμπει υπερβολικά καυσαέρια.
 Κατά το διάστημα που οι κινητές μονάδες δεν επέβαλαν πρόστιμα, έγιναν μετρήσεις σε 3.500 αυτοκίνητα και διαπιστώθηκε ότι: 
 _ Το 25% βρέθηκε χωρίς ΚΕΚ, αλλά με «κανονικά» καυσαέρια.
 _ Το 20% διαπιστώθηκε ότι έχει ΚΕΚ, αλλά εξέπεμπε υπερβολικά καυσαέρια.
 _ Νομίμως, δηλαδή με ΚΕΚ και καυσαέρια εντός των ορίων, βρέθηκε το 40% των οχημάτων.
