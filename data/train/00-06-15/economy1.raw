Τελικά, η Σοφοκλέους «δεν συνεμορφώθη προς τας υποδείξεις» των ανησυχούντων αναλυτών της Morgan Stanle yπου έσπευσαν να χαρακτηρίσουν ως «ακριβή και υπερτιμημένη» την ελληνική χρηματιστηριακή αγορά, προκαλώντας οξύτατες αντιδράσεις αλλά και τα ανακλαστικά των εγχώριων επενδυτών.
 Η έκδηλη ανησυχία που είχε προκληθεί μεταξύ των επενδυτών κατά την προχθεσινή συνεδρίαση, όταν δημοσιοποιήθηκε το γνωστό «ραπόρτο» της MSCI εν μέσω συναλλαγών, παραχώρησε χθες τη θέση της σε ένα αγοραστικό «ξέσπασμα» που έστειλε κατά 1, 16% υψηλότερα το δείκτη, στις 4.366, 61 μονάδες.
 Ηταν η καλύτερη απάντηση που θα μπορούσε να δώσει η αγορά απέναντι σε περίεργες, αν μη τι άλλο, εκτιμήσεις διεθνών αναλυτών που βλέπουν κατά καιρούς 
το φως της δημοσιότητας, μέσω ξένων ειδησεογραφικών πρακτορείων, σε περιόδους που -τυχαία, άραγε; - η Σοφοκλέους διανύει στιγμές ανασφάλειας και επιφυλακτικότητας. 
 Τα ισχυρά θεσμικά χαρτοφυλάκια των μεγαλύτερων ελληνικών τραπεζών (Εθνική, Πίστεως, Eurobank κ.ά.), εγκαταλείποντας την τακτική του χρηματιστηριακού «κατενάτσιο» αποφάσισαν χθες να δράσουν συντονισμένα και προχώρησαν μαζικά σε αγορές στην πιο αποφασιστική στιγμή της χθεσινής συνεδρίασης, όταν ολόκληρη η αγορά έδειχνε να μετεωρίζεται μεταξύ φθοράς και αφθαρσίας.
 Αλλωστε, οι τιμές των blue chips της Σοφοκλέους έχουν από καιρού διαμορφωθεί σε δελεαστικά επίπεδα, καθιστώντας, έτσι, πρόσφορες αλλά και αποδοτικές τις αγοραστικές πρωτοβουλίες των θεσμικών χαρτοφυλακίων.
 Η μάλλον απροσδόκητη παρέμβαση των τραπεζικών επενδυτικών εταιρειών, που έφερε 
όλα τα χαρακτηριστικά της καλώς εννοούμενης (και επιβαλλόμενης, άλλωστε, σε τέτοιες στιγμές) θεσμικής στήριξης, εκδηλώθηκε με μαζικές εντολές αγορών τραπεζικών, κατά βάση, τίτλων αλλά και ισχυρών μετοχικών αξιών από το χώρο της 
 Ηταν ακριβώς η στιγμή που ο γενικός δείκτης «φλέρταρε» επικίνδυνα με τα επίπεδα των 4.250 μονάδων -κατώτατα όρια στήριξης, κατά τους ειδήμονες της αγοράς- ενώ οι μικροεπενδυτές, σφόδρα απογοητευμένοι από τις εξελίξεις, είχαν περιορίσει στο ελάχιστο δυνατό τις ρευστοποιήσεις τους, χωρίς να τολμούν ωστόσο και να τοποθετηθούν κάτω από το βαρύ κλίμα αβεβαιότητας και επιφυλακτικότητας που είχε διαμορφωθεί. 
 Το αγοραστικό «μπαράζ» των θεσμικών χαρτοφυλακίων άλλαξε τον ρου της συνεδρίασης και διέλυσε, εν πολλοίς, το θολό σκηνικό που είχε επιμελώς στηθεί για άλλη μια φορά. Τα χρηματιστηριακά γραφεία, οι treiders και οι μικροεπενδυτές που έλαβαν το «μήνυμα» των ισχυρών της αγοράς έσπευσαν και αυτοί να τοποθετηθούν, δίνοντας περαιτέρω ώθηση στις τιμές των μετοχών.
 Ο τζίρος συναλλαγών, που μέχρι εκείνη τη στιγμή είχε περιοριστεί δραματικά, διογκώθηκε μέσα στα λίγα λεπτά της αυξημένης αγοραστικής δραστηριότητας, για να προσεγγίσει τελικά τα 120 δισ. δρχ., επίπεδα τα οποία θεωρούνται μάλλον ικανοποιητικά δεδομένων των συνθηκών που έχουν αναπτυχθεί. Για να έχει, βέβαια, συνέχεια η ανοδική τάση που εκδηλώθηκε χθες, ο τζίρος των ημερησίων συναλλαγών θα πρέπει να ενισχυθεί και να σκαρφαλώσει σε πολύ υψηλότερα επίπεδα, κάτι που συναρτάται ευθέως με την αποκατάσταση κλίματος ηρεμίας στη χρηματιστηριακή αγορά. 
 Με τη λήξη των συναλλαγών, από τις πλέον κερδισμένες μετοχές του τραπεζικού τομέα (που πρωταγωνίστησε στις χθεσινές εξελίξεις) ήταν αυτές της Εργασίας (
 Η μετάγγιση του αγοραστικού ενδιαφέροντος και προς τις περιφερειακές μετοχές δημιούργησε χθες κέρδη 4% για τον κλάδο της Παράλληλης Αγοράς και 2, 97% για τους κατασκευαστικούς τίτλους. 
