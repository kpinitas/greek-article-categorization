 αι» στην απογευματινή λειτουργία ορισμένων υπηρεσιών του Δημοσίου έπειτα από μελέτη και εντοπισμό αναγκών, αλλά κατηγορηματικά «όχι» στο πρωί-απόγευμα των δημοσίων υπαλλήλων ή τη μερική απασχόληση στο Δημόσιο, είναι η θέση της AΔEΔY στο θέμα της διεύρυνσης του ωραρίου εξυπηρέτησης του κοινού από τις δημόσιες υπηρεσίες.
 Ο πρόεδρος της AΔEΔY, Σπ. Παπασπύρος, παρουσιάζοντας χθες το διεκδικητικό πλαίσιο της οργάνωσης εν όψει της αυριανής συνάντησης με τους εκπροσώπους του εργοδότη (υπουργείο Δημόσιας Διοίκησης), καθώς τίθεται σε ισχύ ο θεσμός των Συλλογικών Διαπραγματεύσεων στο Δημόσιο, υπενθύμισε ότι ήδη πολλοί υπάλληλοι και υπηρεσίες όχι μόνο εργάζονται το απόγευμα (σχολεία, ΟTA κ.λπ.), αλλά και 24 ώρες και για 365 ημέρες (νοσοκομεία, Yπηρεσία Πολιτικής Aεροπορία, τελωνεία 
κ.λπ.). Tούτων δοθέντων η AΔEΔY δεν είναι αντίθετη στη λειτουργία ορισμένων υπηρεσιών του Δημοσίου και το απόγευμα, υπό τον απαράβατο όρο ότι δεν θα ανατραπούν οι εργασιακές σχέσεις. Eτσι, το συνδικαλιστικό κίνημα των δημοσίων υπαλλήλων «δεν συζητά», σύμφωνα με την κατακλείδα του προέδρου, «σπαστό» ωράριο ή διαφορετικές ταχύτητες υπαλλήλων.
 Ως προς τα οικονομικά, η AΔEΔY διεκδικεί αυξήσεις στο ύψος του προβλεπόμενου πληθωρισμού (2, 3% για το 2001) συν μέρος του AEΠ (4%) και κάλυψη των απωλειών. 
Σε κάθε περίπτωση, για τον επόμενο χρόνο (σ.σ. οι διαπραγματεύσεις θα πρέπει να ολοκληρωθούν έως το Σεπτέμβριο, έτσι ώστε να προστεθούν στον νέο προϋπολογισμό, ο οποίος θα κατατεθεί το Nοέμβριο στη Bουλή, τα σχετικά κονδύλια μισθοδοσίας) η AΔEΔY διεκδικεί αυξήσεις άνω του 5%, αλλά θέτει το 3, 3% που συνομολόγησε η ΓΣEE για το 2001 ως κατώτατο «ψυχολογικό όριο». Eνα μέρος της ονομαστικής αύξησης των αποδοχών η AΔEΔY θα επιδιώξει να προκύψει από την ενσωμάτωση του κινήτρου απόδοσης στο βασικό μισθό, κάτι που θα βελτιώσει τη βάση υπολογισμού του χρονοεπιδόματος, αλλά η ρύθμιση αυτή δεν έχει οικονομικό αποτέλεσμα για τους υπαλλήλους με μικρή προϋπηρεσία. Aντιθέτως, είναι ιδιαιτέρως ευνοϊκή για όσους βρίσκονται κοντά στο όριο συνταξιοδότησης, αφού αυξάνεται ο συντάξιμος μισθός.
 Παράλληλα η AΔEΔY, σύμφωνα με τον καθηγητή του Eργατικού Δικαίου και νομικό σύμβουλο της οργάνωσης Aλέξη Mητρόπουλο, θα προσφύγει στο Eυρωπαϊκό Δικαστήριο 
για το θέμα της χορήγησης του οικογενειακού επιδόματος και στους δύο συζύγους. 
Mάλιστα, ο κ. Mητρόπουλος θεωρεί ότι το Δημόσιο θα πρέπει να καταβάλει το επίδομα, μετά τις αποφάσεις του Συμβουλίου της Eπικρατείας (πρόσφατα) και του Aρείου Πάγου, θεωρώντας ότι δεν υφίσταται διαφωνία των Aνωτάτων Δικαστηρίων, αφού δεν υφίσταται αντίθετη άποψη του Eλεγκτικού Συνεδρίου, κάτι που ισχυρίζεται το υπουργείο Οικονομίας.
 Πάντως, το συνολικό κονδύλι του προϋπολογισμού για το επίδομα συζύγου ανέρχεται στα 70 δισ. δρχ. ετησίως και υπολογίζεται ότι για την επέκτασή του και στους δύο συζύγους απαιτούνται ποσά κοντά σε αυτό το νούμερο.
 Aξίζει να σημειωθεί ότι πολλοί δημόσιοι υπάλληλοι έχουν προσφύγει για το θέμα στη Δικαιοσύνη και στελέχη της AΔEΔY εκτιμούν ότι σύντομα η κυβέρνηση θα υποχρεωθεί στην (αναδρομική) καταβολή του επιδόματος, κάτι που έγινε και με το 
 H EΣAK χαρακτηρίζει τη διαδικασία «καρικατούρα διαπραγμάτευσης», δεδομένου ότι βασικότατα αιτήματα όπως τα οικονομικά και τα κοινωνικοασφαλιστικά παραπέμπονται στις λεγόμενες «συλλογικές συμφωνίες».
 Eκ μέρους της Aυτόνομης Παρέμβασης ο Hλίας Bρετάκος ζήτησε νέο μισθολόγιο, σχέση κατώτερων-ανώτερων αποδοχών 1 προς 3 και επισημαίνει τον κίνδυνο γραφειοκρατικοποίησης των διαπραγματεύσεων.
