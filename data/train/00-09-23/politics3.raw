 «Διεκδικούμε ως γυναίκες ίσες ευκαιρίες. Το ζητούμενο για μας δεν είναι τι εθνικότητας είσαι, αλλά τι ζητάς και σε τι στοχεύεις». Aυτή είναι μία από τις προσδοκίες της Tουρκοκύπριας δημοσιογράφου Σεβγκούλ Ουλουντάγκ, 41 χρόνων, και 
συμπίπτει με την προσδοκία της συνομήλικής της Ελληνοκύπριας Καίτης Οικονόμου. 
Τα τελευταία 5 χρόνια οι δύο γυναίκες εργάζονται από κοινού για την ειρηνική επίλυση του κυπριακού προβλήματος και όχι μόνο, αφού σπούδασαν την τέχνη αυτή στο Harvard και είναι μέλη του «Harvard Universit y's Women Woging Peace Global 
Network». Συναντήσαμε και τις δύο γυναίκες στο «1ο Διεθνές Συνέδριο για τον Πολιτισμό της Ειρήνης από Γυναίκες Δημιουργούς της Μεσογείου», που έγινε στη Ρόδο στις αρχές του μήνα. Kαι η Kαίτη και η Σεβγκούλ μας άνοιξαν την καρδιά τους.
 Tο διαίρει και βασίλευε των  Bρετανών έφερε το μίσος
 Η Σεβγκούλ Ουλουντάγκ γεννήθηκε το 1958 στη Λευκωσία. Eίναι δημοσιογράφος στην πολιτική τουρκοκυπριακή εφημερίδα «Γενιντουζέν» και συγγραφέας. Mιλάει αγγλικά 
Lexiston High Scholl. Πρόσφατα παρακολούθησε στο Harvard Universit yμαθήματα στο τμήμα που ασχολείται με την «Eιρηνική διαχείριση και διευθέτηση κρίσεων». Στο συγκεκριμένο τμήμα ήταν συμφοιτήτρια με την Kαίτη Οικονομίδου.
 «Ναι, εμπόδια και διωγμούς. Διότι από τη στιγμή που προσπαθείς να εισαγάγεις κάτι καινούργιο αρχίζουν οι αντιρρήσεις».
 «Διότι οι κοινωνίες έχουν διδαχτεί να εκτιμούν αυτόν ή αυτήν που δεν ταράσσει το κατεστημένο. Οταν εισάγεις κάτι καινούργιο, αμέσως σου απαντάνε ότι η προσπάθειά σου αντιπροσωπεύει μικρή μερίδα ανθρώπων. Οι εξουσιαστές είτε κυβερνούν στο Αζερμπαϊτζάν, είτε στην Αρμενία, είτε στη Σερβία αντιδρούν το ίδιο στις πρωτοποριακές ιδέες, διότι αισθάνονται ότι τους προκαλείς».
 Τι ήταν αυτό που σε παρακίνησε να δουλεύεις για την ειρήνη; 
 «Αρχισα να εργάζομαι γι' αυτήν επειδή είμαι δημοσιογράφος εδώ και 22 χρόνια. Θεωρώ τον εαυτό μου τυχερό διότι μπορώ να διασχίζω και να μπαίνω σε μέρη που υπό διαφορετικές συνθήκες δεν θα μπορούσα να επισκεφτώ. Μπορώ λόγω του επαγγέλματος να συνομιλώ με ανθρώπους που συναντώ και να ανταλλάσσω απόψεις για την ειρήνη. Aυτό συμβαίνει και με τις ομάδες των γυναικών».
 Η θέση σας ως γυναίκα σάς βοηθά να διειδύετε στη διαχείριση διαφόρων προβλημάτων; 
 «Οχι, διότι θεωρείσαι κατώτερο ον. Οι γυναίκες θεωρούνται πολίτες β' κατηγορίας σε όλες τις κοινωνίες. Οταν σε βλέπουν δραστήρια σε εκλαμβάνουν λάθος και σε αντιμετωπίζουν σαν ένα αγκάθι μέσα στο νύχι. Πολλές φορές έχασα τη δουλειά μου. Πολλές φορές απειλήθηκα έντονα για τις πρωτοβουλίες και τη στάση μου. Δεν μπορώ να πιάσω δουλειά σε κρατικές θέσεις διότι είμαι καταγραμμένη στη μαύρη λίστα. Το ίδιο συμβαίνει και με το σύζυγό μου, που εργαζόταν στο Εμπορικό και Βιομηχανικό Επιμελητήριο. Επειδή μου συμπαραστάθηκε 
έμεινε 8 χρόνια άνεργος. Πλήρωσε και αυτός το τίμημα. Δυστυχώς, τίποτα δεν σου 
δίνεται στο δίσκο, τα πάντα έχουν τίμημα, κυρίως όταν πρόκειται να υποστηρίξεις μια ιδέα».
 Βιώνετε ως ζευγάρι και σήμερα τους διωγμούς από το καθεστώς Ντενκτάς; 
 «Οχι. Είναι η μοναδική περίοδος της ζωής μας που δουλεύουμε και οι δύο, διότι παλαιότερα δουλεύαμε εκ περιστάσεως. Ο σύζυγός μου σήμερα είναι 52 χρόνων. Εγινε και αυτός δημοσιογράφος και συνεργάζεται με την εφημερίδα "Γενιντουζέν" (κυκλοφορεί στο τουρκοκρατούμενο τμήμα της Κύπρου). Η κυβέρνηση Ντενκτάς έχει πρόβλημα με τις παρουσίες μας, και κυρίως τη δική μου. Ενοχλείται διότι βγαίνω 
στα διεθνή "φόρα" και τους καταγγέλλω ανταλλάσσοντας απόψεις για την ειρήνη με 
 Καθ' όλη τη διάρκεια της ομιλίας σας στο Συνέδριο αφορίσατε τον εθνικισμό. Τι 
 «Σημαίνει διάκριση σε ομάδες ανθρώπων. Η Κύπρος, για παράδειγμα, είναι ελληνικό έθνος. Υπάρχει όμως και η τουρκική εθνότητα. Αυτή η διατύπωση προκαλεί τη σύγκρουση. Πριν από τις εθνικές διακρίσεις οι άνθρωποι ζούσαν σε μια κοινότητα. Τουρκοκύπριοι και Ελληνοκύπριοι προσπαθούσαν να ζήσουν και να δημιουργήσουν σε ένα κομμάτι γης. Μετά άρχισε ο διαχωρισμός. Εσύ είσαι Ελληνας, εσύ είσαι Τούρκος, έως ότου ήρθαν οι Βρετανοί με τα εγκλήματα και τις 
βαρβαρότητες, οι οποίοι εφάρμοσαν την πολιτική τού διαίρει και βασίλευε. Ετσι ήταν εύκολο να καλλιεργηθούν οι αντιδικίες. Οι Ελληνοκύπριοι δημιούργησαν την ΕΟΚΑ που στόχευε στην ένωση με την Ελλάδα. Από την άλλη, οι Βρετανοί προσέλαβαν ως αστυνομικούς Tουρκοκυπρίους με στόχο να καλλιεργήσουν την αλληλοεξόντωση των εθνοτήτων. Η σύνθετη αυτή κατάσταση έφερε τη μιζέρια, το μίσος, την κακία.
 Ανάμεσα στο 1963-'74 οι Τουρκοκύπριοι υπέφεραν πολύ, διότι και αυτοί αναγκάστηκαν να ζουν κάτω από βρετανική κυριαρχία. Το 1974 και οι Τουρκοκύπριοι εγκατέλειψαν τα χωριά τους. Θυμάμαι εκείνη την εποχή με μελανά χρώματα. Δεν είχαμε βενζίνη. Δεν είχαμε ψωμί να φάμε. Δεν επιτρεπόταν να κτίσουμε σπίτια, διότι η τότε κυβέρνηση υποψιαζόταν ότι θα χρησιμοποιήσουμε το 
τσιμέντο για τη δημιουργία στρατιωτικών εγκαταστάσεων. Σήμερα ζούμε στην εποχή 
της παγκοσμιοποίησης και η έννοια του έθνους έχει διαφοροποιηθεί». 
 Αφού, λοιπόν, ζούμε σε νέα εποχή που τα σύνορα και τα συρματοπλέγματα πέφτουν, εσείς συμφωνείτε με την ύπαρξη των τουρκικών στρατευμάτων στο νησί και των συρματοπλεγμάτων που αυτά φυλάσσουν; 
 «Bασικά και οι δύο κοινότητες θα πρέπει να κατανοήσουν τους προβληματισμούς. Δηλαδή, γιατί αναγκάστηκαν να έρθουν τα τουρκικά στρατεύματα στο νησί; Ηρθαν γιατί υπήρχε διαμάχη μεταξύ Ελληνοκυπρίων και Τουρκοκυπρίων. Τα σύνορα, με την 
έννοια που με ρωτάτε εσείς, βρίσκονται στα μυαλά των ανθρώπων που αποφεύγουν να δουν το πραγματικό πρόβλημα. Πρέπει οι άνθρωποι να μάθουν ν' ανέχονται ο ένας τον άλλο. Αν δεν εμπεδώσουν την αλληλοκατανόηση και τον αλληλοσεβασμό, θα 
βρίσκονται πάντα στην ίδια κατάσταση, που κρατά 25 χρόνια. Μόνο αν ενώσουν τις 
σκέψεις τους και τις ιδέες τους θα μπορέσουν να οδηγηθούν σε λύση. Αν οι δύο πλευρές δεν συμφωνήσουν τι είδους λύση θέλουν, τα όρια και τα συρματοπλέγματα θα είναι πάντα εκεί».
 Λάβατε μέρος σε ένα φόρουμ που είχε αντικείμενο τον πολιτισμό. Tι έχετε να απαντήσετε για τους άνδρες των τουρκικών στρατευμάτων που βεβηλώνουν ναούς και 
αρχαιολογικούς χώρους κλέβουν τα μνημεία του πολιτισμού και τα μοσχοπωλούν στις γκαλερί της Ευρώπης και των ΗΠΑ; 
 Το συγκεκριμένο φόρουμ έχει τεθεί υπό την αιγίδα της η UNESCΟ, η οποία πολλές 
φορές έχει παρέμβει ώστε θησαυροί του πολιτισμού να γυρίσουν στον τόπο τους. Πάλι θα ισχυριστείτε ότι είναι προπαγάνδα; 
 «Ναι, όταν μιλάτε για τους άνδρες των στρατευμάτων. Δεν είναι οι στρατιώτες οι 
καταστροφείς. Ούτε οι έποικοι. Είναι Tουρκοκύπριοι λάτρεις του εύκολου κέρδους. Αν συλληφθεί στρατιώτης να κάνει τέτοιες πράξεις θα τιμωρηθεί παραδειγματικά». 
 Ποιο είναι το μήνυμα που αποκομίσατε από τη Συνάντηση της Ρόδου; 
 «Ηταν θετική, διότι πάνω από 100 γυναίκες της Μεσογείου ανταλλάξαμε απόψεις μέσα από αντιθέσεις. Θέλω να υπάρξει συνέχεια. Προτείνω και τη δημιουργία μιας 
 Η  Καίτη Οικονομίδου σπούδασε Πολιτικές Επιστήμες και Φιλοσοφία. Στη συνέχεια έκανε μεταπτυχιακό στην επίλυση συγκρούσεων. Τέλη Αυγούστου πήρε άλλο ένα πτυχίο με υποτροφία του Foreign Οffice με αντικείμενο την επίλυση διεθνών συγκρούσεων.
 «Είναι μια κίνηση πολιτών γυναικών και στοχεύει στην ειρήνη μέσω της κατανόησης, κόντρα στα πολιτικοστρατιωτικά κατεστημένα. Πασχίζουμε για έναν καλύτερο κόσμο. Δουλεύουμε στην κατεύθυνση να μπορούμε να συνδιαλεγόμαστε οι δυο πλευρές. Η κίνησή μας έγινε γνωστή το 1995 παρά τα εμπόδια που τέθηκαν και από τις δύο πλευρές. Αριθμεί 25 γυναίκες από κάθε πλευρά (Ελληνοκύπριες και Τουρκοκύπριες) συν 4 γυναίκες, πάλι από την κάθε πλευρά, που ζουν στο Λονδίνο. Σύνολο είμαστε 54 γυναίκες».
  Υπάρχει από ελληνοκυπριακής πλευράς, κάποια γνωστή γυναίκα; 
 «Ναι, η βουλευτής Αντρούλα Βασιλείου, (σύζυγος του πρώην προέδρου Γ. Βασιλείου και η Καίτη Κληρίδη, κόρη και σύμβουλος του προέδρου της Κυπριακής Δημοκρατίας Γλαύκου Κληρίδη».
  Πώς ζείτε; Τι δουλειά κάνατε όλα αυτά τα χρόνια πριν από τις υποτροφίες; 
 «Εργάζομαι στον Οργανισμό Τουρισμού της Κύπρου για να κερδίζω τα προς το ζην. Είμαι μητέρα δύο θυγατέρων οκτώμισι και δεκατεσσεράμισι χρόνων και κατά καιρούς σύζυγος, κυρίως τα τελευταία χρόνια».
  Ολο αυτό το διάστημα που λείπατε πού τις αφήνατε; 
 «Με τον πατέρα τους στην Κύπρο. Ενα μήνα πριν φύγω για το πρώτο μεταπτυχιακό ήθελα να αφήσω πίσω στην οικογένειά μου το στίγμα μου και... μπογιάτισα όλους τους τοίχους του σπιτιού με νέα χρώματα».
  Για τη συμμετοχή σας στην ένωση αυτή, σας ασκήθηκε και συνεχίζει να σας ασκείται αυστηρή κριτική που αρκετές φορές φτάνει στα όρια της ακρότητας. Εχετε μετανιώσει για την απόφασή σας αυτή; 
 «Οχι. Αν και διώχθηκα, θα συμβούλευα κάθε γυναίκα να ξεφύγει από θεσμούς που την καταπιέζουν και να το αποφασίσει». 
  Εχετε θύματα στην οικογένειά σας από την εισβολή; 
 «Ναι. Ο σύζυγός μου κατάγεται από την περιοχή της Κερύνειας. Οι γονείς του και η αδερφή του είναι αγνοούμενοι. Εχασε όλη του την περιουσία και το σπίτι του. Ο ίδιος ήταν στο στρατό και γλίτωσε».
  Με τι συναισθήματα αντιμετωπίζει ο σύζυγός σας την έντονη δραστηριότητα που επιδεικνύετε για την επαναπροσέγγιση; Πώς ανέχεται να δίνετε το χέρι σε συνανθρώπους που κατάγονται από το ίδιο έθνος εκείνων που του μακέλεψαν την οικογένεια. Εχετε αντίδραση μέσα από το ίδιο σας το σπίτι; 
 «Δεν μπορώ να πω ότι κατά καιρούς δεν υπάρχουν δυσκολίες, οι οποίες εντείνονται με τη μεγάλη μου απουσία. Ο σύζυγός μου είναι ένας υπέροχος άνθρωπος που πιστεύει στην αγάπη και βλέπει την όλη προσπάθεια από τη φιλοσοφική της οπτική. Θα έλεγα πως είναι ένας ρεαλιστής που έχει καταλάβει ότι δεν υπάρχει άλλος τρόπος εκτός από εκείνο της εξάλειψης του μίσους».
  Ονειρό σας είναι να εργαστείτε στο υπουργείο των Εξωτερικών ή πού αλλού; 
 «Δυο πράγματα με απασχολούσαν από τότε που άρχισα να συνειδητοποιώ τον κόσμο. Ο πόλεμος και ο θάνατος. Στον πόλεμο έχω κάνει διατριβή, το θάνατο λίγο πολύ, στην Κύπρο τον έχουμε βιώσει. Αυτό που με απασχολεί είναι να προσφέρω όσο το δυνατόν περισσότερα στην ειρήνη, ως εκπαιδεύτρια επίλυσης κρίσεων. Νιώθω ευθύνη. Το 1995, τότε που ξεκινήσαμε ως εκπαιδευτές, μαθεύτηκε το γεγονός στην Κύπρο και στις δύο πλευρές. Με έπαιρναν τηλέφωνο ακόμη και από τη βόρεια πλευρά στις 12 τα μεσάνυχτα και ζητούσαν να συμμετάσχουν στην προσπάθειά μας».
  Με τι διαβατήριο μπαίνατε στα κατεχόμενα. Οι αρχές του Ντενκτάς ζητούν να το αναγνωρίσετε το ψευδοκράτος; 
  Αν εγώ, ως Ελλαδίτισσα, θελήσω να επισκεφθώ το βόρειο τμήμα, θα μου ζητήσουν μεταξύ άλλων να αναγνωρίσω το ψευδοκράτος. Γιατί σε εσάς υπάρχει εξαίρεση; 
 «Δεν ζητούν αναγνώριση. Ζητούν μια φόρμα βίζας, ώστε να γνωρίζουν ποιος μπαίνει και ποιος βγαίνει».
 Πώς σας αντιμετώπιζαν στο κατεχόμενο τμήμα οι έποικοι; 
 «Δεν είχα πολλές επαφές μαζί τους. Μια δυο συζητήσεις έχω κάνει σε ένα καφενεδάκι και αντιλήφθηκα ότι αγνοούν το πρόβλημα που υπάρχει. Μεταφέρθηκαν εκεί, τους δόθηκε μια ταυτότητα, ένα σπίτι, μια δουλειά. Οι περισσότεροι είναι άνθρωποι μακριά από τα τεκταινόμενα».
  Από τους διωγμούς, τον ξεριζωμό και την καταστροφή υπέφεραν Ελληνοκύπριοι και Τουρκοκύπριοι, που σήμερα βλέπουν στα σπίτια τους να κατοικούν έποικοι. Εσείς μέσω της Κίνησής σας απευθύνεστε σε γυναίκες. Πώς θα πείσετε την Ελληνοκύπρια και την Τουρκοκύπρια να καταπιεί όλη αυτή την κατάσταση και να απλώσει το χέρι ειρήνης ως γυναίκα στην έποικη; 
 «Τα πάντα οφείλονται στις διαφορετικές αντιλήψεις για το πώς εκλαμβάνει ο καθένας το πρόβλημα. Σε αυτή τη σύνθεση μπαίνει η προπαγάνδα που γινόταν τόσα χρόνια από τις δύο πλευρές, αλλά και τα βιώματα που έχουν ζήσει. Για την Ελληνοκύπρια είναι διωγμός, ξερίζωμα. Για την Τουρκοκύπρια είναι κέρδος, είναι ασφάλεια διότι έχει πού να στεγαστεί. Υπάρχει και μια κατηγορία Τουρκοκυπρίων που και αυτοί εκδιώχθηκαν, αντιλαμβάνονται το πρόβλημα και μας δικαιώνουν, αλλά δυστυχώς είναι μειοψηφίες. Στις μειοψηφίες ανήκουν και άνθρωποι όπως είναι η Σεβγκούλ που πασχιζουν για την ειρήνη. Τέτοιοι άνθρωποι περιθωριοποιούνται από το καθεστώς Ντενκτάς».
  Σήμερα μπορεί να ισχυριστεί κάποιος ότι υπάρχει μια μορφή ειρήνης με τα τουρκικά στρατεύματα να κατέχουν το μισό νησί και τις απειλές του Ντενκτάς μέσα στον ΟΗΕ, πως αν αυτά αναχωρήσουν θα γίνει Λίβανος; 
 «Σκοπός μας είναι η αποστρατιωτικοποίηση. Δεν μπορεί να επιτευχθεί ειρήνη με τα σημερινά δεδομένα. Εχουμε μιλήσει αρκετές φορές για την παρουσία των τουρκικών στρατευμάτων. Πρεσβεύουμε την ελεύθερη διακίνηση. Το δυστύχημα είναι, ότι όλες αυτές οι προσπάθειες δεν είναι συντονισμένες. Δεν λειτουργούμε ως πολιτικός φορέας ή ως κίνημα αλλά ως μεμονομένα άτομα εκεί και εδώ». 
  Ποιο είναι το μήνυμα που θα θέλατε να στείλετε από αυτή μας τη συνομιλία; 
 «Πρώτον: Θέλω να ξεκαθαρίσω ότι ως κίνηση πρωτοβουλίας, δεν έχουμε υπογράψει ποτέ, μα ποτέ, κανένα χαρτί δεσμευτικό για την πορεία του Κυπριακού προβλήματος. Δεύτερον: Θέλω δημοσίως να ευχαριστήσω το σύζυγό μου για τη στήριξη που μου προσφέρει. "Δεν μπορείς -μου λέει- να γυρίσεις πίσω, διότι είναι σαν ν' ανοίγεις μια πόρτα σ' αυτό που διαφωνείς". Ολα αυτά τα χρόνια κράτησε την οικογένειά μας, το σπίτι μας και τα παιδιά μας όρθια». 
