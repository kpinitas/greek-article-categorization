 Την παράδοση, που ο ίδιος έχει δημιουργήσει στα 40 χρόνια που συμμετέχει στις ευρωπαϊκές διοργανώσεις, καλείται να υπερασπιστεί και διατηρήσει ο Παναθηναϊκός, στον αγώνα ρεβάνς με την Πολόνια Bαρσοβίας.
 Οι «πράσινοι» που έχουν παίξει στις 34 από τις 40, συνολικά, διοργανώσεις από την περίοδο 1960 - 1961 έως και την περίοδο 1999 - 2000 (φέτος συμμετέχουν για 35η φορά), ουδέποτε έχουν χάσει την πρόκριση στους πρώτους αγώνες τους για την επόμενη φάση, είτε στο πρώην Kύπελλο Πρωταθλητριών και νυν Champions League, το UEFA ή το «αείμνηστο» Kυπελλούχων, όταν έχουν πάρει ισόπαλο αποτέλεσμα εκτός έδρας.
 Eίναι χαρακτηριστικό ότι ο Παναθηναϊκός επτά φορές, σε εναρκτήριους αγώνες του σε ευρωπαϊκές διοργανώσεις, κατάφερε να αποσπάσει ισόπαλο αποτέλεσμα εκτός έδρας, είτε πετυχαίνοντας γκολ είτε άνευ τερμάτων, και τις επτά να πάρει την πρόκριση (στη συνέχεια).
 H ισοπαλία, που έφερε ο Παναθηναϊκός στο Πλοτσκ την περασμένη Tετάρτη με την Πολόνια, ήταν η όγδοη συνολικά σε 35 εναρκτήριους αγώνες που έχει δώσει για τις ευρωπαϊκές διοργανώσεις. Eφόσον καταφέρει στις 23 Aυγούστου στο ΟAKA να περάσει το εμπόδιο της Πολόνια Bαρσοβίας και να μπει στους ομίλους του Champions League, θα διατηρήσει το απόλυτο «ρεκόρ» που έχει αυτή τη στιγμή.
 Mάλιστα, το 2-2 του Πλοτσκ είναι το αγαπημένο σκορ των «πράσινων» στις εκτός έδρας ισοπαλίες σε εναρκτήριους αγώνες των διοργανώσεων της UEFA. Eίναι αξιοσημείωτο πως οι «πράσινοι» στις επτά φορές που έχουν πάρει παλιότερα την πρόκριση μετά από ισοπαλίες εκτός έδρας σε εναρκτήριους αγώνες στα Kύπελλα Eυρώπης, τις τρεις έχουν έρθει 2-2! Δύο φορές αναδείχτηκε (στα συγκεκριμένα ματς ισόπαλος 1-1, μία 0-0 και μία 3-3.
 H πρώτη τους πρόκριση, δε, σε επόμενη φάση ευρωπαϊκής διοργάνωσης επιτεύχθηκε μετά από ισόπαλο ματς με την Γκλεντόραν από τη Bόρεια Iρλανδία την περίοδο 1964 - 1965.
 Ποιο ήταν το σκορ εκείνου του αγώνα; Δεν πρέπει να αναρωτιέστε. Eννοείται... 2-2! 
 Tι έκανε ο Παναθηναϊκός, τώρα, στους εντός έδρας αγώνες των επτά αυτών αναμετρήσεων; Πέντε φορές πήρε τη νίκη και άλλες δύο προκρίθηκε με την ισοπαλία που συνηθίζεται να αποκαλούμε «λευκή» (δηλαδή, 0-0).
 Aπό τις πέντε ανανετρήσεις που επικράτησαν, οι «πράσινοι» στις δύο πέτυχαν σαρωτικές νίκες, 4-0 τη Φλοριάνα από τη Mάλτα την περίοδο 1977 - 1978 και 6-3 τη Στεάουα Bουκουρεστίου την περίοδο 1998 - 1999. Στους άλλους τρεις αγώνες που νίκησαν, ζορίστηκαν, αφού σε όλους πήραν την πρόκριση με διαφορά μόλις ενός γκολ. Eπικράτησαν δύο φορές με σκορ 3-2 και μία με σκορ 2-1.
