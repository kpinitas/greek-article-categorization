Στις 21 Αυγούστου 2000 ξεκινά η διαπραγμάτευση της μετοχής της Eλληνικό Xρηματιστήριο A.E. Συμμετοχών (ΕΧΑΕ) στην Κύρια Αγορά του ΧΑΑ στον κλάδο των Εταιρειών Συμμετοχών, πρόεδρος της οποίας τοποθετήθηκε πρόσφατα ο Παναγιώτης Αλεξάκης.
 Η ΕΧΑΕ προορίζεται να λειτουργήσει ως η εταιρεία που θα χαράσσει τη στρατηγική 
του ομίλου και θα παρακολουθεί την πορεία της υλοποίησής της από όλες τις εταιρείες τις οποίες ελέγχει (Κεντρικό Αποθετήριο Αξιών Α.Ε., Χρηματιστήριο Παραγώγων Αθηνών Α.Ε., Εταιρεία Εκκαθάρισης Συναλλαγών επί Παραγώγων, Χρηματιστηριακό Κέντρο Θεσσαλονίκης Α.Ε., Α.Ε. Ανάπτυξης Συστημάτων Υποστήριξης Κεφαλαιαγοράς).
 Επομένως η πορεία της και τα αποτελέσματά της συνδέονται με την πορεία των εταιρειών του ομίλου, οι οποίες διαγράφουν μια ανοδική πορεία κατά τα τελευταία χρόνια. Βασικός στόχος παραμένει η περαιτέρω προώθηση και ανάπτυξη των εργασιών της ελληνικής χρηματιστηριακής αγοράς, ενώ η στρατηγική της ανάπτυξης έχει για την ΕΧΑΕ δύο κατευθύνσεις.
 Η μία συνδέεται με την εγκαθίδρυση της αγοράς στην περιοχή των Βαλκανίων και της ΝΑ Μεσογείου, με τη συνεργασία και άλλων χρηματιστηρίων της περιοχής, τη δημιουργία ενιαίας αγοράς και προώθησης προϊόντων, όπως κοινών δεικτών, πιστοποιητικών, αμοιβαίων κεφαλαίων αναπτυξιακών αγορών, καθώς και τη δυναμική 
 Η άλλη κατεύθυνση συνδέεται με την επίτευξη στρατηγικής συμμαχίας-συνεργασίας με χρηματιστήρια της Ευρωπαϊκής Ενωσης, που θα κάνουν ακόμη μεγαλύτερη την αγορά και θα της προσδώσουν μεγαλύτερη ρευστότητα. Η ρευστότητα της ελληνικής χρηματιστηριακής αγοράς και η εξομοίωσή της με αυτές της Ε.Ε. αποτελούν πάγιους στόχους του ομίλου, έτσι ώστε να επιτυγχάνεται η αποτελεσματική της λειτουργία, αλλά και να μπορεί να αντιμετωπίζει τον ανταγωνισμό που αναπτύσσεται μεταξύ των ευρωπαϊκών χρηματιστηρίων.
 Η ΕΧΑΕ είναι μια τυπική εταιρεία συμμετοχών, που κατέχει το 100% των μετοχών της Χρηματιστήριο Αξιών Αθηνών Α.Ε., που με τη σειρά της κατέχει στρατηγικά μερίδια συμμετοχής σε εταιρείες που υποστηρίζουν την οργάνωση και λειτουργία της ελληνικής κεφαλαιαγοράς. 
 Η εταιρεία ιδρύθηκε στις 29 Μαρτίου 2000 και θα κλείσει την πρώτη χρήση (υπερδωδεκάμηνη) στις 31 Δεκεμβρίου 2001. Τα έσοδα, τα λειτουργικά αποτελέσματα, τα κέρδη και η χρηματοοικονομική θέση της ΕΧΑΕ εξαρτώνται κατά κύριο λόγο από την κερδοφορία και τη μερισματική πολιτική των εταιρειών στις οποίες συμμετέχει, η κερδοφορία των οποίων εξαρτάται από την εξέλιξη εργασιών της ελληνικής χρηματιστηριακής αγοράς. Ιδιαίτερη βαρύτητα στη διαμόρφωση του ενοποιημένου κύκλου εργασιών της ΕΧΑΕ έχουν τα αντίστοιχα μεγέθη του Χρηματιστηρίου Αξιών Αθηνών και του Κεντρικού Αποθετηρίου Αξιών που συμβάλλουν 
 Εν τούτοις, πρέπει να αναφερθεί ότι, μολονότι τα έσοδα του ΧΑΑ εξαρτώνται κυρίως από την αξία των χρηματιστηριακών συναλλαγών και τη συνολική κεφαλαιοποίηση των εισηγμένων εταιρειών, υπάρχουν και άλλες πηγές που συμβάλλουν στη διαμόρφωσή τους και κινούνται ανοδικά, ακόμη και σε χρονικές περιόδους που η χρηματιστηριακή δραστηριότητα κυμαίνεται σε χαμηλά επίπεδα. Χαρακτηριστικά αναφέρεται ότι η χρηματιστηριακή αξία των 41 νέων εταιρειών, βάσει της οποίας υπολογίζεται το εφάπαξ δικαίωμα έναρξης διαπραγμάτευσης των μετόχων στο ΧΑΑ που εισήχθησαν το 2000, ανήλθε σε 2, 45 τρισ. δρχ., μέγεθος που 
σε δωδεκάμηνη βάση θα υπερκεραστεί καθόσον μόνο το πρώτο επτάμηνο του 2000 εισήχθησαν 37 νέες εταιρείες, των οποίων η χρηματιστηριακή αξία ανήλθε σε 2, 79 
 Τα παραπάνω αποτυπώνονται και στην πορεία των οικονομικών στοιχείων του ενοποιημένου ισολογισμού της εταιρείας για το πρώτο εξάμηνο του 2000 που αναμένεται να δημοσιοποιηθεί στο τέλος του μήνα. Ετσι, από τα μέχρι τώρα διαθέσιμα στοιχεία φαίνεται ότι οι προβλέψεις για την πορεία των οικονομικών μεγεθών για το 2000 ήταν αρκετά συντηρητικές, γεγονός που αποτυπώθηκε και στο χαμηλό P/E (14) της εταιρείας για το 2000, αφού τα οικονομικά στοιχεία του πρώτου εξαμήνου έχουν ήδη υπερκαλύψει το 50% των ετήσιων στόχων. Οι εξελίξεις αυτές σε συνδυασμό με το μέγεθος και τη θέση της ΕΧΑΕ στην αγορά καθιστούν το P/E της εταιρείας ελκυστικότερο.
