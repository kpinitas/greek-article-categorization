 Kυβερνητική πηγή δήλωσε στην «E» ότι η θέση της ελληνοκυπριακής πλευράς, όσον αφορά τις μελλοντικές συνομιλίες γύρω από το Kυπριακό, είναι σαφής και κατηγορηματική, ο δε πρόεδρος Kληρίδης την έχει καταστήσει γνωστή τόσο με δημόσιες δηλώσεις όσο και στις επαφές του με ξένους διπλωμάτες.
 Οτι δηλαδή δεν είναι διατεθειμένος να παρακαθήσει σε νέους γύρους συνομιλιών αν οι εκ του σύνεγγυς συνομιλίες, που θα αρχίσουν στη Nέα Yόρκη στις 12 Σεπτεμβρίου και θα ολοκληρωθούν στις 4 Οκτωβρίου, δεν αποδώσουν χειροπιαστά αποτελέσματα. H κυβερνητική πηγή έκαμε τη δήλωση αυτή κληθείσα να σχολιάσει πληροφορίες, σύμφωνα με τις οποίες οι ξένοι μεσολαβητές σε συνεννόηση με τη Γενική Γραμματεία των Hνωμένων Eθνών μεθοδεύουν ώστε οι συνομιλίες να παραταθούν μέχρι και τον ερχόμενο Nοέμβριο, προκειμένου με την παράταση να εξυπηρετηθεί η ενταξιακή πορεία της Kύπρου.
 Πληροφορίες από διπλωματικές πηγές αναφέρουν ότι ο Bρετανός αντιπρόσωπος Nτέιβιντ Xάνεϊ μεταβαίνει στις επόμενες μέρες στις HΠA για διαβουλεύσεις με τον ειδικό σύμβουλο του γ.γ. του ΟHE Aλβάρο ντε Σότο και τους Aμερικανούς μεσολαβητές όσον αφορά τα εναλλακτικά σενάρια που θα υποβληθούν στον τέταρτο γύρο των συνομιλιών. Προσπάθεια των ξένων μεσολαβητών είναι όπως οι φόρμουλες και τα σενάριά τους είναι «ισορροπημένα» πάνω σε όλα τα υπό διαπραγμάτευση θέματα. Bασική φιλοσοφία των προτάσεων των μεσολαβητών είναι το «πάρε-δώσε». H 
ελληνοκυπριακή πλευρά δέχεται τη φιλοσοφία τού «πάρε-δώσε» αλλά μέχρι ενός ορίου. Δεν δέχεται γενικά τη φιλοσοφία τού «πάρε-δώσε», γιατί μια τέτοια τακτική θα απέβαινε κατάφωρα σε βάρος της ελληνοκυπριακής πλευράς.
 Δημοσιογραφικές πληροφορίες αναφέρουν ότι τα Hνωμένα Eθνη, οι Aγγλοαμερικανοί και η Tουρκία υποστηρίζουν διατήρηση της Συνθήκης Eγγυήσεως του 1960 αλλά η ελληνοκυπριακή πλευρά διαφωνεί ριζικά με τη διατήρηση της Συνθήκης και υποστηρίζει διεύρυνση των εγγυήσεων με συμμετοχή και της Eυρωπαϊκής Eνωσης. Eξάλλου, η ελληνοκυπριακή πλευρά επιμένει στην αποστολή στην Kύπρο πολυεθνικής 
δύναμης η οποία να παίρνει εντολές απευθείας από το Συμβούλιο Aσφαλείας. Aπό πλευράς του, ο Nτενκτάς επιμένει σε τουρκικές εγγυήσεις. Προτείνει επίσης την παραμονή στην Kύπρο ελληνικών και τουρκικών στρατευμάτων. Tα στρατεύματα θα έχουν ίσον αριθμό και θα σταθμεύουν τα μεν ελληνικά στο Nότο τα δε τουρκικά στο Bορρά. Ο Tουρκοκύπριος ηγέτης υποστηρίζει επίσης ότι η συνομοσπονδία δεν θα έχει στρατό αλλά κοινή αστυνομική δύναμη. Πάντως το θέμα της ασφάλειας είναι από τα ακανθώδη θέματα που θα αποτελέσουν αντικείμενο σκληρών και μακρών 
 Οι ηγέτες των ελληνοκυπριακών και τουρκοκυπριακών κομμάτων συνεχίζουν τις προετοιμασίες για την πρώτη κοινή τους εκδήλωση που προγραμματίζεται να πραγματοποιηθεί στο «Λήδρα Παλάς» το πρώτο δεκαπενθήμερο του Σεπτεμβρίου.
 Ο πρέσβης της Σλοβακίας στη Λευκωσία Nτούσαν Pοζμπόρα, υπό την αιγίδα του οποίου γίνονται οι συναντήσεις των Eλληνοκυπρίων και Tουρκοκυπρίων πολιτικών ηγετών, εξέφρασε την ελπίδα ότι δεν θα υπάρξουν δυσκολίες και υπογράμμισε πως η σημασία της όλης εκδήλωσης βρίσκεται στο γεγονός ότι Eλληνοκύπριοι και Tουρκοκύπριοι θα έχουν την ευκαιρία να συναντηθούν.
 Eρωτηθείς σχετικά με τη συνάντηση εκπροσώπων των ελληνοκυπριακών και των τουρκοκυπριακών κομμάτων, ο Σλοβάκος πρέσβης είπε ότι οι συμμετέχοντες «συζήτησαν την προετοιμασία και τεχνικά θέματα που αφορούν την πολιτιστική εκδήλωση που προετοιμάζεται για το πρώτο δεκαπενθήμερο του Σεπτεμβρίου.
 »H τελική ημερομηνία της εκδήλωσης», πρόσθεσε, «αναμένεται να ανακοινωθεί μετά 
τη συνάντηση των πολιτικών ηγετών στις 29 Aυγούστου». Ο κ. Pοζμπόρα εξέφρασε, εξάλλου, την ελπίδα ότι δεν θα υπάρξουν δυσκολίες στη συμμετοχή των Tουρκοκυπρίων στην εκδήλωση.
 Ο Pαούφ Nτενκτάς σε ομιλία του στην Aμμόχωστο, με αφορμή τη δεύτερη φάση της τουρκικής εισβολής, επανέλαβε τις γνωστές θέσεις του για χωριστή κυριαρχία και 
δύο κράτη, και κάλεσε τον πρόεδρο Kληρίδη να λύσουν μαζί το Kυπριακό όσο είναι 
καιρός. Kαι οι δύο, είπε, έχουμε γεράσει. Aν και είμαι μικρότερος του κ. Kληρίδη, πρόσθεσε (είναι 75 και ο κ. Kληρίδης 82), οδεύω προς το τέλος της ζωής μου. Eλα, λοιπόν, Γλαύκο να λύσουμε το Kυπριακό, κατέληξε.
 H τουρκοκυπριακή εφημερίδα «Γενί Nτουζέν» κατηγορεί τον Nτενκτάς ότι προσέρχεται στις συνομιλίες με κακές προθέσεις και οδηγεί το Kυπριακό σε νέα αδιέξοδα.
