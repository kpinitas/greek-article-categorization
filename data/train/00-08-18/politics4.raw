«Καλό ταξίδι» ήταν η φράση με την οποία οι σύντροφοι του Βασίλη Εφραιμίδη τον αποχαιρέτησαν για τελευταία φορά, χθες το απόγευμα, στο Α' Νεκροταφείο της Αθήνας.
 Παρούσα ήταν ολόκληρη η ηγεσία του ΚΚΕ, με τον Χαρίλαο Φλωράκη και την Αλέκα Παπαρήγα στην τιμητική φρουρά δίπλα στο φέρετρο, το οποίο ήταν σκεπασμένο με την ελληνική σημαία και τη σημαία με το σφυροδρέπανο.
 «Μας έδειξες πως η ζωή ομορφαίνει, αποκτά νόημα και μεγαλώνει, γιατί τρέφεται με πραγματικές αξίες και ιδανικά», είπε ο Θόδωρος Τζιαντζής, ο οποίος τον αποχαιρέτησε εκ μέρους του Πολιτικού Γραφείου του κόμματος.
 «Εξαίρετο άνθρωπο και αγωνιστή, που τίμησε τη Βουλή των Ελλήνων και το Ευρωπαϊκό Κοινοβούλιο», χαρακτηρίζει τον εκλιπόντα ο Απόστολος Κακλαμάνης, σε μήνυμα που έστειλε στην οικογένεια του Β. Εφραιμίδη, ενώ παρόμοια ήταν και τα λόγια στο μήνυμα του Aκη Τσοχατζόπουλου. Την κυβέρνηση εεκπροσώπησε ο υφυπουργός Εσωτερικών Γ. Καϊσερλής και το Συνασπισμό οι Π. Λαφαζάνης, Ν. Χουντής και Σούλα Παναρέτου.
 Συλλυπητήριο τηλεγράφημα απέστειλε και ο αρχιεπίσκοπος Xριστόδουλος, αναφέροντας: 
 «Tον Bασίλη Eφραιμίδη γνώρισα τελευταίως και διαπίστωσα την καλοσύνη του, την επιθυμία του για διάλογο, το σεβασμό του στην άλλη άποψη και την αγάπη του προς την παράδοση της ιδιαίτερης πατρίδας του, του Πόντου. Hταν ένας άνθρωπος που ευχαρίστως μπορούσε κανείς να συζητήσει μαζί του. Συλλυπούμαι θερμά όλους τους οικείους του. Ο Θεός να αναπαύσει την ψυχή του».
