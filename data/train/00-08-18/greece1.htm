<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης BAΣΩΣ ΔIΟNYΣΟΠΟYΛΟY<p>
 Πώς βλέπουν οι φοιτητές τις σπουδές τους; Πόσο είναι ικανοποιημένοι από το τμήμα στο οποίο φοιτούν; Tι θα επέλεγαν αν ξεκινούσαν από την αρχή; Kαι ακόμη, 


πώς ατενίζουν το επαγγελματικό μέλλον τους, ποιες θεωρούν βασικές αιτίες της ανεργίας και τι πιστεύουν ότι μπορεί να κάνει το Πανεπιστήμιο, για να τους διασφαλίσει μια καλή θέση ως πτυχιούχους στην αγορά εργασίας; <p>
 Tα ερωτήματα αυτά έθεσε το Πανεπιστήμιο Πατρών με έρευνα στους φοιτητές των τμημάτων του. Οι απαντήσεις της φοιτητικής κοινότητας μπορούν να θεωρηθούν, αν 


όχι αντιπροσωπευτικές, τουλάχιστον ενδεικτικές για τον τρόπο με τον οποίο οι φοιτητές των AEI αντιμετωπίζουν το εκπαιδευτικό παρόν τους και οραματίζονται το επαγγελματικό μέλλον τους.<p>
 Ιδιαίτερο ενδιαφέρον παρουσιάζει η διαφοροποίηση των απαντήσεων, τόσο από τμήμα σε τμήμα, όσο και μεταξύ σε πρωτοετών και τελειόφοιτων (οι φοιτητές των άλλων ετών δεν ρωτήθηκαν για λόγους σκοπιμότητας).<p>
 Για άλλη μια φορά επιβεβαιώνεται η απαισιοδοξία των φοιτητών για τις προοπτικές μετά την αποφοίτησή τους και η ανεργία αποδίδεται κυρίως στην πληθώρα των πτυχιούχων σε σχέση με τις περιορισμένες θέσεις στην αγορά εργασίας. Ζητείται δε από το Πανεπιστήμιο να εξασφαλίσει τη σύνδεση με την αγορά εργασίας και να δώσει τη δυνατότητα για πρακτική άσκηση.<p>
 Αποδεικνύεται όμως και η αδυναμία του προηγούμενου, αλλά όπως φαίνεται και του 


νέου, εξεταστικού συστήματος να προσανατολίσουν τους διαγωνιζομένους στις σχολές πρώτης επιλογής. Ωστόσο, πολλοί δηλώνουν ικανοποιημένοι από τις σπουδές 


τους, παρ' όλο που δεν φοιτούν στο τμήμα που θα ήθελαν.<p>
 H ταυτότητα της έρευνας<p>
 Η έρευνα έγινε με πρωτοβουλία του πρύτανη του Πανεπιστημίου Πατρών Σταμάτη Αλαχιώτη, σχεδιάστηκε με τη συνεργασία του αντιπρύτανη Ακαδημαϊκών Σπουδών Νικολάου Ζούμπου και του αναπληρωτή καθηγητή Αριστοτέλη Κάντα και υλοποιήθηκε από το Γραφείο Διασύνδεσης και Επαγγελματικής Πληροφόρησης και φοιτητές του Πανεπιστημίου.<p>
 Διεξήχθη με τη μέθοδο του ερωτηματολογίου, κατά την περίοδο Μαΐου-Ιουνίου 2000, σε 1.294 φοιτητές, εκ των οποίων το 54, 3% ήταν πρωτοετείς και το 45, 7% τελειόφοιτοι.<p>
 Προοπτικές εξέλιξης πτυχιούχων<p>
 Mόνο το 5% των φοιτητών του Πανεπιστημίου Πατρών θεωρεί πολύ καλές τις προοπτικές απασχόλησης, ενώ το 11, 5% τις χαρακτηρίζει απλώς καλές. Οι περισσότεροι τις κρίνουν από μέτριες (42, 8%) μέχρι άσχημες (30, 7%), ενώ δεν είναι λίγοι (10%) εκείνοι που βλέπουν... με πολύ κακό μάτι την είσοδό τους στην αγορά εργασίας.<p>
 Η απαισιοδοξία, όμως, δεν είναι γενικός κανόνας. Υπάρχουν και τμήματα με φοιτητές ιδιαίτερα αισιόδοξους. Σε ορισμένες σχολές υπάρχει μεγάλη διαφοροποίηση ανάμεσα στις απαντήσεις που έδωσαν οι πρωτοετείς και οι τελειόφοιτοι. Αν και δεν πρόκειται για τα ίδια άτομα, μπορούμε να πούμε ότι σε 


άλλες σχολές οι σπουδές δυναμώνουν τα οράματά τους για το επαγγελματικό μέλλον 


τους και σε άλλες τα εξανεμίζουν.<p>
 Στους πρωτοετείς Μηχανικούς Η/Υ και Πληροφορικής, μόλις το 2, 6% αντιμετωπίζει θετικά το μέλλον, ενώ το 86, 8% δηλώνει απογοητευμένο. Το ποσοστό αυτό μειώνεται στο 22, 4% για τους τελειόφοιτους, ενώ οι θετικές απόψεις παρουσιάζουν εντυπωσιακή αύξηση και αγγίζουν το 28, 5%.<p>
 Ανάλογη είναι και η εικόνα στο Βιολογικό και το τμήμα Νηπιαγωγών. Στο Παιδαγωγικό και τα τμήματα Πολιτικών Μηχανικών και Θεατρικών Σπουδών, ο ενθουσιασμός των πρωτοετών λείπει από τους τελειόφοιτους.<p>
 Στο τμήμα Θεατρικών Σπουδών, μάλιστα, η απόκλιση είναι εντυπωσιακή. Το 31% των 


πρωτοετών δηλώνουν απαισιόδοξοι, έναντι 82% των τελειόφοιτων.<p>
 Aίτια της ανεργίας<p>
 Η μεγάλη προσφορά, σε συνάρτηση με τη μειωμένη ζήτηση στην αγορά εργασίας, θεωρούνται τα κύρια αίτια της ανεργίας των πτυχιούχων. Το 65, 3% των ερωτηθέντων εντοπίζουν την έλλειψη εργασιακών θέσεων ως το κύριο αίτιο ύπαρξης 


μεγάλου αριθμού ανέργων στη χώρα μας, ενώ περίπου το ίδιο ποσοστό (63, 3%) θεωρεί τους υπεράριθμους πτυχιούχους ως έναν από τους κύριους παράγοντες που διαμορφώνουν τη σημερινή εικόνα στον εργασιακό χώρο.<p>
 Αντίθετα, το περιεχόμενο των σπουδών δεν δείχνει να προβληματίζει τους φοιτητές, τουλάχιστον όσον αφορά την επίδρασή του στην εξεύρεση εργασίας. Μόλις το 23, 6% αποδίδουν στις γενικές και χωρίς σαφή ειδίκευση σπουδές την εμφάνιση υψηλού ποσοστού ανεργίας, ενώ μόνο το 9% κάνει λόγο για πεπαλαιωμένες 


γνώσεις και χαμηλό επίπεδο σπουδών.<p>
 Αντίθετη άποψη έχουν οι γεωλόγοι, καθώς το 52% των πρωτοετών και το 63, 2% των τελειόφοιτων θεωρούν τη μεγαλύτερη αιτία απαρχαιωμένες γνώσεις που παρέχει το Πανεπιστήμιο. Το χαμηλό ποσοστό (23, 6%), που θεωρεί τις γενικές σπουδές (χωρίς 


ειδίκευση) παράγοντα ανεργίας, δεν αντανακλάται στους φοιτητές του Οικονομικού 


 (πρωτοετείς 40% και τελειόφοιτοι 50%) και του τμήματος Θεατρικών Σπουδών (πρωτοετείς 37, 9% και τελειόφοιτοι 35, 3%). Απεναντίας, κανένας από τους πρωτοετείς φοιτητές της Φαρμακευτικής δεν αναφέρει τον παραπάνω παράγοντα, άποψη με την οποία δείχνει να διαφωνεί το 22% των τελειόφοιτων συνάδελφών τους.<p>
 Ενέργειες για τη διασφάλιση μελλοντικής απασχόλησης<p>
 Τη διασύνδεση του Πανεπιστημίου με την αγορά εργασίας προτείνει το μεγαλύτερο μέρος των φοιτητών (56, 5%), για να βελτιωθούν οι επαγγελματικές προοπτικές τους. Εξίσου μεγάλο ποσοστό (46, 3%) θεωρεί αναγκαία την πρακτική άσκηση, η οποία άλλωστε αποτελεί έναν από τους τρόπους διασύνδεσης με την αγορά εργασίας. Παρ' ότι το περιεχόμενο των σπουδών δεν εκτιμάται από τους περισσότερους ως γενεσιουργός αιτία ανεργίας, η βελτίωση του προγράμματος σπουδών κρίνεται από το ήμισυ (48, 8%) απαραίτητη προϋπόθεση για τη διασφάλιση μελλοντικής απασχόλησης. Η δημιουργία νέων σύγχρονων ειδικοτήτων προτείνεται από το 33, 9% των φοιτητών, ενώ ο ρυθμός των σπουδών δεν δείχνει να τους προβληματίζει, καθώς μόνο 6, 6% κάνει λόγο για εντατικοποίηση των σπουδών και το 5% επιθυμεί τη μείωσή της.<p>
 Σύνδεση γνώσεων - αγοράς εργασίας<p>
 Tο 53% κρίνει μέτρια τη σύνδεση των γνώσεων με την αγορά εργασίας, το 21, 8% μικρή, το 16, 4% μεγάλη, το 5, 7% πολύ μεγάλη και το 3% ανύπαρκτη. Συγκρίνοντας τις απαντήσεις ανά τμήμα, παρατηρείται ότι τη μεγαλύτερη σύνδεση των γνώσεων με την αγορά εργασίας βλέπουν οι φοιτητές των τμημάτων Πολιτικών Μηχανικών (35, 5%), Φιλοσοφίας (30, 3%), Μαθηματικού (28, 5%). Μικρή ή καθόλου διασύνδεση βλέπουν οι φοιτητές της Ιατρικής (2, 6%), της Διοίκησης Επιχειρήσεων (8, 3%), του Παιδαγωγικού (13, 8%) και του τμήματος Αρχιτεκτόνων Μηχανικών (7, 2%).<p>
 Υπάρχουν, όμως, διαφοροποιήσεις μεταξύ πρωτοετών και τελειόφοιτων ως προς τις εκτιμήσεις αυτές. Στους πρωτοετείς, ενώ τα ποσοστά είναι σχετικά μικρά (για μεγάλη σχέση γνώσεων - αγοράς εργασίας) -Φιλοσοφική 30, 3%, Οικονομικό 30%, Γεωλογικό 32%, Πολιτικών Μηχανικών 31%- σε άλλα τμήματα παρατηρείται ακριβώς το αντίθετο -Ιατρική 81, 6%, Αρχιτέκτονες Μηχανικοί 58, 9%, Διοίκηση Επιχειρήσεων 44, 5%. Απεναντίας, οι τελειόφοιτοι εκτιμούν σε ποσοστό άνω του 30% για τα περισσότερα τμήματα, ότι υπάρχει μεγάλη σχέση ανάμεσα στις γνώσεις που προσλαμβάνουν και στις ανάγκες της αγοράς. Και εδώ όμως το Παιδαγωγικό δείχνει να παρεκλείνει από τον κανόνα, καθώς μόνο το 17, 9% έχει την ίδια γνώμη.<p>
 Βαθμός προτίμησης για το τμήμα φοίτησης<p>
 Μόλις το 26, 7% των φοιτητών είχε δηλώσει τη σχολή στην οποία σπουδάζει ως πρώτη επιλογή. Το 28, 28% πέτυχε τη δεύτερη ή τρίτη επιλογή του και το υπόλοιπο 


45, 01% είναι σε σχολή χαμηλότερης προτίμησης. Μεγάλη διαφοροποίηση παρουσιάζεται από τμήμα σε τμήμα. Τα υψηλότερα ποσοστά επίτευξης της πρώτης επιλογής έχουν οι φοιτητές της Ιατρικής (56, 4%) και Μηχανικών Η/Υ και Πληροφορικής (46, 5%). Οι Πολιτικοί Μηχανικοί και οι Αρχιτέκτονες Μηχανικοί επίσης σε μεγάλο βαθμό βρίσκονται στο τμήμα που διάλεξαν. Αντίθετα, οι φοιτητές της Φιλοσοφικής και οι Μηχανολόγοι Μηχανικοί, σε μεγάλο ποσοστό δεν βρίσκονται στο τμήμα της πρώτης επιλογής τους.<p>
 Την εισαγωγή τους σε μια από τις τρεις πρώτες σχολές που επέλεξαν και είχαν δηλώσει έχουν επιτύχει, ως επί το πλείστον, οι φοιτητές της Φιλολογίας, Βιολογίας, Φαρμακευτικής, Πολιτικών Μηχανικών, Χημικών Μηχανικών, Ηλεκτρολόγων 


Μηχανικών, Μηχανολόγων Μηχανικών και Θεατρικών Σπουδών.<p>
 Την ίδια τύχη δεν είχαν, όμως, οι περισσότεροι από εκείνους που φοιτούν στη Φιλοσοφική, Διοίκηση Επιχειρήσεων, στο Οικονομικό, το Μαθηματικό, το Χημικό, το Γεωλογικό, το Φυσικό και το Αρχιτεκτόνων Μηχανικών.<p>
 Tι θα έκαναν αν ξεκινούσαν από την αρχή<p>
 Ικανοποιημένο από τις σπουδές του δηλώνει μεγάλο τμήμα των φοιτητών. Παρ' ότι μόνο το 26, 7% είχε δηλώσει ως πρώτη επιλογή το τμήμα στο οποίο φοιτά, ένα πολύ 


μεγαλύτερο ποσοστό (43%) υποστηρίζει ότι αν έκανε τώρα τις επιλογές του θα επέλεγε και πάλι το ίδιο τμήμα στο ίδιο Πανεπιστήμιο. Το 24, 2% θα επέλεγε το ίδιο τμήμα σε άλλο Πανεπιστήμιο, ενώ το 12, 1% δείχνει ικανοποιημένο από το Πανεπιστήμιο Πατρών, αλλά θα προτιμούσε να είναι σε κάποιο άλλο τμήμα. Απόλυτα 


δυσαρεστημένο φέρεται να είναι το 20, 6% των φοιτητών, αφού θα επέλεγε άλλο τμήμα και σε άλλο Πανεπιστήμιο.<p>
 Οσον αφορά τις διαφοροποιήσεις από σχολή σε σχολή, το μεγαλύτερο ποσοστό των πρωτοετών φοιτητών της Ιατρικής, της Φαρμακευτικής, των Μηχανικών Η/Υ και Πληροφορικής, των Θεατρικών Σπουδών, των Ηλεκτρολόγων Μηχανικών και των Αρχιτεκτόνων Μηχανικών θα επέλεγε το ίδιο τμήμα στο ίδιο Πανεπιστήμιο, ενώ το 54, 1% των φοιτητών της Διοίκησης Επιχειρήσεων, το 44, 1% των Πολιτικών Μηχανικών και το 47, 4% των Αρχιτεκτόνων Μηχανικών θα επέλεγαν το ίδιο τμήμα σε 


άλλο Πανεπιστήμιο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
