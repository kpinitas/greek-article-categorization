Κλάδο ελαίας προσέφερε προς τη διψασμένη, για πετρέλαιο, Δύση, η Σαουδική Αραβία, προχθές, γεγονός που έριξε πάλι τις διεθνείς τιμές του «μαύρου χρυσού».
 Σαουδική Αραβία, που είναι η μεγαλύτερη πετρελαιοπαραγωγός χώρα στον κόσμο, τόνισε προχθές, αργά το βράδυ, από τη σύνοδο κορυφής του ΟΠΕΚ στο Καράκας, ότι
είναι έτοιμη να ρίξει οποιαδήποτε ποσότητα στην αγορά προκειμένου να πέσουν οι
 Ο διάδοχος, ωστόσο, του σαουδαραβικού θρόνου, πρίγκιπας Αμπντάλα, κάλεσε τις βιομηχανικές χώρες να συμβάλουν και αυτές, από τη μεριά τους, στην εκτόνωση της κρίσης, μειώνοντας τη φορολογία στα καύσιμα. Τόνισε ακόμη ότι οι χώρες-μέλη του ΟΠΕΚ κατηγορούνται άδικα για τα προβλήματα της παγκόσμιας οικονομίας.
 «Το βασίλειο επιθυμεί και είναι έτοιμο να προσφέρει την απαραίτητη ποσότητα για τη σταθεροποίηση των τιμών», δήλωσε από το βήμα της συνόδου του ΟΠΕΚ ο Αμπντάλα. Και πρόσθεσε: «Aνησυχούμε για την άνοδο των τιμών του πετρελαίου, η οποία, αν συνεχιστεί, θα έχει αρνητικές επιπτώσεις στην παγκόσμια οικονομία και τις προοπτικές οικονομικής ανάπτυξης». Δήλωση που εξελήφθη ως σαφής ένδειξη ανησυχίας από πλευράς ΟΠΕΚ, για το ενδεχόμενο μιας παγκόσμιας οικονομικής ύφεσης, που μακροπρόθεσμα θα έπληττε τη ζήτηση για πετρέλαιο.
 «Δεν είμαστε έτοιμοι να αποδεχτούμε ότι η οικονομία μας είναι έρμαιο των διακυμάνσεων της αγοράς και γι' αυτό το λόγο προσπαθούμε να σταθεροποιήσουμε την αγορά και να διατηρήσουμε το ρόλο που παίζει το πετρέλαιο στην παγκόσμια οικονομία όπως και το μερίδιό μας στην παγκόσμια αγορά», υποστήριξε ο διάδοχος
 Δηλώσεις που εκλήφθησαν ως πρόθεση του Ριάντ να συνεχίσει την προσφορά επιπλέον πετρελαίου, κάτι άλλωστε που είναι η μόνη χώρα που μπορεί στην πράξη να κάνει, διότι έχει τη δυνατότητα αύξησης της παραγωγής.
 Ετσι, η τιμή του πετρελαίου μπρεντ υποχώρησε χθες στην αγορά του Λονδίνου κατά
37 σεντς στα 30, 17 δολ. το βαρέλι. Η τιμή του αμερικανικού αργού διαμορφώθηκε στη Νέα Υόρκη χαμηλότερα κατά 28 σεντς στα 31, 28 δολ. το βαρέλι.
 Οι τιμές του πετρελαίου έχουν κινηθεί, κατά το μεγαλύτερο μέρος της χρονιάς, πάνω από τα 30 δολ. το βαρέλι, με τιμή-στόχο του ΟΠΕΚ τα 25 δολ.
 Σε αντίθεση, πάντως, με τις μετριοπαθείς δηλώσεις της Σαουδικής Αραβίας, ο ηγέτης της Βενεζουέλας, της χώρας που φιλοξενεί τη σύνοδο του ΟΠΕΚ, Ούγκο Τσάβες, χρησιμοποίησε πιο σκληρή γλώσσα απένατι στη Δύση, υιοθετώντας κάτι από
τη ρητορική του ΟΠΕΚ της δεκαετίας του '70.
 Ο Τσάβες, που επιδιώκει την ενίσχυση του ρόλου του ΟΠΕΚ, τάχθηκε υπέρ μιας τιμής που θα ανταποκρίνεται στο ρόλο του πετρελαίου, ως αιμοδότη των αναπτυγμένων βιομηχανικά κοινωνιών.
 «Δεν αρνούμαστε σε κανέναν το πετρέλαιό μας και δεν πρόκειται να το κάνουμε, αλλά ζητούμε δικαιοσύνη», τόνισε ο Τσάβες, ο οποίος, προχθές, είχε μιλήσει με τον Γάλλο πρωθυπουργό Λιονέλ Ζοσπέν, για το ενδεχόμενο έναρξης συνομιλιών μεταξύ ΟΠΕΚ και Ε.Ε.
 Πιο θυμωμένο το Ιράκ, βρήκε στη σύνοδο μία ακόμη ευκαιρία να εξαπολύσει μύδρους κατά των ΗΠΑ και της πολιτικής οικονομικών κυρώσεων που έχουν επιβάλει
τα Ηνωμένα Εθνη, για την εισβολή στο Κουβέιτ το 1990. Οι οικονομικές κυρώσεις σκοτώνουν καθημερινά εκατομμύρια Ιρακινούς, ιδίως παιδιά, και οι αμερικανικές πιέσεις στις χώρες του ΟΠΕΚ, για να πέσουν οι τιμές, έχουν στόχο την εξασθένιση του ΟΠΕΚ, υποστήριξε ο Ιρακινός αντιπρόεδρος Τάχα Γιασίν Ραμαντάν.
