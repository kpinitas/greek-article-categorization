Σε μείωση της τιμής του πετρελαίου κίνησης κατά 3 δραχμές, συνολικά, προσανατολίζεται η κυβέρνηση, 
 Στόχος της είναι να αρθεί το αδιέξοδο με τους ιδιοκτήτες φορτηγών και τους αυτοκινητιστές βυτιοφόρων, οι οποίοι συνεχίζουν την απεργία τους με πρόθεση να
 Χθες, κατά τις διαδοχικές συναντήσεις που είχε το προεδρείο των ιδιοκτητών φορτηγών και των οδηγών βυτιοφόρων με τους οικονομικούς υπουργούς (το μεσημέρι
με τους Γ. Παπαντωνίου και Xρ. Βερελή και το απόγευμα με τους N. Χριστοδουλάκη
και Aπ. Φωτιάδη) εξετάστηκε η περίπτωση να μειωθεί ο ειδικός φόρος κατανάλωσης
κατά 2, 5 δραχμές που μαζί με το ΦΠΑ θα δώσει συνολική μείωση κατά 3 δραχμές.
 Η μείωση, σύμφωνα με πηγές του υπουργείου Οικονομικών, έγινε δυνατή με τον υπολογισμό του ειδικού φόρου κατανάλωσης βάσει της σημερινής ισοτιμίας της δραχμής προς το ευρώ (344 δραχμές). Μέχρι στιγμής δεν υπήρξαν αντιδράσεις εκ μέρους των ιδιοκτητών φορτηγών και των οδηγών βυτιοφορίων, οι οποίοι έχουν προγραμματίσει για αύριο, Σάββατο, γενική συνέλευση.
 Πηγές του υπουργείου Οικονομικών διαβεβαίωναν ότι δεν υπάρχουν περιθώρια μείωσης του ειδικού φόρου, καθώς το ποσό σε ευρώ που επιβάλλεται στην Ελλάδα είναι το χαμηλότερο στην Ε.Ε. και δεν μπορεί να μειωθεί άλλο.
  Από την πλευρά της, η Ομοσπονδία βενζινοπωλών ξεκινά από το Σαββατοκύριακο περιφερειακές συσκέψεις με συλλόγους του κλάδου, αρχής γενομένης από την Κρήτη. Τα προβλήματα που απασχολούν τον κλάδο είναι η τοποθέτηση ταμειακών μηχανών στα πρατήρια και η έκδοση των «παραπλανητικών» ενδεικτικών τιμών από το υπουργείο Ανάπτυξης, που σε συνδυασμό με την αδράνεια του υπουργείου έναντι
των παράνομων κυκλωμάτων έχουν φέρει σε δύσκολη θέση τους βενζινοπώλες, που δεν αποκλείουν απεργιακές κινητοποιήσεις.
