 Κρίσιμες αποφάσεις για τουλάχιστον τρία θέματα που σχετίζονται με τα πλοία που κυκλοφορούν στις ελληνικές θάλασσες θα λάβει το υπουργικό συμβούλιο την επόμενη βδομάδα, υπό τη βαριά σκιά του πολύνεκρου ναυαγίου της Πάρου. Η χθεσινή συνεδρίαση αφιερώθηκε αποκλειστικά στην ενημέρωση για όσα έγιναν ή δεν
έγιναν στη διάρκεια του ναυαγίου και ύστερα απ' αυτό και δεν ελήφθησαν αποφάσεις, καθώς ο πρωθυπουργός θέλει αυτές να είναι προϊόν μελέτης και όχι εν
 Σύμφωνα με πληροφορίες, η κυβέρνηση θα κληθεί να αποφασίσει: 
 Για την ηλικία των πλοίων. Στην Ευρωπαϊκή Ενωση δεν υπάρχει όριο ηλικίας για την απόσυρσή τους. Στην Ελλάδα το όριο αυτό είναι τα 35 χρόνια. Μέσος όρος ηλικίας των πλοίων που κυκλοφορούν στις ελληνικές θάλασσες είναι τα 28 χρόνια,
 Αν η κυβέρνηση αποφασίσει να κατεβάσει στα 30 χρόνια το όριο απόσυρσης, μέχρι το τέλος του χρόνου πρέπει να παροπλιστούν 15 από τα περίπου 130 πλοία που σηκώνουν το μεγαλύτερο βάρος της διακίνησης επιβατών και οχημάτων στο Αιγαίο και το Ιόνιο. Αν αυτό το όριο κατεβεί στα 25 χρόνια, πρέπει να αποσυρθούν περίπου τα μισά απ' αυτά τα πλοία! 
 Η απόφαση δεν είναι εύκολη, γιατί στην περίπτωση αυτή τα δρομολόγια σε πολλά νησιά θα αραιώσουν πολύ, τουλάχιστον μέχρι να αντικατασταθούν αυτά τα πλοία και η κυβέρνηση πρέπει τότε να υπολογίσει τις αντιδράσεις που θα προκληθούν σ'
αυτά τα νησιά, τα οποία θα εξυπηρετούνται πλημμελώς.
 Για την ενισχυση των διαδικασιών ελέγχου της ασφάλειας των πλοίων. Αν και το ναυάγιο της Πάρου αποδίδεται σχεδόν αποκλειστικά σε «ανθρώπινο λάθος», υπάρχουν κατά καιρούς διάφορες καταγγελίες για πλημμελή έλεγχο των πλοίων από τις αρμόδιες υπηρεσίες.
 Για την ενίσχυση του ανταγωνισμού στις ακτοπλοϊκές γραμμές, γεγονός που πιστεύεται ότι μπορεί να οδηγήσει στη βελτίωση της παροχής υπηρεσιών προς τους
ταξιδιώτες, συνεπώς και βελτίωση της ασφάλειας των πλοίων. Προβληματισμός εκφράζεται για το γεγονός ότι στα δρομολόγια του Αιγαίου επικρατεί σχεδόν μονοπωλιακό καθεστώς, καθώς η εταιρεία ΜΙΝΩΙΚΕΣ ΓΡΑΜΜΕΣ διαθέτει συντριπτικά μεγάλο αριθμό πλοίων.
 Μάλιστα, εκφράζεται τώρα προβληματισμός και για το κατά πόσο ήταν σωστό το αίτημα της Ελλάδας προς την Ευρωπαϊκή Ενωση να παραταθεί το «καμποτάζ», δηλαδή
η απαγόρευση να δρομολογηθούν πλοία με ξένη σημαία στο Αιγαίο. Αυτή η απαγόρευση ήταν εις βάρος του ανταγωνισμού και επιτρέπει σε λίγες ελληνικές εταιρείες να εκτελούν δρομολόγια με πλοία μεγάλης ηλικίας. Για τη διατήρηση του «καμποτάζ», πάντως, υπήρχαν πιέσεις από όλες τις πλευρές (πλοικτήτες, κόμματα, ναυτικούς κ.λπ.).
 Στη χθεσινή συνεδρίαση του υπουργικού συμβουλίου ο πρωθυπουργός επανέλαβε τη δέσμευση της κυβέρνησης «να χυθεί άπλετο φως στα αίτια της αδιανόητης αυτής τραγωδίας» και «να αποδοθούν οι ευθύνες άμεσα, όσο ψηλά κι αν βρίσκονται». 
 Στη συνεδρίαση μίλησαν μόνον οι τρεις υπουργοί που ενεπλάκησαν στην υπόθεση του ναυαγίου (Παπουτσής, Σηφουνάκης και Παπαζώη). Ο υπουργός Ναυτιλίας εξιστόρησε τα γεγονότα και απέδωσε το ναυάγιο στην ανεύθυνη στάση -όπως είπε- μελών του πληρώματος, καθώς όλα τα στοιχεία δείχνουν ότι το πλοίο είχε λανθασμένη πορεία και προσέκρουσε στη βραχονησίδα με μεγάλη ταχύτητα. Ο κ. Σηφουνάκης μίλησε για «ανείπωτη αμέλεια» των υπεύθυνων του πλοίου, εξέφρασε φόβους και για άλλους αγνοούμενους και περιέγραψε τη μεγάλη προσπάθεια διάσωσης και μεταφοράς των σορών των νεκρών.
 Ο υφυπουργός Τύπου Τηλέμαχος Χυτήρης όταν ρωτήθηκε αν τα μέλη του υπουργικού συμβουλίου έμειναν με την εκτίμηση ότι το πλοίο που βούλιαξε ήταν αξιόπλοο, απάντησε: «Το συγκεκριμένο καράβι δεν συγκρούστηκε με τη βραχονησίδα επειδή δεν ήταν αξιόπλοο», αφήνοντας κι αυτός ευθέως να εννοηθεί ότι η κυβέρνηση θεωρεί ως υπεύθυνους για την τραγωδία τους επικεφαλής του πλοίου. «Το καράβι συγκρούστηκε με τη βραχονησίδα επειδή, προφανώς, είχε πάρει λάθος κατεύθυνση»,
 Θέμα δημιουργήθηκε από το γεγονός ότι το Γενικό Επιτελείο Αεροπορίας «διέρρευσε» στον Τύπο την πληροφορία ότι ένα από τα ελικόπτερα παντός καιρού δεν πέταξε το βράδυ του ναυαγίου με ευθύνη του αρχηγού του Λιμενικού Σώματος, επειδή κρατήθηκε στην Αθήνα για να πετάξουν το πρωί της επομένης στην Πάρο ο υπουργός και ο αργηγός. Ο κ. Παπουτσής εξοργίστηκε και απέδωσε τη «διαρροή» σε
πρόσωπα του περιβάλλοντος του Ακη Τσοχατζόπουλου, με τον οποίο επικοινώνησε και του διαμαρτυρήθηκε. Οπως έλεγαν συνεργάτες του υπουργού Ναυτιλίας, ο υπουργός Αμυνας χαρακτήρισε «απαράδεκτα» όσα έγιναν και υποσχέθηκε ότι θα επιληφθεί του θέματος. Ο υφυπουργός Αμυνας Δ. Αποστολάκης εξήγησε στο υπουργικό συμβούλιο πώς έχει το θέμα και απέρριψε τις αιτιάσεις κατά του κ. Παπουτσή.
