Ταινίες - αριστουργήματα με πλήθος αστέρων επί της μεγάλης οθόνης. Ετσι ξεδιπλώνεται, απόψε, η τέχνη του σινεμά στο 13ο Ευρωπαϊκό Πανόραμα Κινηματογράφου της «Ε» στο «Παλλάς». Μοναδική ευκαιρία για τις ανθρώπινες αισθήσεις, οι στιγμές των κινούμενων εικόνων, εκεί που το ασπρόμαυρο συναγωνίζεται καλλιτεχνικά το χρώμα, η απαστράπτουσα υπερπαραγωγή τη λιτή κινηματογράφηση, το θέατρο να φλερτάρει γόνιμα το σινεμά και αντιστρόφως, η ατμοσφαιρική σκηνοθεσία να εναρμονίζεται με τις μπριλάντε ερμηνείες, οι προπολεμικές αξέχαστες μελωδίες να περνούν διακριτικά μέσα από τους μουσικούς ήχους των λέιζερ. Ω, ναι! Μετά την avante premiere της «δογματικής» ταινίας «Μιφούνε», ακριβώς τα μεσάνυχτα, τα βλέμματα εγκαταλείπουν τον πλανήτη μας και
απογειώνονται στους μακρινούς γαλαξίες ν' απολαύσουν το πρώτο επεισόδιο ενός κλασικού πια, θεαματικού διαστημικού έπους, ψιθυρίζοντας: «Η δύναμη είναι μαζί
 - «Οι γυναίκες στα κάτεργα» είναι η έβδομη, κατά σειρά, ταινία της καριέρας του σκηνοθέτη Ντάγκλας Σερκ, γυρισμένη το 1937 και προτελευταία του, πριν διαφωνήσει οριστικώς με τους ναζί και φύγει για το Χόλιγουντ. Η συγκεκριμένη παραγωγή χαρακτηρίστηκε όχι μόνο ένα από τα αριστουργήματα της γερμανικής περιόδου του, αλλά και ως μια από τις πιο εξαιρετικές ταινίες που έγιναν ποτέ,
καθώς ξεπηδά μέσα από την παράδοση του Μπρεχτ και του Βάιλ, όσο αφορά το συνδυασμό της μουσικής, του τραγουδιού και των διαλόγων, αλλά και το συνδυασμό
των αντιθέσεων του φωτός, των κοινωνικών τάξεων και της γεωγραφίας. Εδώ, ο Σερκ συνεργάζεται για πρώτη φορά με την ακαταμάχητη ηθοποιό Σάρα Λεάντερ και την στεφανώνει σταρ του κινηματογράφου σε μια βραδιά. Η ταινία αφηγείται τη δραματική ιστορία της δημοφιλούς τραγουδίστριας Gloria Vane, που παίρνει επάνω
της την πλαστογράφηση μιας επιταγής για την οποία ευθύνεται ο αγαπημένος της, καταδικάζεται και στέλνεται στα κάτεργα. Η Gloria συνενώνει στο πρόσωπό της δύο είδωλα. Τη γυναίκα με παρελθόν, που στο βάθος έχει παραμείνει αγνή. Στη πρεμιέρα της ταινίας στο Βερολίνο, το κοινό έκλαιγε ασταμάτητα με λυγμούς. Στο
Φεστιβάλ της Βενετίας το 1937, «Οι γυναίκες στα κάτεργα» κατέκτησαν το πρώτο βραβείο.
 - Ο θεατρικός συγγραφέας Χάρολντ Πίντερ πάντα καλοκοίταζε την απαστράπτουσα όχθη του κινηματογράφου, περιμένοντας την κατάλληλη στιγμή να ενδώσει σε μια συνεργασία αντάξια του ονόματός του. Την ευκαιρία να γράψει ο Πίντερ ένα σενάριο για ταινία τού την έδωσε, το 1963, ο εξόριστος στο Λονδίνο, λόγω των μακαρθικών διώξεων, Αμερικανός σκηνοθέτης Τζόζεφ Λόουζι με τον καταπληκτικό «Υπηρέτη». Η ιστορία του νεαρού, αδύναμου αριστοκράτη, που γίνεται υποχείριο του αδίστακτου μπάτλερ του, ήταν και η ευκαιρία που αναζητούσε ο Ντερκ Μπόγκαρντ για να εκτοξευθεί στο φωτεινό θόλο των μεγάλων ηθοποιών, με τον καλύτερο ίσως ρόλο της καριέρας του. Αυτό το μοναδικό καλλιτεχνικό τρίο, Λόουζι - Πίντερ - Μπόγκαρντ στον «Υπηρέτη» ήταν η αρχή για ένα σερί επιτυχιών που άφησαν εποχή. Στην ταινία εκτός από τον Τζέιμς Φοξ, εμφανίζεται και η νιόβγαλτη ηθοποιός Σάρα Μάιλς. 
 - Την απέριττη τεχνική κινηματογράφησης του δανέζικου «Dogma 3», επέλεξε ο 50χρονος σκηνοθέτης Σορίν Κραγκ Τζιάκομπσεν για να φιλμάρει το «Μιφούνε». Τον τίτλο της ταινίας τον εμπνεύστηκε, μάλιστα, από τον γνωστό ηθοποιό του ιαπωνικού κινηματογράφου Τοσίρο Μιφούνε και από το ρόλο του στη ταινία τού Ακίρα Κουροσάβα «Οι Επτά Σαμουράι». Τέσσερις, εντελώς διαφορετικοί άνθρωποι μεταξύ τους, συγκεντρώνονται σε μια φάρμα, κάπου σ' ένα νησί της Δανίας. Ο Κρίστεν, που άφησε πίσω του τα πολύτιμα όνειρά του για να επιστρέψει στο χωριό
του, ο καθυστερημένος αδελφός του, Ρουντ, μια πόρνη και ο βίαιος αδελφός της είναι οι τέσσερις φιγούρες ενός σύγχρονου κοινωνικού δράματος. Μια ενδιαφέρουσα ταινία σε πρώτη προβολή, από το γοητευτικό χώρο του δανέζικου σινεμά, που τα τελευταία χρόνια κερδίζει σε παγκόσμιο επίπεδο φανατικούς θεατές.
 - Η Κλαούντια Καρντινάλε είναι το «Κορίτσι με τη βαλίτσα» στη ταινία του Βαλέριο Ζουρλίνι, που ψάχνοντας εναγωνίως για τον απατεώνα, πλεϊμπόι εραστή της, μπλέκει σε ερωτικές περιπέτειες γεμάτες θλίψη και απογοήτευση. 
 - Το 1977, οι θεατές στις σκοτεινές κινηματογραφικές αίθουσες απόρησαν, όταν με την έναρξη της ταινίας αντίκρισαν ένα ολόκληρο κείμενο στο πανί, να αφηγείται μια παλιά διαστημική ιστορία και να ταξιδεύει, συνάμα, σαν διαστημόπλοιο. Το συνταρακτικό ήταν ότι στη συνέχεια άρχισε να χάνεται γραμμή γραμμή στο μαγευτικό άπειρο του διαστήματος. Η ανατριχίλα μας μεγάλωσε με τη συνοδεία της μουσικής του Τζον Γουίλιαμς, που έδινε έντονα το στίγμα της αιωνιότητας μ' ένα εμβατήριο συντονισμένων πνευστών. Γροθιά στο στομάχι! Τα υπόλοιπα, επίσης συναρπαστικά και γνωστά σε όλους σας, ακολούθησαν από μόνα τους και ο «Πόλεμος των άστρων» του Τζορτζ Λούκας πέρασε με το «φωτόσπαθό του»
όχι μόνο στην ιστορία της Τέχνης του σινεμά ως η καλύτερα επική διαστημική όπερα, αλλά και, σαν τη μεταφυσική δύναμη των ιπποτών Τζένταϊ... εγκαταστάθηκε
 8: 00: ΒΑΛΕΡΙΟ ΖΟΥΡΛΙΝΙ: «Το κορίτσι με τη βαλίτσα» (113') (μόνο με αγγλικούς υπότιτλους) 
