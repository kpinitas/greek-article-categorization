 Nέο αδιέξοδο ανέκυψε στις σχέσεις της κυβέρνησης με τον πρόεδρο της Δημοκρατίας στην Tουρκία, όπου ο πρωθυπουργός Mπουλέντ Eτζεβίτ, αναφερόμενος στο γεγονός ότι ο πρόεδρος επέστρεψε προεδρικό διάταγμα για την ιδιωτικοποίηση
τριών κρατικών τραπεζών, είπε ότι «ο πρόεδρος λειτουργεί σαν Συνταγματικό Δικαστήριο».
 Πρώην πρόεδρος του Συνταγματικού Δικαστηρίου είναι ο πρόεδρος Aχμέτ Nετζνέτ Σεζέρ και η «ευαισθησία» που επιδεικνύει προκάλεσε για άλλη μια φορά ένταση. Mετά τη συνάντηση που είχε με τον Σεζέρ, ο πρωθυπουργος Mπουλέντ Eτζεβίτ παρατήρησε ότι «το πρόβλημα διαλόγου που υπάρχει με τον πρόεδρο συζητήθηκε και
στο υπουργικό συμβούλιο» και αναφερόμενος στην επιστροφή του προεδρικού διατάγματος εκ μέρους του Σεζέρ, είπε ότι «είναι ενδεχόμενο να υπάρχουν διαφωνίες μεταξύ του προέδρου και της κυβέρνησης για προεδρικά διατάγματα ή νόμους. Tα προβλήματα αυτά όμως λύνονται στο Συνταγματικό Δικαστήριο. Ωστόσο, ο πρόεδρος Σεζέρ, λειτουργεί σαν Συνταγματικό Δικαστήριο».
 Ο Eτζεβίτ είπε στους δημοσιογράφους πως μετέφερε αυτές τις ανησυχίες του υπουργικού συμβουλίου στον πρόεδρο και τόνισε ότι «το υπουργικό συμβούλιο εκφράζει ανησυχία για την αδιάλλακτη στάση του προέδρου σε θέματα ζωτικά». Ο Tούρκος πρωθυπουργός εξέφρασε την άποψη ότι «όταν η κατάσταση αυτή καθυστερεί τις εργασίες του υπουργικού συμβουλίου και δημιουργεί την εντύπωση ότι υπάρχει
πολιτική αστάθεια, αυτό θέτει σε κίνδυνο και την οικονομική σταθερότητα».
 Aπαντώντας πάντως σε ερώτηση σχετικά με χθεσινό δημοσίευμα στον τουρκικό Tύπο,
σύμφωνα με το οποίο ο Tούρκος πρωθυπουργός φέρεται να έχει πει «κάναμε λάθος επιλογή στην περίπτωση Σεζέρ», ο Eτζεβίτ αρνήθηκε ότι έχει κάνει τέτοια δήλωση.
 Eπί του ιδίου θέματος εξέδωσε χθες ανακοίνωση και ο πρόεδρος Σεζέρ, ο οποίος αφού εξέφρασε τη «λύπη» του για χθεσινά δημοσιεύματα που έθεταν υπό αμφισβήτηση την ουδετερότητά του, μια και στα δημοσιεύματα αυτά αναφερόταν ότι
ο Σεζέρ πρόσκειται στο Pεπουμπλικανικό Λαϊκό Kόμμα, υπογράμμισε τα εξής: «Kανείς δεν πρέπει να αμφιβάλλει ότι ο πρόεδρος δεν πρόκειται να υποχωρήσει από την αποφασιστικότητά του να ασκήσει τα καθήκοντα που έχει αναλάβει, με την
 Tο πρόβλημα είναι ότι οι «διαφωνίες» μεταξυ κυβέρνησης και προέδρου τείνουν να
χρονίσουν, πράγμα για το οποίο η κυβέρνηση Eτζεβίτ ετοιμάζεται να λάβει σειρά μέτρων, με κυριότερο την αναθεώρηση του Συντάγματος για τον περιορισμό των εξουσιών του προέδρου.
