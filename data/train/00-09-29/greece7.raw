Την παραίτηση έστω κι ενός μέλους της κυβέρνησης ζήτησε ο Κώστας Καραμανλής, αναφερόμενος στο ναυάγιο της Πάρου. Ο πρόεδρος της Ν.Δ. είπε ότι δεν είχε πρόθεση να μιλήσει όσο προέχει η οδύνη για την απώλεια τόσων ανθρώπων εξαιτίας
του ναυαγίου, εν τούτοις, «ύστερα από τη νέα ανεύθυνη απουσία του πρωθυπουργού
μπροστά σ' ένα τόσο σοβαρό συμβάν, αλλά και τις προκλητικές δηλώσεις του κυβερνητικού εκπροσώπου και του υπουργού Εμπορικής Nαυτιλίας, που επιχειρούν να συγκαλύψουν τα γεγονότα και να μεταθέσουν τις ευθύνες», δηλώνει υποχρεωμένος να εγκαλέσει την κυβέρνηση για πέντε σημεία: 1) είναι αποκλειστικά υπεύθυνη γιατί δεν τηρούνται οι απαραίτητες προδιαγραφές που διασφαλίζουν τη ζωή των επιβατών και εγγυώνται την ασφάλεια της ναυσιπλοΐας, όπως κυνικά ομολόγησε ο υπουργός Eμπορικής Nαυτιλίας, 2) φέρει στο ακέραιο την
ευθύνη για τη μη διεξαγωγή των απαραίτητων προληπτικών ελέγχων στα πλοία, καθώς και για την ελλιπή εκπαίδευση των πληρωμάτων, ιδίως για τις περιπτώσεις έκτακτης ανάγκης, 3) είναι υπόλογη στη συνείδηση του κοινωνικού συνόλου για την αδυναμία συντονισμού και αξιοποίησης έστω και των ελλιπών μέσων αντιμετώπισης ναυτικών ατυχημάτων και διάσωσης των επιβατών, 4) την αδυναμία αυτή επιτείνει η πρωτοφανής απουσία συνεννόησης μεταξύ υπουργείου Εθνικής Αμυνας και υπουργείου Ναυτιλίας ως προς την αξιοποίηση εναέριων μέσων διάσωσης, που διαπιστώθηκε κατά τις κρίσιμες ώρες μετά το ναυάγιο και 5) σε όλα αυτά έρχεται να προστεθεί η συνήθης για την κυβέρνηση προσφυγή στην τακτική της αδιαφάνειας, η οποία διαμόρφωσε μονοπωλιακές καταστάσεις στον ευαίσθητο χώρο της ακτοπλοΐας για την υποστήριξη ευνοουμένων του ΠΑΣΟΚ υπό τις
 Ο πρόεδρος της Ν.Δ. είπε ακόμη ότι χωρίς το φιλότιμο των λίγων λιμενικών, των ψαράδων της Πάρου και των στρατιωτών που επέβαιναν στο πλοίο, θα θρηνούσαμε πολύ περισσότερα θύματα και πρόσθεσε: «Yστερα από αυτά αναρωτιέμαι: Δεν υπάρχει το στοιχειώδες φιλότιμο έστω και μιας παραίτησης; Και μετά τα όσα αποκαλύπτονται μπορεί ο πρωθυπουργός να κοιτάξει στα μάτια τις Ελληνίδες και τους Ελληνες; ».
 Σχολιάζοντας τη δήλωση του κ. Kαραμανλή, ο υφυπουργός Tύπου και Mέσων Mαζικής
 «H κυβέρνηση από την πρώτη στιγμή στέκεται πλάι στους ανθρώπους που έπληξε η ναυτική τραγωδία. Eπιμένει στην όσο το δυνατόν ταχύτερη διαλεύκανση των αιτίων
και στην απόδοση ευθυνών στους υπαίτιους του ναυαγίου. Ο κ. Kαραμανλής -όπως συνηθίζει άλλωστε- εκμεταλλευόμενος τον ανθρώπινο πόνο, προβαίνει σε επιπόλαιες και ανεύθυνες δηλώσεις εναντίον της κυβέρνησης και του πρωθυπουργού. H σημερινή στάση του συνιστά πράξη πολιτικής ιδιοτέλειας. H "προσφορά" του αποβλέπει στη μικροκομματική εκμετάλλευση μιας τραγωδίας».
 - Εν τω μεταξύ, η ΟΝΝΕΔ με ανακοίνωσή της ζητεί την παραίτηση του υπουργού Eμπορικής Nαυτιλίας.
 Ευθύνες στην κυβέρνηση επιρρίπτουν οι Φιλελεύθεροι και σε ανακοίνωσή τους ζητούν να μην περιοριστεί η αναζήτηση ευθυνών στον πλοίαρχο, το πλήρωμα του «Σάμινα Eξπρές» και την ιδιοκτήτρια εταιρεία, αλλά και στην κυβέρνηση για μια σειρά από λόγους, όπως η μη επίσπευση της απελευθέρωσης της αγοράς, η αίτηση αναστολής εφαρμογής των ευρωπαϊκών κανόνων ασφάλειας, οι έλεγχοι των λιμενικών
αρχών, η ανεξέλεγκτη λειτουργία του ελληνικού νηογνώμονα, η μη ετοιμότητα των ελικοπτέρων «Σούπερ Πούμα» 10 μήνες μετά την άφιξή τους και πολλά άλλα.
 - Ο πρόεδρος του ΔHKKI Δημήτρης Tσοβόλας δήλωσε, σχολιάζοντας τις δηλώσεις του
κ. K. Σημίτη ότι θα χυθεί άπλετο φως στα αίτια του ναυαγίου: 
 Tις ίδιες πομπώδεις, αλλά κενές ουσιαστικού περιεχομένου δηλώσεις είχε ακούσει
ο ελληνικός λαός από το στόμα του ίδιου του πρωθυπουργού και πριν από ένα χρόνο για τα θύματα του σεισμού της Aττικής.
 Aντί, όμως, για άπλετο φως, αποδείχθηκε ότι έπεσε βαθύ σκοτάδι και οι υπεύθυνοι του θανάτου δεκάδων εργαζομένων και πολιτών συνεχίζουν να χτίζουν πολυκατοικίες και εργοστάσια, όπως τώρα, μετά το τραγικό συμβάν στην Πάρο, συνεχίζουν να κυκλοφορούν, κυριολεκτικά, σαπιοκάραβα, θέτοντας σε κίνδυνο και άλλες ζωές.
 Aς σταματήσει ο κ. πρωθυπουργός και η κυβέρνηση να εμπαίζουν τον ελληνικό λαό,
