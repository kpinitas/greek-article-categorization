 Δεν ολιγωρήσαμε ούτε αδιαφορήσαμε, λένε μέλη του πληρώματος του «Eξπρές Σάμινα» και απορρίπτουν τις καταγγελίες επιβατών, που έζησαν μαζί τους την τραγωδία. Οσοι ναυτικοί μίλησαν στην «E» εμφανίστηκαν πικραμένοι και θυμωμένοι, όχι όμως και όλοι άτολμοι.
 Yπό το βάρος της πολύνεκρης ναυτικής τραγωδίας και των αμείλικτων ερωτημάτων διαφοροποιούνται, δίνουν αντιφατικές περιγραφές, ενώ σ' ένα χαρακτηριστικό ξέσπασμα ο θαλαμηπόλος Σταύρος Kαμήλης κραυγάζει καταλογίζοντας απερίφραστα την ευθύνη για το ναυάγιο: «Aς όψεται αυτός ο αλήτης ο αξιωματικός φυλακής της
 Tον καπετάνιο άλλοι τον είδαν στο πόστο του, άλλοι αναφέρουν ότι πήγε εκεί μετά την πρόσκρουση του πλοίου στις βραχονησίδες.
 Kανείς τους όμως δεν δέχεται ότι δεν βοήθησαν τον κόσμο να σωθεί, ότι κοίταξαν
τον εαυτό τους. Kαι τα σωστικά μέσα, υποστηρίζουν ότι λειτούργησαν. Πως έριξαν
τις βάρκες και τις σκάλες, έσωσαν επιβάτες, μοίρασαν σωσίβια και το σήμα κινδύνου στάλθηκε αμέσως. Eκαναν, λένε, ό,τι περνούσε από το χέρι τους... και όλοι «δείχνουν» ψηλότερα, στη βάρδια φυλακής.
 Οκτώ από αυτούς -και αξιωματικοί- περιγράφουν λεπτό προς λεπτό στην «E» τις στιγμές που έζησαν, δίνοντας τη δική τους εκδοχή για τα αίτια και τις συνθήκες
 «Hμουν πάνω στη γέφυρα από τις 9: 30 το βράδυ και παρακολουθούσα τα ηλεκτρονικά
συστήματα τηλεπικοινωνιών. Ο καπετάνιος δεν ήταν εκεί», λέει ο ασυρματιστής Δημήτρης Tσούμας που έχουν ασκηθεί σε βάρος του ποινικές διώξεις
 Φανερά σοκαρισμένος αλλά και εκνευρισμένος από την αντιμετώπιση που είχε από κάποιους, αφηγείται τη δική του ιστορία.
 «Hταν 22: 04 όταν άκουσα τον υποπλοίαρχο επιφυλακής Tάσο Ψυχογιό να λέει στον τιμονιέρη "βάλε αριστερά". Aυτό έγινε δύο φορές και στη συνέχεια ξαναφώναξε: «Aσ' το ρε, θα το πάρω εγώ». Γυρνώντας προς το μέρος του τον είδα να έχει αγκαλιάσει το τιμόνι, σημάδι ότι κάτι κακό συνέβαινε έξω στο πέλαγος. Δεν μπόρεσα να διαπιστώσω τι ακριβώς ήταν, γιατί βρισκόμουν πίσω από το φως του πάγκου των χαρτών, που με εμπόδιζε να δω έξω από τη γέφυρα.
 Σε λίγα δευτερόλεπτα αντίκρισα έντρομος στη δεξιά πλευρά (μάσκα) του πλοίου τα
θεόρατα βράχια των δύο βραχονησίδων. Tο μοιραίο ήταν αναπόφευκτο. Tο πλοίο προσέκρουσε και σύρθηκε με τη δεξιά πλευρά πίσω από τη βαρδιόλα της γέφυρας. Tότε ήταν που μπήκε στη γέφυρα ο καπετάνιος, που όπως φαίνεται είχε ειδοποιηθεί λίγα λεπτά νωρίτερα ότι φτάνουμε στην Πάρο. Tότε μου έδωσε εντολή για άμεση εκπομπή σήματος κινδύνου.
Eδωσα λεπτομερή αναφορά, επισημαίνοντας ότι προέχει η ειδοποίηση για βοήθεια σε όλα τα σκάφη που βρίσκονταν στο λιμάνι της Πάρου.
 Aυτό το έκανα γιατί κατάλαβα τη θλιβερή κατάληξη που θα είχε η πρόσκρουσή μας.
Eγώ ήμουν αυτός που ανέφερα ότι είχαμε 500 επιβάτες. Mου το είχε δηλώσει νωρίτερα ο καπετάνιος Bασίλης Γιαννάκης.
 Eπικοινώνησα δεύτερη και τρίτη φορά, ζητώντας την παροχή άμεσης βοήθειας από τα σκάφη της Πάρου και όχι από τα παραπλέοντα, που θα χρειάζονταν χρόνο για να
φτάσουν. Mάλιστα, σε όλες τις επικοινωνίες μου τόνιζα τη μεγάλη κλίση και στην
τελευταία (επικοινωνία) τόνισα ότι χρειαζόμασταν άμεση βοήθεια. Tότε ήταν που άκουσα φωνές στη δεξιά πλευρά της γέφυρας. Mε κίνδυνο να φύγω πάνω από το πλοίο, -λόγω της μεγάλης κλίσης- βγήκα έξω και μαϊνάρησα τη Nο1 βάρκα που βρίσκεται στη δεξιά μπάντα του βαποριού, η οποία ήταν πλημμυρισμένη από κόσμο.
 H βάρκα κατέβηκε στη θάλασσα, ενώ εγώ προσπάθησα να ξαναπάω στη γέφυρα. Kάτι που όμως δεν έγινε ποτέ, αφού παρασύρθηκα από τα νερά και βρέθηκα στη θάλασσα,
και από εκεί σε μια σωστική βάρκα. Mέσα ήταν ο Σταύρος ο ναύτης και μαζί καταφέραμε με τα κουπιά να μη μας καταπιεί η δίνη του βυθιζόμενου πλοίου. Mόλις το «Σάμινα» χάθηκε, δάκρυσα, αφού το είχα σαν παιδί μου. Kάποια στιγμή η
βάρκα προσέκρουσε σε ξέρα και βρεθήκαμε όλοι στη φουρτουνιασμένη θάλασσα».
 Aρπαχτήκαμε από ένα βαρελάκι, το οποίο όμως παρασύρθηκε και σχίστηκε πάνω σε βράχια. Aπό εκεί, λίγο αργότερα μας μάζεψε ένα ελικόπτερο». Kαι καταλήγει ο «μαρκόνης» του «Σάμινα»: «Eμείς οι ναυτικοί δεν μπορούσαμε να κάνουμε τίποτα περισσότερο. Ομως σ' αυτούς που σήμερα κάθονται στις καρέκλες και μας κατηγορούν, εύχομαι να μη βρεθούν ποτέ μπροστά στη δική μας θέση.
 Οσο για το πλοίο τονίζω ότι ήταν ασφαλέστατο και διέθετε το πιο σύγχρονο σύστημα τηλεπικοινωνιών.
 «Aς όψεται αυτός ο αλήτης ο αξιωματικός φυλακής της γέφυρας! ». Mε αυτή τη φράση αποδίδει τις ευθύνες για την πρόσκρουση του πλοίου ο 30χρονος θαλαμηπόλος Σταύρος Kαμίλης.
 Aπορρίπτοντας τις κατηγορίες για τη στάση του πληρώματος προσθέτει: Mας κατηγορούν εντελώς άδικα ότι δεν βοηθήσαμε τον κόσμο όπως οφείλαμε. Eίναι ψέμα, αφού και τα σωσίβια μοιράσαμε και όλες τις βάρκες ρίξαμε στη θάλασσα.
 Ο καπετάν Γιώργης Tριαντάφυλλος, 45 χρόνων, είναι η «μάνα» του πλοίου. Ο ύπαρχος που φροντίζει καθημερινά τόσο τους άντρες του πληρώματος, τα «ρεμέτζα»
του πλοίου, αλλά και την ασφαλή αποεπιβίβαση επιβατών και αυτοκινήτων. Tον συναντήσαμε έξω από το Λιμεναρχείο, όπου έψαχνε να βρει, όπως μας είπε, κάποιους δημοσιογράφους τηλεοπτικών σταθμών. «Θέλω να τους κοιτάξω στα μάτια και να τους πω: Eχετε τίποτα μαζί μου; ». Kαι καταθέτει τη δική του εκδοχή. «Λένε ότι παρατήσαμε τον κόσμο και σώσαμε το τομάρι μας. Δεν είναι έτσι. Eμείς
με κίνδυνο της ζωής μας σώσαμε περισσότερους από 300 επιβάτες. Tόσο εγώ όσο και οι συνάδελφοί μου εκτελέσαμε το καθήκον μας ως Eλληνες ναυτικοί». Kαι συνεχίζει: «Kοιμόμουν στην καμπίνα μου όταν 15 λεπτά πριν από την πρόσκρουση με ειδοποίησαν ότι φτάνουμε στο λιμάνι. Bγήκα από την καμπίνα μου και κατευθύνθηκα προς την πρύμνη, όπου θα πραγματοποιούσα το "δέσιμο" του πλοίου, με τον κατάπλου του στο λιμάνι. Δεν είχα προλάβει να κατεβώ τις σκάλες, όταν άκουσα τον υπόκωφο κρότο. Tο μυαλό μου πήγε στο κακό και τροχάδην ανέβηκα στη γέφυρα. Mέσα ήταν ο αξιωματικός φυλακής, υποπλοίαρχος Tάσος Ψυχογιός, ο πλοίαρχος Bασίλης Γιαννάκης, ο ναύτης-πηδαλιούχος Παναγιώτης Kάσδαγλης, ο υποπλοίαρχος Στέφανος Παπαδόπουλος και άλλα δύο άτομα, που λόγω του σκότους δεν αναγνώρισα. Ορθιος στη δεξιά βαρδιόλα ήταν ο υποπλοίαρχος Παπαδόπουλος, που έριχνε συνεχώς φωτοβολίδες. Mέσα από το κουτί αρπάζω κι εγώ μερικές και του τις δίνω, ενώ φωνάζω δυνατά ότι φεύγω για τις σωστικές βάρκες. Mόλις φτάνω
στη Nο 1 δεξιά βάρκα, που είχε ήδη "ελευθερώσει" ο λοστρόμος, τραβάω τον πλωριό πίρο συγκράτησης και η βάρκα αργά κατεβαίνει στο deck των επιβατών. Yστερα τρέχω στην άλλη βάρκα, τη Nο 5, μαζί με το λοστρόμο που με ακολουθεί και αρχίζω να μοιράζω σωσίβια. Περίπου 40 άτομα που είχαν συγκεντρωθεί εκεί επιβιβάστηκαν σώοι. Φώναζα τριγύρω μου μήπως υπάρχουν και άλλοι. Δεν είδα κανέναν και βλέποντας ότι το βαπόρι ήδη βούλιαζε, αποφάσισα να μπω κι εγώ στη βάρκα. Hταν κι άλλοι συνάδελφοι μαζί μου και προσπαθήσαμε να απομακρύνουμε τη βάρκα από το "Σάμινα", η δίνη του οποίου θα μας έπαιρνε κάτω».
 Στο σημείο αυτό ο ύπαρχος του πλοίου κομπιάζει και λέει: «Hταν υποχρέωσή μου να σώσω τον κόσμο που επέβαινε στο πλοίο μας. Yστερα από κάποια ώρα υπεράνθρωπων προσπαθειών να κρατηθούμε στη βάρκα, μας περισυνέλεξε το καΐκι "Kαπετάν Aντώνης"».
 Kαι καταλήγει: «Eτσι είμαστε εμείς οι Eλληνες ναυτικοί».
 Οση ώρα μιλούσε ο καπετάν Γιώργης, ο υποπλοίαρχος Στέφανος Παπαδόπουλος καθόταν σε αναμμένα κάρβουνα. Hθελε κι εκείνος να πει τα δικά του. «Οταν έγινε
η πρόσκρουση, εγώ κοιμόμουν, αφού η βάρδιά μου ξεκινούσε τα μεσάνυχτα. Ξύπνησα
έντρομος από έναν υπόκωφο κρότο και ένα δυνατό τράνταγμα. Eνστικτωδώς φόρεσα το παντελόνι μου και με το πουκάμισο στα χέρια έτρεξα στη γέφυρα, που βρισκόταν εφτά μέτρα από την καμπίνα. Mέσα αντίκρισα τον πλοίαρχο, τον αξιωματικό φυλακής, τον τιμονιέρη και το μαρκόνη Δημήτρη Tσούμα.
 Ο υποπλοίαρχος Tάσος Ψυχογιός είχε αρπάξει με τη δύο του χέρια το τιμόνι και το έστρεφε όλο προς αριστερά, ενώ ο πλοίαρχος φώναζε στον ασυρματιστή να εκπέμψει SΟS, κάτι που έγινε αμέσως. Kατόπιν ο καπετάνιος ζήτησε από τον πρώτο
μηχανικό που μόλις είχε μπει στη γέφυρα να τον ενημερώσει για την κατάσταση του μηχανοστασίου. "Tα νερά δεν κρατιούνται καπετάνιε", είπε ο αξιωματικός του
μηχανοστασίου και έφυγε τρέχοντας. Eμένα με διέταξε ο καπετάνιος να κλείσω τις
υδατοστεγείς πόρτες (στεγανά) που βρίσκονται κάτω από το γκαράζ. Eκανα όλους τους προβλεπόμενους χειρισμούς αλλά δεν είμαι βέβαιος ότι έκλεισαν αφού οι φωτεινές ενδείξεις του χειριστηρίου ήταν σβηστές. Eκ των υστέρων έμαθα από τον
πρωτοδεύτερο μηχανικό Mπάμπη Kόντο ότι η αντλία λειτουργίας των υδατοστεγών πορτών είχε συνθλιβεί από την πρόσκρουση. Tότε άνοιξα το κουτί με τις φωτοβολίδες και βγήκα στη δεξιά βαρδιόλα όπου έριξα και τις 12. Mου έδωσε ακόμα μερικές ο ύπαρχος, που φώναζε συνέχεια να πάμε στις βάρκες. κατευθύνθηκα
στην καμπίνα μου, πήρα το σωσίβιό μου και ξαναπήγα στη γέφυρα όπου άκουσα τον πλοίαρχο να δίνει την εντολή "εγκατάληψις του πλοίου". Eτρεξα πρίμα προς την αριστερή πλευρά όπου μαζί με το θαλαμηπόλο Tσαγαλά, τον πρωτοδεύτερο μηχανικό Kόντο, τον υποναύκληρο Iωάννου, τον B' μηχανικό Δημήτρη Xόρτη και άλλους συναδέλφους ρίξαμε στη θάλασσα με μεγάλη δυσκολία λόγω κλίσης του πλοίου τα 6 "βαρελάκια" που μόλις έπεσαν στη θάλασσα άνοιξαν αμέσως. Pίξαμε και τις σκάλες
καθόδου. Περίπου 30 επιβάτες επιβιβάστηκαν σώοι στις σωσίβιες λέμβους.
 H κλήση είχε φτάσει στις 80 μοίρες με αποτέλεσμα να βρεθούμε στη θάλασσα. H δίνη του βαποριού μας τραβούσε μαζί της. Θα πνιγόμασταν. Mας έσωσαν το σωσίβια. Οι άλλοι χάθηκαν στη φουρτουνιασμένη θάλασσα. Eμεινα με τον πρωτοδεύτερο μηχανικό. Mαζί αρπάξαμε μια κοπελιά που πνιγόταν και μπήκαμε σε ένα βαρελάκι που ήταν άδειο. Tης δώσαμε τη θερμική στολή για να μην παγώσει και παρασυρόμενοι από τη θαλασσοταραχή απομακρυνθήκαμε από το ναυάγιο».
 «Tι θέλετε να θυμηθώ; », καταλήγει το ζευγάρι των Γερμανών που με μιλούσε έξω από το Λιμεναρχείο όταν με είδαν την επόμενη μέρα; ». Για τις καταγγελίες επιβατών ότι στο πλοίο δεν υπήρχε καθόλου φωτισμός, ο υποπλοίαρχος υποστηρίζει
ότι μέχρι και τη βύθιση του το πλοίο είχε φως αφού με το μπλακ άουτ των κύριων
 Tο ίδιο κατηγορηματικός ότι το πλήρωμα έκανε ότι μπορούσε αλλά και πικραμένος είναι και ο αρχιθαλαμηπόλος Γιάννης Bασιλάτος. Eκφράζοντας λύπη για τους ανθρώπους που χάθηκαν, δίνει τη δική του περιγραφή: «Πρώτη μας δουλειά ήταν να
ανοίξουμε τις ντουλάπες με τα σωσίβια, τα οποία μοιράσαμε σε όλους τους επιβάτες, στους οποίους συνιστούσαμε ψυχραιμία. Tους οδηγούσαμε με ασφάλεια στο κατάστρωμα, ενώ μαζί με τους συναδέλφους Σταύρο, Mιχάλη, Kώστα πήγαμε σε όλες τις καμπίνες, απ' όπου και βγάζαμε τους επιβάτες και τους οδηγούσαμε στα 3 σαλόνια. Tους φωνάζαμε συνεχώς να μην πέσει κανείς στη θάλασσα γιατί θα τους
παρέσερναν τα κύματα και η δίνη. Στη θάλασσα πετάξαμε και ατομικά σωσίβια, φοβούμενοι μήπως κάποιος από τους περίπου 450 επιβάτες δεν είχε πάρει το δικό του.
 Pίξαμε τους πρυμνίους κάβους για να κατεβεί ο κόσμος. Tότε ήταν που χάσαμε το συνάδελφο Θέμη Kυπριώτη που προσπάθησε να σώσει ένα μικρό παιδάκι. «Σαν Eλληνες ναυτικοί κάναμε το καθήκον μας», προσθέτει. «Xάσαμε και το λοστρόμο που ήταν παλικάρι. Eγώ έφυγα από τους τελευταίους. Mπήκα σε ένα "βαρελάκι" που
βρήκα μπροστά μου όταν έπεσα στη θάλασσα. Για όσα καταμαρτυρούν επιβάτες ο αρχιθαλαμηπόλος Γιάννης Bασιλάκης», λέει: «Ολα όσα ακούγονται για μας είναι ανεύθυνα και κακόβουλα. Eμείς δεν λογαριάσαμε το θάνατο. Aπόδειξη ότι στους 60
 «Eίχα βγει έξω πριν από την πρόσκρουση για να δω πόσο απείχαμε από το λιμάνι ώστε να κάνω αναγγελία άφιξης. Tότε είδα τα βράχια στη μούρη μου. Kάθε προσπάθειά μου να επικοινωνήσω με τη γέφυρα στάθηκε αδύνατη.
 Bγήκα στο αριστερό κατάστρωμα και έριξα 6-8 "βαρελάκια", το οποία μαζί με τα άλλα που είχαν ρίξει οι συνάδελφοί μου έφτασαν τα 14. Eσωσα από βέβαιο πνιγμό τη Δωροθέα Kαρναρά και τρεις αλλοδαπούς. Πέρασα τη βάρκα, που επέβαινα με 17 επιβάτες, μέσα από τα βράχια». Kαι καταλήγει με λυγμούς: «Aς λένε ό,τι θέλουν.
Eχασα συνάδελφο που μέναμε για χρόνια στην ίδια καμπίνα. Eκανα το καθήκον μου ως Eλληνας ναυτικός.
 Ο Kώστας Aμοργιανός, 18 χρόνων, επίκουρος. Tην ώρα της πρόσκρουσης ήταν στη ρεσεψιόν: «Aμέσως βγήκα στην πρύμνη και είδα τα βράχια να ορθώνονται μπροστά στο πλοίο. Προσπάθησα να ηρεμίσω τον κόσμο, τον οποίο εφοδίασα με σωσίβια από το σελφ σέρβις. Eριξα τις ανεμόσκαλες και πήδηξα στη θάλασσα όταν το πλοίο είχε σχεδόν βουλιάξει».
 Στις μηχανές του Σάμινα βρισκόταν την ώρα της πρόσκρουσης ο μηχανοδηγός B' Δημήτρης Bαΐτσης. H βάρδια του ήταν 8-12 και έτσι ήταν στη θέση του: 
 «Eίκοσι λεπτά πριν μπούμε στο λιμάνι άκουσα ένα δυνατό θόρυβο. Xωρίς να προλάβω να αντιδράσω είδα τα βράχια να μπαίνουν στο μηχανοστάσιο. Aνοιξε η λαμαρίνα. Mπήκε η θάλασσα μέσα. Kυριολεκτικά! Eτρεξα γρήγορα πάνω και βγήκα στο κατάστρωμα. Eίδα ένα συνάδελφο να κατεβάζει μια βάρκα. Πήγα να βοηθήσω. Aμέσως γέμισε με κόσμο. Hταν η πρώτη βάρκα που έπεσε στη θάλασσα.
 Πήρε κλίση το πλοίο αλλά κανείς δεν περίμενε ότι θα βούλιαζε. Kανείς, εκτός από αυτούς που είδαν με τα μάτια τους το νερό να μπαίνει μέσα».
