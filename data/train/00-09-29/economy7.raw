Ξεπέρασε τα 90 δισεκατομύρια δραχμές το ποσόν που είχε συγκεντρωθεί έως χθες, δεύτερη ημέρα των εγγραφών για απόκτηση μετοχών της εταιρείας κινητής τηλεφωνίας Cosmote.
 Σύμφωνα με τα στοιχεία που έδωσε η τράπεζα EFG Eurobank (κύριος ανάδοχος της έκδοσης), από τις εγγραφές των θεσμικών επενδυτών στην Ελλάδα είχαν συγκεντρωθεί μέχρι χθες περίπου 60 δισεκατομμύρια δραχμές. Από τις εγγραφές των ιδιωτών στο εσωτερικό είχαν εξάλλου συγκεντρωθεί 32 δισεκατομμύρια δραχμές
κι έχουν υποβληθεί περισσότερες από 27.000 αιτήσεις εγγραφής.
 Ιδιαίτερα θετική χαρακτηρίζεται η πορεία της έκδοσης στο εξωτερικό, καθώς η προσφορά εμφανίζεται να έχει ήδη καλυφθεί κατά μία φορά. Οι ανάδοχοι της έκδοσης εκτιμούν επίσης ότι αναμένεται να αυξηθεί ο ρυθμός των εγγραφών σήμερα
και μέχρι την ολοκλήρωση της έκδοσης την ερχόμενη Δευτέρα 2 Οκτωβρίου.
 Υπενθυμίζεται ότι πρόκειται να διατεθούν συνολικά 48, 75 εκατομμύρια κοινές ονομαστικές μετοχές Cosmote (αντιστοιχούν στο 15% του μετοχικού κεφαλαίου) και
υπολογίζεται ότι το ποσόν που θα αντληθεί θα κυμαίνεται στα 150 δισεκατομμύρια
δραχμές (δεδομένου ότι η τελική τιμή θα κυμαίνεται σε εύρος μεταξύ 3.150-3.500
 Ο αριθμός των προσφερόμενων μετοχών μπορεί να αυξηθεί ανάλογα με τη ζήτηση έως
τα 56 εκατομμύρια τεμάχια. Ο τελικός αριθμός των μετοχών που θα κατανεμηθεί σε
εσωτερικό και εξωτερικό θα προσδιοριστεί από την εταιρεία και τους πωλητές με βάση τη ζήτηση που θα εκδηλωθεί σε κάθε προσφορά.
 Ανάλογα με τη ζήτηση θα γίνει ο καταμερισμός στο εσωτερικό προς ιδιώτες μετόχους και θεσμικούς επενδυτές, ενώ θα καταβληθεί προσπάθεια να κατανεμηθεί κατ' ελάχιστο το 20% των προσφερόμενων μετοχών στο ευρύ κοινό και το 15% σε Ελληνες θεσμικούς.
