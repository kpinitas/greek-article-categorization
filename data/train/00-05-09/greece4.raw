 «Φωτιά» στο Αιγαίο άναψε η εφοπλιστική «κόντρα» και η διένεξη για το αν η εξαγορά των 85 συνολικά επιβατηγών πλοίων από τη MINΟAN FLYING DΟLPHINS αποτελεί μονοπωλιακή πράξη, *
η οποία μάλιστα θα στερήσει από τά ελληνικά νησιά καί κυρίως από τις Kυκλάδες την καλύτερη σύνδεση, όχι μόνο με τον Πειραιά αλλά και με τη Θεσσαλονίκη. Η πρώτη εστία της «φωτιάς», που πολλοί λένε ότι θα εξαπλωθεί λίαν συντόμως και 
η Ακτοπλοΐα θα έχει ένα θερμότατο καλοκαίρι, ξεκίνησε πριν λίγες ημέρες, όταν δεκάδες επιβάτες, που λόγω της ξαφνικής «κακοθαλασσιάς» εισήλθαν στους εσωτερικούς χώρους του επιβατηγού-οχηματαγωγού πλοίου «ΕΞΠΡΕΣ ΣΑΝΤΟΡΙΝΗ», κατήγγειλαν σε τηλεοπτικό σταθμό ότι το πλοίο μεταφέρει εκατοντάδες υπεράριθμους, οι οποίοι όμως μετά από έλεγχο των λιμενικών απεδείχθησαν «άνθρακες», αφού το πλοίο μετέφερε λιγότερους από το «πρωτόκολλό» του.
 Ομως λίγο μετά, το Δημοτικό συμβούλιο της Πάρου αποστέλλει στο ΥΕΝ ψήφισμά του, στο οποίο ούτε λίγο, ούτε πολύ κατηγορεί τη Μ.F.D. για μονοπωλιακή πολιτική, αφού όπως υποστηρίζουν οι αιρετοί άρχοντες του νησιού, ελαττώθηκαν τα δρομολόγια των πλοίων προς το νησί τους σε σχέση με πέρυσι τέτοια εποχή.
 Την αντίδραση της Πάρου, την οποία η πλοικτήτρια εταιρεία χαρακτήρισε αδικαιολόγητη, ενώ άφηνε αιχμές για συμφέροντα ανταγωνιστών της -εννοούσε τις ΕΠ.ΑΤΤ- του εφοπλιστή Περικλή Παναγόπουλου, τα πλοία του οποίου δεν είναι δρομολογημένα στο Αιγαίο -ακολούθησε το Επαρχιακό Συμβούλιο της Σαντορίνης, το 
οποίο με απόφασή του θα κλείσει σήμερα για δυο ώρες το λιμάνι του νησιού.
 Οπως υποστήριξε στην «Ε» ο έπαρχος Αγγελος Ρούσσος, η ενέργειά τους έχει σχέση 
με την ελάττωση των δρομολογίων των πλοίων σε σχέση με πέρυσι. Επίσης, ο έπαρχος τόνισε ότι αν τα δρομολόγια δεν αυξηθούν, τότε οι κάτοικοι του νησιού θα «χρονοναυλώσουν» πλοίο που θα κάνει το δρομολόγιο Πειραιά - Σαντορίνη, ενώ έκανε σαφές ότι πρέπει ο ΥΕΝ Χρήστος Παπουτσής να εγκρίνει νέες άδειες σκοπιμότητας στην ΑΝΕΚ καί ΕΠ.ΑΤΤ, να επανασυνδέσει τη Θήρα - Ιο με τη Μύκονο, 
 Τέλος, το Επαρχιακό Συμβούλιο του νησιού ζητεί την άμεση προσέγγιση και του Καταμαράν «High Speed 1» ή «2» στη Σαντορίνη και την Iο.
 Από την πλευρά της, η διοίκηση της εταιρείας, που χθες συναντήθηκε με τον ΥΕΝ Χρήστο Παπουτσή, ανακοίνωσε τη δρομολόγηση για τα νησιά Σαντορίνη - Iο έξι συνολικά πλοίων, τα οποία θα προσεγγίζουν στα λιμάνια 6 φορές ημερησίως, ενώ για τις προσεγγίσεις των High Speed η εταιρεία έκανε σαφές ότι τα υπερταχύπολοα σκάφη χρειάζονται ειδικές προβλήτες, οι οποίες αν και έχουν ζητηθεί από την Τ.Α. μέχρι και σήμερα δεν έχουν κατασκευαστεί.
