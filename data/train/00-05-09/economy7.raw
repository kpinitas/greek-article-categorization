Διάθεση να κινηθεί υψηλότερα και να ισορροπήσει, σε πρώτη φάση, στις 4.500 μονάδες -με ένα εύρος διακύμανσης περίπου 200 μονάδων- δείχνει η αγορά της Σοφοκλέους, που εξέπληξε χθες ευχάριστα αναλυτές αλλά και τους πλέον επιφυλακτικούς επενδυτές.* Tου ΓΙΩΡΓΗ ΜΕΡΜΗΓΚΑ 
 Παρά τη συσσώρευση βραχυχρόνιων κερδών από τις αμέσως προηγούμενες ανοδικές συνεδριάσεις και τις προβλέψεις που είχαν διατυπωθεί για ένα αναπόφευκτο κύμα ρευστοποιήσεων, όλοι οι επιμέρους κλάδοι και σχεδόν το σύνολο των μετοχών κινήθηκαν ανοδικά, με αποτέλεσμα ο γενικός δείκτης να υπερπηδήσει το ψυχολογικό φράγμα των 4.500 μονάδων, φτάνοντας περί το μέσον των συναλλαγών και τις 4.534 μονάδες, με άνοδο κοντά στο 2, 5%.
 Ομως, στα επίπεδα αυτά σημειώθηκε εύλογη κάμψη του αγοραστικού ενδιαφέροντος και οι τιμές άρχισαν να χάνουν ένα μέρος από το κερδισμένο έδαφος, γεγονός που 
 Το πιο ελπιδοφόρο ίσως στοιχείο από αυτά που συνθέτουν τη συνολική εικόνα της αγοράς είναι η ενίσχυση του τζίρου συναλλαγών που έφτασε τα 153 δισ. δρχ. χθες, με μόνο 5 δισ. δρχ. σε πακέτα, γεγονός που υποδηλώνει τόσο τη σταδιακή υποχώρηση της αβεβαιότητας που είχε επικρατήσει όσο και την είσοδο σε μεγαλύτερη κλίμακα κεφαλαίων που κρατούνταν εκτός Xρηματιστηρίου.
 Μόλις τρεις συνεδριάσεις πριν, την περασμένη Πέμπτη, ο τζίρος των συναλλαγών στη Σοφοκλέους είχε φτάσει στα χαμηλότερα επίπεδα του έτους, με 74 δισ. δρχ., στο ήμισυ δηλαδή της χθεσινής αξίας.
 Πληροφορίες αναφέρουν ότι για πρώτη φορά, ύστερα από μακρύ χρονικό διάστημα απραξίας, άρχισε να εκδηλώνεται αξιόλογη κινητικότητα εντολών από ΕΛΔΕ της επαρχίας, επισφραγίζοντας έτσι τη σαφή αλλαγή που καταγράφεται στο χρηματιστηριακό σκηνικό από την περασμένη κιόλας εβδομάδα.
 Βεβαίως, η πλειονότητα των επενδυτών, που με τον ένα ή τον άλλο τρόπο είχαν απομακρυνθεί από τη Σοφοκλέους, εξακολουθούν να διατηρούν τις επιφυλάξεις τους 
και αναμένουν σαφέστερα δείγματα σταθεροποίησης και ανόδου, προκειμένου να τοποθετηθούν εκ νέου.
 Την ίδια στιγμή, όμως, εταιρείες Αμοιβαίων Κεφαλαίων και επενδυτικοί όμιλοι που έχουν διατηρήσει μεγάλα ρευστά διαθέσιμα προχωρούν με πιο γρήγορα βήματα και έχουν ήδη αρχίσει να τοποθετούνται σε καλές μετοχές από το χώρο κυρίως της 
κατά 2, 47%), αλλά και της υψηλής κεφαλαιοποίησης που, αυτές τις ημέρες, ακολουθεί διακριτικά σε κέρδη.
 Την ουσιαστική κινητήρια δύναμη, ωστόσο, που συντέλεσε τα μέγιστα στην άνοδο των τελευταίων ημερών αποτελούν κάποια επιχειρηματικά λόμπι, τα οποία είχαν φροντίσει να «σκουπίσουν» την αγορά από φθηνές μετοχές της περιφέρειας και τώρα δρέπουν τους καρπούς των προσπαθειών τους.
 Είναι χαρακτηριστικό άλλωστε ότι σε διάστημα μόλις μίας εβδομάδας αρκετές από τις πλέον «ταλαιπωρημένες» μετοχές του πίνακα της Σοφοκλέους σημειώνουν αλματώδεις αυξήσεις που φτάνουν έως και το 50% της τιμής τους.
 Σε αυτό ακριβώς το σημείο εστιάζουν τις παρατηρήσεις τους παράγοντες της χρηματιστηριακής αγοράς, υπογραμμίζοντας από τη μια τα εξαιρετικά χαμηλά επίπεδα στα οποία είχαν βρεθεί οι συγκεκριμένες και πολλές άλλες μετοχές, εφιστώντας όμως την προσοχή των επενδυτών, ώστε να μην επαναληφθούν εικόνες και καταστάσεις του παρελθόντος. 
 Σε γενικές γραμμές, πάντως, η εικόνα της Σοφοκλέους προβάλλει καλή, η σταθεροποίηση φαίνεται να έχει διασφαλιστεί και οι όποιες μικρές παλινδρομήσεις του δείκτη δεν μπορούν να αναιρέσουν το γεγονός ότι το ελληνικό 
Xρηματιστήριο δείχνει, επιτέλους, να συναντά τη δική του άνοιξη.
 Ενδεικτικό, ίσως, του αυξημένου ενδιαφέροντος που παρατηρείται πλέον και μεταξύ των ξένων επενδυτών είναι ότι ο χρηματοπιστωτικός οίκος Lehman Brothers 
καλύπτει και συνιστά αγορές μετοχών του ελληνικού ΟΤΕ και της Πάναφον.
