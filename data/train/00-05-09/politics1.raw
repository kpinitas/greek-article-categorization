Με ανοικτή επιστολή που απευθύνει προς τον πρωθυπουργό Κώστα Σημίτη, ο Μίκης Θεοδωράκης καταγγέλλει τη βιομηχανία δικαστικών διώξεων εναντίον ΜΜΕ και δημοσιογράφων που έχει εξαπολύσει το «Δίκτυο 21».* Το κείμενο της επιστολής: 
 Θεωρώ καθήκον μου να θέσω υπ' όψιν σας την παρακάτω δήλωσή μου, επειδή θεωρώ ότι εκεί που έχουν φθάσει τα πράγματα, μόνο κάποια καίρια δική σας παρέμβαση θα μπορούσε να δώσει λύση.
 Θεωρώ υποχρέωσή μου να ενώσω τη φωνή μου με την EΣHEA, την ΠΟEΣY, το ΠAΣΟK, τη 
N.Δ., το KKE, τον ΣYN και γενικά όλους όσοι καταδίκασαν πρόσφατα τις οργανωμένες διώξεις δημοσιογράφων και εφημερίδων με αθρόες πανομοιότυπες αγωγές και εξώδικα που υπέβαλε το λεγόμενο "Δίκτυο 21".
 Πριν ένα περίπου χρόνο αναγκάστηκα να σπάσω τη σιωπή μου για να παρέμβω στην υπόθεση Οτσαλάν, ώστε να αναχαιτισθούν όσοι με την παράλογη τακτική τους οδηγούσαν τη χώρα στα πρόθυρα πολεμικού επεισοδίου. Σήμερα, οι ίδιοι τότε πρωταγωνιστές, διώκουν ανενόχλητοι δημοσιογράφους και εφημερίδες.
 Xρησιμοποιώντας καταχρηστικά τον σχετικό Nόμο, προσπαθούν να εξοντώσουν ή να φιμώσουν ανθρώπους του Tύπου ή των γραμμάτων, φθάνοντας μέχρι του σημείου να ζητούν "δήλωση μετανοίας" από την εφημερίδα "AYΓH", την οποία απειλούν να κλείσουν ή να απειλούν δημοσίως ακόμα και με ξυλοδαρμούς. Aκολουθώντας τη μέθοδο που εφαρμόζει εις βάρος της ελευθεροτυπίας ο Λεπέν στη Γαλλία, χρησιμοποιούν την Δικαιοσύνη ως εργαλείο για να πνίξουν την ελεύθερη έκφραση, την έρευνα και να φιμώσουν τη διαφορετική άποψη.
 Tο περασμένο καλοκαίρι συνεπέγραψα δήλωση μαζί με άλλους 120 εκπροσώπους του πνευματικού κόσμου για την προάσπιση της ελεύθερης έκφραση. Tώρα θα ήθελα να επαναλάβω την ίδια έκκληση προς όλους τους σκεπτόμενους ανθρώπους, αλλά και προς την κυβέρνηση, που θα πρέπει να αναλάβει τις ευθύνες της γι' αυτή την επικίνδυνη εξέλιξη».
 Με διακηρυγμένο σκοπό να αποτελέσει «δεξαμενή σκέψης για πατριώτες απ' όλους τους πολιτικούς χώρους», η οργάνωση «Δίκτυο 21» ιδρύθηκε στις 14 Δεκεμβρίου 1997. Κατά καιρούς έχει ασκήσει κριτική σε επιλογές της κυβέρνησης στα εθνικά θέματα, επιχειρώντας έτσι τη δημιουργία ενός «αντιεκσυγχρονιστικού μετώπου».
 Πρόεδρος του «Δικτύου» είναι ο απόστρατος στρατιωτικός Ευάγγελος Τσίρκας (είναι και μέλος της κλαδικής των αποστράτων της Ν.Δ.).Τα πλέον διάσημα μέλη του διοικητικού συμβουλίου (Αλέξανδρος Λυκουρέζος, Κώστας Ζουράρις, Χριστόδουλος Γιαλλουρίδης, Νεοκλής Σαρρής, Χρύσανθος Λαζαρίδης) φέρονται ότι έχουν αποχωρήσει. 
 Σε ανακοίνωσή του «Δικτύου 21» (24-3-2000) με υπογραφή του Ευάγγελου Τσίρκα διαψευδόταν ότι αυτό είχε οποιαδήποτε σχέση ή συμμετοχή στην υπόθεση Οτσαλάν και υποστηριζόταν ότι οι δικηγόροι-μέλη του Αλέξανδρος Λυκουρέζος και Φαΐλος Κρανιδιώτης και ο καθηγητής Χριστόδουλος Γιαλλουρίδης έδρασαν στην υπόθεση αυτή με ατομική τους ευθύνη. Ωστόσο, ακολούθησε ομοβροντία δικαστικών αγωγών με οικονομικές απαιτήσεις κάποιων δισεκατομμυρίων συνολικά, από πλευράς του Φαΐλου Κρανιδιώτη και άλλων μελών του «Δικτύου 21» εναντίον δημοσιογράφων και ΜΜΕ. Αφορμή ήταν η δημοσίευση άρθρων και σχολίων καταγγελτικών προς το «Δίκτυο 
 Τα πολιτικά κόμματα και οι δημοσιογραφικές οργανώσεις ΕΣΗΕΑ και ΠΟΕΣΥ έχουν δημοσίως καταδικάσει τις διώξεις που έχει εξαπολύσει το «Δίκτυο 21» και οι οποίες βρίσκονται υπό εκδίκαση ή εκκρεμούν ή κατατίθενται νέες. Εχουν κατατεθεί αγωγές εναντίον των εφημερίδων «Αυγή», «Αυριανή» και «Εξουσία», της ΕΡΤ, της ΕΡΑ, του «Seven X», του περιοδικού «Κλικ» και κατά των δημοσιογράφων Κ. Κάρη, Μ. Βασιλάκη, Γ. Τζαννετάκου, Ν. Λιοναράκη, Γ. Τσιρογιάννη και Π. Παναγιώτου. 
