Τι είχες Γιάννη, τι είχα πάντα. Οι υπουργοί Οικονομικών της Ε.Ε. επανέλαβαν χθες ότι η ισοτιμία του ευρώ δεν αντανακλά τα πραγματικά δεδομένα της οικονομίας, αλλά πέραν τούτου ουδέν.* Tου ΜΩΥΣΗ ΛΙΤΣΗ
 εγονός που δεν πολυέπεισε τις αγορές, που μόλις μετά βίας κράτησαν το ευρώ λίγο πάνω από το τελευταίο αρνητικό ρεκόρ. 
 Σε ανακοίνωσή τους, μετά το χθεσινό Ecofin στις Βρυξέλλες, οι υπουργοί Οικονομικών της Ε.Ε. τόνισαν: «Συμμεριζόμαστε την κοινή ανησυχία για τα παρόντα επίπεδα του ευρώ, τα οποία δεν ανταποκρίνονται στα ισχυρά οικονομικά δεδομένα της ευρωζώνης».
 Δεν είπαν λέξη ωστόσο για την ταμπακιέρα, για το αν δηλαδή η ΕΚΤ προτίθεται να 
παρέμβει για τη στήριξή του, γεγονός που εξελήφθη από τις αγορές ως ακόμη μία ένδειξη της πολιτικής «ήπιας άρνησης», που ακολουθεί η ΕΚΤ.
 Οι παρεμβάσεις βέβαια συνήθως δεν προαναγγέλλονται, αλλά το χθεσινό ανακοινωθέν, υπό το φως της συνεχιζόμενης ελεύθερης πτώσης του ευρώ, σε επίπεδα που και οι πιο απαισιόδοξοι γκουρού δεν είχαν προβλέψει, κρίθηκε ότι ήταν αρκετά ήπιο.
 «Εχασαν την ευκαιρία και αυτό ίσως να 'ναι ένδειξη ότι δεν είναι έτοιμοι να παρέμβουν», σχολίασε ο Ράιαν Σι, οικονομολόγος στην Bank Οne του Λονδίνου.
Οι υπουργοί Οικονομικών πάντως σε μεμονωμένες δηλώσεις τους προσπάθησαν να συντηρήσουν την απειλή παρέμβασης, χωρίς να καταφέρουν να σκιάσουν τις αγορές. 
Ο Πορτογάλος υπουργός Οικονομικών Γιοακίμ Πίνα Μούρα, ερωτηθείς από τους δημοσιογράφους για την πιθανότητα παρέμβασης για στήριξη του ευρώ, τόνισε: «Το 
 Ο Γερμανός υπουργός Οικονομικών Χανς Αϊχελ, από την πλευρά του, επισήμανε ότι οι υπουργοί Οικονομικών παρακολουθούν «πολύ προσεκτικά» τις συναλλαγματικές ισοτιμίες και ότι η παρέμβαση είναι πάντοτε ένα ενδεχόμενο ανοιχτό.
 Ο υπουργός Οικονομικών του Λουξεμβούργου Ζαν Κλοντ Ζουνκέρ, πριν από τη σύνοδο 
του Ecofin, υποστήριξε ότι δεν είναι φρόνιμο να σχολιάσει τα περί πιθανής παρέμβασης, τόνισε ωστόσο με νόημα ότι «πρέπει να προσανατολίσουμε την προσοχή 
των αγορών ξανά στα υγιή θεμελιώδη οικονομικά δεδομένα της Ευρώπης, αλλά το πράξαμε αρκετές φορές και θα πρέπει να είμαστε περισσότερο δημιουργικοί όταν αναφερόμαστε στην καλή ευρωπαϊκή κατάσταση».
 Από κοντά και ο Γάλλος υπουργός Οικονομικών Λοράν Φαμπιούς έριξε τα δικά του πυρά, λέγοντας ότι η ευρωζώνη χρειάζεται ένα σταθερό νόμισμα και ένα σχετικά άνετο επίπεδο επιτοκίων και προέτρεψε τους «11» να κάνουν περισσότερα για να προωθήσουν την ανάπτυξη στην περιοχή, για να βοηθήσουν το κοινό νόμισμα.
  Ο ορυμαγδός δηλώσεων άφησε ασυγκίνητες ωστόσο τις αγορές και η ισοτιμία του ευρώ διαμορφώθηκε στα 89, 36 σεντς, λίγο πάνω από το τελευταίο αρνητικό ρεκόρ των 88, 40 σεντς, το οποίο είχε σημειώσει μόλις την προηγούμενη Πέμπτη.
Το κλειδί για τη σωτηρία του ευρώ φαίνεται να είναι μια παρέμβαση της ΕΚΤ, μονομερής ή σε συνεργασία με την G7. Ο πρόεδρος της Μπούντεσμπανκ πάντως, Ερνεστ Βέλτεκε, σε χθεσινή συνέντευξή του σε γερμανική εφημερίδα, αν και δεν απέκλεισε το ενδεχόμενο παρέμβασης, επισήμανε και τους κινδύνους που εγκυμονεί 
 «Οι παρεμβάσεις δεν μπορούν ποτέ να αποκλειστούν. Αλλά ενέχουν μεγάλους κινδύνους. Οι παρεμβάσεις στη χρηματαγορά προσκαλούν τους κερδοσκόπους να δοκιμάσουν την αντοχή της Kεντρικής Tράπεζας. Μια Kεντρική Tράπεζα πρέπει λοιπόν να παρεμβαίνει, μόνο όταν γνωρίζει ότι θα έχει επιτυχία», τονίζει ο Βέλτεκε.
 Η πτώση του ευρώ πάντως έχει αρχίσει να ανησυχεί ακόμη και τους Ευρωπαίους εξαγωγείς, που θεωρείται ότι επωφελούνται από την υποτίμηση του ευρωπαϊκού νομίσματος.
  Ο επικεφαλής της Γερμανικής Ενωσης Χονδρικού και Eξωτερικού Εμπορίου, Μάικλ Φουκς, δήλωσε χθες ότι η ΕΚΤ πρέπει να παρέμβει, όταν το ευρώ φτάσει στα 
 Η φιλολογία περί παρέμβασης ή μη αναμένεται να κορυφωθεί, όσο το ευρώ θα συνεχίζει να διολισθαίνει. Προς το παρόν η ΕΚΤ, μάλλον σε μια επίδειξη ισχύος, 
εξουσιοδοτήθηκε χθες από τους υπουργούς Οικονομικών να διπλασιάσει τα συναλλαγματικά της αποθέματα.
 Είναι προς το παρόν και το μόνο πρακτικό μέτρο που έλαβαν ΕΚΤ και Ecofin για τη στήριξη του ευρώ.
