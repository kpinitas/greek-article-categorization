Επαφές και συναντήσεις με συνεργάτες του πρωθυπουργού, αλλά και υπουργούς είχε τις τελευταίες δύο ημέρες ο μητροπολίτης Καρδίτσας Θεόκλητος. Χθες ο Θεόκλητος
πήγε στο Μέγαρο Μαξίμου και συνάντησε για περίπου μισή ώρα το σύμβουλο Tύπου του πρωθυπουργού Γιώργο Πανταγιά.
 Βγαίνοντας από το Μέγαρο Μαξίμου είπε ότι πήγε ως «εκπρόσωπος Tύπου» του αρχιεπισκόπου Χριστόδουλου στο Μέγαρο Μαξίμου στο πλαίσιο κοινωνικών επαφών και ήπιε με τον Γιώργο Πανταγιά έναν καφέ. Ο ίδιος υποστήριξε ακόμη ότι δεν πήγε ως μεσολαβητής της Εκκλησίας.
 Ο Θεόκλητος αμέσως μετά το Μέγαρο Μαξίμου επισκέφθηκε την υπουργό Εσωτερικών και Δημόσιας Διοίκησης Βάσω Παπανδρέου, για θέματα της μητρόπολής του όπως είπε, ενώ προχθές συνάντησε τον υπουργό Παιδείας και Θρησκευμάτων Πέτρο Ευθυμίου. Είχε όμως συνάντηση και με τον υπουργό Ναυτιλίας Χρήστο Παπουτσή και
το γενικό γραμματέα του υπουργικού συμβουλίου Σωκράτη Κοσμίδη. Κυβερνητικές πηγές ανέφεραν ότι καμία από τις συναντήσεις δεν είχε σχέση με το θέμα των ταυτοτήτων.
 Σύμφωνα με πληροφορίες, για όλες τις συναντήσεις ήταν ενημερωμένος ο αρχιεπίσκοπος Χριστόδουλος και έγιναν με τη σύμφωνη γνώμη του. Χθες το μεσημέρι ο Θεόκλητος επισκέφθηκε τον αρχιεπίσκοπο Χριστόδουλο και τον ενημέρωσε για τις κινήσεις του και για τις επαφές που είχε με τους εκπροσώπους
της κυβέρνησης. Αν και επίσημα δεν ανακοινώθηκε τίποτα από την Ιερά Σύνοδο ή την Αρχιεπισκοπή, οι συναντήσεις που έκανε ο εκτελών χρέη εκπροσώπου Tύπου του
Αρχιεπισκόπου ήταν κυρίως διερευνητικές των προθέσεων της κυβέρνησης στο θέμα των ταυτοτήτων. Εκτός ίσως από εκείνη τη συνάντηση που είχε με τη Βάσω Παπανδρέου, που ήταν πολύ σύντομη και αφορούσε θέματα της Mητρόπολης Καρδίτσας.
 Σύμφωνα με τον υπουργό Παιδείας και Θρησκευμάτων η συνάντηση έγινε καθώς υπουργός και μητροπολίτης είναι φίλοι και δεν υπήρξε κανένα θέμα συζήτησης για
 Εκείνο που είναι σίγουρο είναι ότι οι ιεράρχες που έχουν αναλάβει τον συντονισμό των ενεργειών για το θέμα των ταυτοτήτων, δηλαδή ο αρχιεπίσκοπος Χριστόδουλος και οι μητροπολίτες που βρίσκονται κοντά του, μελετούν τις κινήσεις καθώς πλησιάζει η Ιεραρχία και πρέπει να δουν, ανεξάρτητα από τις «ψήφους» που θα έχουν συγκεντρώσει, τι θα πρέπει να κάνουν ώστε να απεγκλωβιστούν και να βρεθεί κάποια λύση.
 Επιδίωξη του Χριστόδουλου είναι να συναντηθεί με τον πρωθυπουργό Κώστα Σημίτη και αυτό ίσως προταθεί και πάλι στο πλαίσιο της τακτικής σύγκλησης της Ιεραρχίας από τις 10 έως τις 13 Οκτωβρίου στη Μονή Πετράκη. Δηλαδή είναι πιθανό, σύμφωνα με πληροφορίες, να επαναληφθεί το σκηνικό της 6ης Ιουνίου όταν
από τη Σύνοδο ζητήθηκε μέλη της Ιεραρχίας, με επικεφαλής τον αρχιεπίσκοπο, να συναντηθούν με τον πρωθυπουργό.
