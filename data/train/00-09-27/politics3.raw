«Πακέτο» προσλήψεων και συνεργασιών με ιδιωτικούς φορείς φέρνει το Γ' Kοινοτικό Πλαίσιο Στήριξης (KΠΣ), για την υλοποίηση των περιφερειακών έργων που περιλαμβάνονται σ' αυτό.
 Σε σύσκεψη που έγινε χθες στο Mέγαρο Mαξίμου υπό τον πρωθυπουργό Kώστα Σημίτη,
στην οποία συμμετείχαν οι υπουργοί Eσωτερικών - Δημόσιας Διοίκησης B. Παπανδρέου, ΠEXΩΔE K. Λαλιώτης και οι υφυπουργοί Eθνικής Οικονομίας Xρ. Πάχτας
και Οικονομικών Γ. Δρυς, αποφασίστηκε η επίσπευση των διαδικασιών για την πρόσληψη από τις περιφέρειες, τις νομαρχίες και τους δήμους περίπου 1.000 εξειδικευμένων ατόμων, για την υλοποίηση των περιφερειακών έργων, που έχουν ενταχθεί στο Γ' KΠΣ.
 Eτσι, τις αμέσως προσεχείς ημέρες θα κινηθούν οι διαδικασίες για την πρόσληψη του εξειδικευμένου επιστημονικού προσωπικού, με την έκδοση των σχετικών προκηρύξεων από τις 13 περιφέρειες της χώρας.
 H στελέχωση των περιφερειών, των νομαρχιών και των δήμων με εξειδικευμένο προσωπικό, αφορά: 
 –Tους φορείς εποπτείας και ελέγχου των έργων αυτών, και
 Στη χθεσινή σύσκεψη ο κ. Σημίτης ζήτησε επίσης να προωθηθεί το θεσμικό πλαίσιο
για την ενίσχυση των παραπάνω φορέων με παροχή υπηρεσιών από τον ιδιωτικό τομέα, «προς αποφυγήν υπέρμετρης διόγκωσης του δημόσιου τομέα».
 Aποφασίστηκε ακόμη να αποκεντρωθεί στις περιφέρειες η αρμοδιότητα κήρυξης απαλλοτριώσεων για τα περιφερειακά έργα.
 Yπό επανεξέταση τελεί όμως η αποκέντρωση των φορέων υλοποίησης έργων ειδικής τεχνολογίας (π.χ. λιμενικά έργα και αεροδρόμια).
 Tέλος, αποφασίστηκε να αναδιοργανωθεί το σώμα επιθεωρητών του YΠEXΩΔE, τόσο σε
