 Ριζικές αλλαγές στις προϋποθέσεις και τις διαδικασίες εισαγωγής νέων εταιρειών
στο Χρηματιστήριο, στο περιεχόμενο των ενημερωτικών δελτίων, αλλά και στους όρους με βάση τους οποίους θα επιτρέπεται πλέον η είσοδος στην Παράλληλη Αγορά, ανακοίνωσε χθες η διοίκηση του Χρηματιστηρίου.
 Στόχος των αποφάσεων που είχε λάβει το Δ.Σ. του ΧΑΑ κατά τη συνεδρίαση της προηγούμενης Παρασκευής είναι να καταστεί πιο ορθολογικό το σύστημα εισαγωγής των νέων εταιρειών, με παράλληλη αναβάθμιση του ρόλου των αναδόχων, να ενισχυθεί η πληροφόρηση των επενδυτών μέσω των ενημερωτικών δελτίων και να αναβαθμιστεί η Παράλληλη Αγορά.
 Βασικότερες των νέων ρυθμίσεων, αυτή που προβλέπει την υποχρεωτική διαδικασία του book building στις δημόσιες εγγραφές, αλλά και η δέσμευση των βασικών μετόχων των εταιρειών να διατηρούν αμετάβλητο το ποσοστό τους για έξι μήνες μετά την εισαγωγή.
 Στο πλαίσιο της αναμόρφωσης του συστήματος εισαγωγής νέων εταιρειών, η διοίκηση του ΧΑΑ αποφάσισε τη δημιουργία 12 ειδικών κατηγοριών, στις οποίες θα
εντάσσονται ανάλογα με τα χαρακτηριστικά τους οι προς εισαγωγή εταιρείες. Συγκεκριμένα δημιουργούνται οι κατηγορίες: 
 Είναι εταιρείες στις οποίες ο ανάδοχος, κατά το χρόνο υποβολής της αίτησης για
ένταξη στην εν λόγω κατηγορία, έχει ήδη καλύψει αύξηση του μετοχικού κεφαλαίου
της εταιρείας με μετρητά, ανερχόμενη σε τουλάχιστον 2, 5 δισ. δρχ. Ο ανάδοχος στη συνέχεια διαθέτει τη δική του συμμετοχή στο ευρύ επενδυτικό κοινό. Το ανωτέρω ποσόν των 2, 5 δισ. είναι δυνατόν να αναπροσαρμόζεται ανά τρίμηνο.
 Δηλαδή τράπεζες, εταιρείες επενδύσεων χαρτοφυλακίου, ασφαλιστικές εταιρείες, εταιρείες leasing, και οι υπόλοιπες εταιρείες του χρηματοπιστωτικού.
 Περιλαμβάνει εταιρείες που δραστηριοποιούνται στην πληροφορική τεχνολογία (παραγωγή λογισμικού και υλικού), τις τηλεπικοινωνίες, τα μέσα μαζικής ενημέρωσης, το Iντερνετ, τη βιοτεχνολογία., την προηγμένη Ιατρική τεχνολογία κ.α.
 Ως τέτοιες θεωρούνται αυτές των οποίων τουλάχιστον το 40% του τζίρου προέρχεται από συναλλαγματική δραστηριότητα τα τελευταία 3 χρόνια.
 Στην κατηγορία αυτή εντάσσονται οι εταιρείες των οποίων η κεφαλαιοποίηση, υπολογιζόμενη με την τιμή εισαγωγής τους, υπερβαίνει την κεφαλαιοποίηση του μέσου όρου των τριών μικρότερων εταιρειών του δείκτη FTSE-20. 
 9. Εταιρείες που έχουν την κύρια παραγωγική δραστηριότητα στη γεωγραφική περιοχή που προσδιορίζεται από τη Ζώνη Δ' του αναπτυξιακού νόμου
 12. Εταιρείες οι οποίες: είτε α) έχουν ήδη την απαιτούμενη διασπορά, β) ζητούν
μετάταξη σε άλλη αγορά με ή χωρίς δημόσια εγγραφή, γ) ζητούν έγκριση ενημερωτικού δελτίου για έκδοση μετατρέψιμου ή μη ομολογιακού δανείου
 Μεγάλη βαρύτητα δίδει η διοίκηση του ΧΑΑ στην κατηγορία «εταιρείες του αναδόχου», καθώς, όπως επισημαίνεται, «με αυτόν τον τρόπο το ΧΑΑ αφήνει στην κρίση της αγοράς τη διαδικασία αξιολόγησης των σε αναμονή εταιρειών και το ποια θα προωθηθεί. Ο ρόλος του αναδόχου αναβαθμίζεται εξαιτίας της ανάδειξής του σε αποκλειστικό ρυθμιστή της εισόδου εταιρειών σε αυτήν την κατηγορία, αναλαμβάνοντας και το σχετικό κίνδυνο. Η αναμονή γι' αυτές τις εταιρείες στο ΧΑΑ δεν πρόκειται να υπερβαίνει τους 3 μήνες, εφόσον η αίτηση εισαγωγής είναι πλήρης και καλύπτονται σαφώς όλες οι προϋποθέσεις εισαγωγής».
 Προτεραιότητα για την κατάταξη εταιρειών στην ίδια κατηγορία θα δίδεται ανάλογα με το χρόνο υποβολής του φακέλου, ενώ σε ό,τι αφορά εταιρείες για τις οποίες οι ανάδοχοι έχουν δηλώσει ότι πρόκειται να προβούν σε πράξεις σταθεροποίησης της τιμής της μετοχής, ο φάκελος θα παίρνει προτεραιότητα δυο μηνών.
 Μέσω του αναμορφωμένου ενημερωτικού δελτίου, το οποίο προτείνεται από τη διοίκηση του ΧΑΑ, επιδιώκεται η πληρέστερη και ακριβέστερη ενημέρωση του επενδυτικού κοινού, αλλά και ο πλέον αποτελεσματικός έλεγχος του περιεχομένου του από τις αρμόδιες υπηρεσίες του ΧΑΑ.
 Υπό το πρίσμα αυτό προβλέπεται η καθιέρωση ειδικού τμήματος, στο οποίο θα αναφέρονται και θα αναλύονται οι κίνδυνοι που αντιμετωπίζει η εταιρεία με περαιτέρω ανάλυση σε κινδύνους που άπτονται των δραστηριοτήτων της, της αγοράς
στην οποία δραστηριοποιείται, καθώς και αυτής καθεαυτής της έκδοσης και εισαγωγής των νέων μετοχών της στο ΧΑΑ.
 Εκ των ων ουκ άνευ θεωρείται η υποχρέωση των βασικών μετόχων να δηλώνουν στο ενημερωτικό δελτίο αν προτίθενται να προβούν σε πώληση μετοχών που κατέχουν για περίοδο τουλάχιστον έξι μηνών μετά την εισαγωγή, καθώς και η αναλυτική χρήση των κεφαλαίων που θα αντληθούν από την εισαγωγή. Τα ενημερωτικά δελτία εμπλουτίζονται ακόμη με πληροφορίες για τα οικονομικά στοιχεία της εταιρείας, που θα συνδυάζονται με την αναγραφή και ποιοτική ερμηνεία βασικών αριθμοδεικτών (p/e, p/bv κ.ά.), καθώς και με στοιχεία για τους βασικούς μετόχους.
 Αλλαγές προωθούνται και σε ό,τι αφορά τα ενημερωτικά δελτία που αφορούν αυξήσεις μετοχικού κεφαλαίου των εισηγμένων εταιρειών. Σε αυτά πλέον θα πρέπει
να αναγράφεται υποχρεωτικά η χρήση των κεφαλαίων από προηγούμενη αύξηση, το πρόγραμμα διάθεσης και το χρονοδιάγραμμα υλοποίησης του επενδυτικού σχεδίου της εταιρείας, ενώ όταν τα χρήματα προορίζονται για εξαγορά εταιρείας θα πρέπει να παρατίθενται τα πλήρη στοιχεία της επιχείρησης, καθώς και η αποτίμησή της από ανεξάρτητους ορκωτούς λογιστές. 
 Mε βάση τους νέους όρους, που προτείνει η διοίκηση του ΧΑΑ για την εισαγωγή των εταιρειών στην Παράλληλη Αγορά: 
 * H απαιτούμενη διασπορά των μετοχών πρέπει να ανέρχεται σε τουλάχιστον 20% του συνόλου, ενώ σε κάθε περίπτωση οι μετοχές πρέπει να είναι κατανεμημένες σε
1.000 τουλάχιστον φυσικά πρόσωπα, εκ των οποίων κανένα δεν θα κατέχει άνω του 2% του συνόλου των μετοχών.
 * Εφόσον η προς εισαγωγή εταιρεία δεν ανήκει στην κατηγορία του αναδόχου, θα πρέπει να αυξάνει το μετοχικό κεφάλαιό της κατά ποσοστό τουλάχιστον 80%.
 * Παρέχεται η δυνατότητα διάθεσης και υφιστάμενων μετοχών έως 20% του συνόλου,
 * Στην περίπτωση που η εταιρεία έχει προχωρήσει σε αύξηση κεφαλαίου τουλάχιστον 6 μήνες πριν από την εισαγωγή της, δεν θα τίθενται περιορισμοί, στον προσδιορισμό της τιμής.
