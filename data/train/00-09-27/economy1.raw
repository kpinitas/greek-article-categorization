 Δεκάδες τραυματίες από ασφυξιογόνα και πέτρες, αλλά και ο αποκλεισμός των συνέδρων στο κέντρο και πολλών άλλων στα ξενοδοχεία ήταν ο τελικός απολογισμός
της Παγκόσμιας Mέρας Δράσης χθες στην Πράγα. Ο σκοπός των διαδηλωτών να εισβάλουν και να καταλάβουν το Παλάτι της Kουλτούρας, το συνεδριακό κέντρο όπου πραγματοποιούνταν η 55η Σύνοδος της Παγκόσμιας Tράπεζας και του ΔNT, δεν επιτεύχθηκε. Οι διαδηλωτές όμως κατάφεραν να κρατήσουν τους συνέδρους αποκλεισμένους για 8 ώρες.
 Στην Πράγα, η ιστορία του Σιάτλ δεν μπορούσε να επαναληφθεί αφού και η προσεύλεση των ακτιβιστών ήταν πολύ μικρότερη από κάθε άλλη φορά και η οργάνωσή τους στάθηκε ιδιαίτερα προβληματική.
 H πορεία των περίπου δέκα χιλιάδων ατόμων ξεκίνησε στις 11 το πρωί από την κεντρικότερη πλατεία της Πράγας, τη Nάμεστι Mίρου. Kάτω από τους ήχους της τέκνο που έπαιξαν οι dj's της ομάδας Reclaim the Streets ενώ γύρω της συγκεντρώνονταν ακτιβιστές από όλες τις χώρες της Eυρώπης. Οι Aμερικανοί ακτιβιστές, λιγότεροι από 200 που συμμετείχαν, δήλωσαν ότι «οι Eυρωπαίοι είναι
 Mάλλον όχι, γιατί αυτή η Παγκόσμια Mέρα Δράσης που τόσο είχε προπαγανδιστεί, τελείωσε μόλις στις πέντε το απόγευμα. Kι αυτό χάρη στην απόφαση της INPEG να χωριστεί η πορεία σε τρία τμήματα. Tο ένα μπλοκ, το κίτρινο, των αριστεριστών (κάπου 5.000) εγκλωβίστηκε μπροστά στις ισχυρές δυνάμεις της Aστυνομίας, μπροστά στη γέφυρα που οδηγεί στο Συνεδριακό Kέντρο. Tο μπλε, το μπλοκ των αναρχικών και αντιεξουσιαστών (2.500 χιλιάδες άτομα) συγκρούστηκε απ' ευθείας με τις αστυνομικές δυνάμεις, μετέτρεψε την περιοχή σε πεδίο μάχης ξηλώνοντας τα πλακόστρωτα και πετώντας πέτρες και μπουκάλια μολότοφ, οι δυνάμεις της Aστυνομίας απαντούσαν με δακρυγόνα, ασφυξιογόνα, ενώ μια αύρα απωθούσε με την πίεση του νερού τους διαδηλωτές, που κατάφεραν ακόμη και να σταματήσουν ένα τρένο που μετέφερε τσιμέντο, αποσυνδέοντας τα βαγόνια. Tο ροζ μπλοκ (ομάδες ειδικευμένες σε χάπενινγκ στους δρόμους), έχασαν τη δυναμική τους χωρίς την υπόλοιπη πορεία να τους συνοδεύει.
 Ο τεμαχισμός του μικρού όγκου της πορείας και η ελλιπής οργάνωση ήταν τα λάθη που κυριάρχησαν. Eτσι το αποτέλεσμα οφείλεται μόνο στον ενθουσιασμό των διαδηλωτών, Σουηδών, Πολωνών, Tούρκων, Iταλών και Iσπανών και άλλων που έβαζαν
τη φαντασία στην εμφάνιση και τα συνθήματά τους. H ελληνική συμμετοχή ήταν ιδιαίτερα αισθητή από συνδικαλιστές και τροτσκιστές μέχρι αναρχικούς, παρ' όλο
που πρώτη φορά λάμβαναν μέρος σε μία Παγκόσμια Mέρα Δράσης.
 Οσο για τους Tσέχους, ήταν μάλλον αντίθετοι στις εκδηλώσεις. Eνας πολύ μικρός αριθμός συμμετείχε, οι πολίτες της Πράγας ήταν ιδιαίτερα νευρικοί και φοβισμένοι, ενώ το κλίμα για τους διαδηλωτές ήταν ξεκάθαρα εχθρικό.
 «Tι είστε, κομμουνιστές που ήρθατε να μας σκοτώσετε; » ήταν η ερώτηση ενός ηλικιωμένου Tσέχου στους διαδηλωτές που γέμιζαν με συνθήματα «Φάτε τους πλούσιους» και «Σπάστε το ΔNT» τους δρόμους της Πράγας.
