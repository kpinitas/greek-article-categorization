 Με απαραίτητη την προϋπόθεση της προϋπηρεσίας των δύο χρόνων μονιμοποιούνται περίπου 15.000 συμβασιούχοι του Δημοσίου, οι οποίοι πρέπει οπωσδήποτε να έχουν
καταθέσει όλα τα δικαιολογητικά τους μέχρι τις 12 Νοεμβρίου, γιατί διαφορετικά
 Σε σχετική εγκύκλιο, που υπογράφει η υπουργός Εσωτερικών και Δημόσιας Διοίκησης Βάσω Παπανδρέου, ορίζεται ότι στις σχετικές ρυθμίσεις υπάγονται οι εργαζόμενοι που υπηρετούν στις 12 Σεπτεμβρίου 2000 ή που υπηρέτησαν από 1 Αυγούστου 1999 μέχρι 31 Μαρτίου 2000 σε δημόσιες υπηρεσίες, Οργανισμούς Tοπικής Aυτοδιοίκησης ή Νομικά Πρόσωπα Δημόσιου Δικαίου με σύμβαση εργασίας ιδιωτικού δικαίου ορισμένου χρόνου ή με σύμβαση έργου κι εργάζονται με πλήρες ωράριο, αρκεί να έχουν συμπληρώσει μέχρι τέλος Μαρτίου του 2000 συνολικό χρόνο
προϋπηρεσίας (είτε με συμβάσεις ορισμένου χρόνου είτε με συμβάσεις έργου) τουλάχιστον 24 μήνες.
 Αν ο εργαζόμενος έχει διακοπές χρονικές ανάμεσα στις συμβάσεις που έχει υπογράψει, αυτές δεν πρέπει να είναι μεγαλύτερης διάρκειας από δύο μήνες. Η προϋπόθεση αυτή αφορά μόνο το προσωπικό που απασχολήθηκε με σύμβαση εργασίας ιδιωτικού δικαίου ορισμένου χρόνου και όχι το προσωπικό που απασχολήθηκε με σύμβαση έργου.
 Το προσωπικό που απασχολήθηκε με συμβάσεις έργου θα πρέπει να έχει συνολική προϋπηρεσία 24 μηνών επίσης, η υπηρεσία αυτή όμως θα πρέπει να έχει παρασχεθεί
μετά την 1η Ιανουαρίου 1995. Χρόνος απασχόλησης πριν από αυτήν την ημερομηνία δεν μπορεί να προσμετρηθεί, ώστε να θεμελιώνει δικαίωμα κατάταξης.
 Στην προϋπηρεσία των 24 μηνών δεν λαμβάνεται υπόψη, φυσικά, ο χρόνος διακοπής μεταξύ των συμβάσεων. Αυτό σημαίνει ότι οι 24 μήνες θα είναι χρόνος απασχόλησης «καθαρός» και θα καλύπτεται με νόμιμα καταρτισμένη σύμβαση. Στο συνολικό χρόνο των 24 μηνών συνυπολογίζεται και ο χρόνος με σχέση εργασίας ορισμένου χρόνου ή σύμβαση έργου που διανύθηκε σε Nομικά Πρόσωπα Δημόσιου και Iδιωτικού δικαίου από προσωπικό που συνέχισε να προσφέρει τις υπηρεσίες του σε
φορείς της Tοπικής Aυτοδιοίκησης, του Δημοσίου, αν προέρχεται από νομικά πρόσωπα που καταργήθηκαν με ειδικές διατάξεις (π.χ. ΕΛΚΕΠΑ).
 Σημειώνεται ότι για τη συμπλήρωση των 24 μηνών υπολογίζονται αθροιστικά τα χρονικά διαστήματα που διανύθηκαν με σύμβαση εργασίας και σύμβαση έργου στο φορέα κατάταξης ή σε άλλη δημόσια υπηρεσία (Νομικό Πρόσωπο Δημόσιου Δικαίου ή Οργανισμό Tοπικής Aυτοδιοίκησης). 
 Ειδικά για αυτές τις προσλήψεις δεν θα ισχύσουν οι περιορισμοί στο όριο ηλικίας, εκτός αν οι διοριζόμενοι έχουν υπερβεί τα προβλεπόμενα όρια υποχρεωτικής εξόδου από την υπηρεσία.
 Από τις μονιμοποιήσεις αυτές εξαιρείται το προσωπικό καθαριότητας των σχολείων, καθώς και τα ειδικά συνεργεία καθαρισμού των κτιριακών εγκαταστάσεων
των δημόσιων υπηρεσιών, των ΟΤΑ και των Nομικών Προσώπων Δημόσιου Δικαίου.
