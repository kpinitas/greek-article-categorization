 Την πρόθεση του Χρηματιστηρίου να ακυρώνει πλέον τις αιτήσεις που αφορούν νέες
εισαγωγές και να επιστρέφει στους αναδόχους όσους φακέλους περιέχουν σημαντικές ελλείψεις στοιχείων, προαναγγέλλει σε συνέντευξη που παραχώρησε στην Οικονομική «E» ο πρόεδρος του ΧΑΑ Παναγιώτης Αλεξάκης.
 Αναφερόμενος στο θέμα των αναδόχων, στέκεται με έμφαση στην έλλειψη κώδικα επικοινωνίας μεταξύ τους και τους συστήνει να επιλέγουν με βάση ποιοτικά κριτήρια τις εταιρείες που αναλαμβάνουν να προωθήσουν στο ΧΑΑ.
 Σε ό,τι αφορά το χρόνο εφαρμογής των ρυθμίσεων και των πρωτοβουλιών που έχουν ήδη ανακοινωθεί, ο κ. Αλεξάκης δηλώνει ότι ο κύκλος της εφαρμογής για τα περισσότερα θέματα θα έχει κλείσει ώς το τέλος του χρόνου, και εξηγεί ότι δεν υπάρχει άλλη επιλογή, αν η Σοφοκλέους θέλει να μετέχει ισότιμα στις διεθνείς χρηματιστηριακές εξελίξεις.
 Ακόμη προβλέπει ραγδαίες εξελίξεις στον επιχειρηματικό χάρτη μέσα από συγχωνεύσεις και εξαγορές, προαναγγέλλει εντατικοποίηση των επαφών του ΧΑΑ με σειρά ισχυρών διεθνών επενδυτικών οίκων και δηλώνει αισιόδοξος ότι ο ρυθμός εισροής ξένων κεφαλαίων θα γίνει εντονότερος στους επόμενους μήνες.
 -Επειδή πολύς λόγος έχει γίνει, κ. Αλεξάκη, για τα μέτρα που συνεχώς εξαγγέλλονται από τις χρηματιστηριακές αρχές, αλλά ακόμη κανένα δεν έχει μετουσιωθεί σε πράξη, μπορείτε να μας προσδιορίσετε χρονικά πότε θα έχει ολοκληρωθεί ο κύκλος της εφαρμογής τους; 
 «Με τους ρυθμούς που προχωρούμε το μεγαλύτερο μέρος των νέων κανονισμών και μέτρων που αποφασίστηκαν θα έχει εφαρμοστεί ώς το τέλος του χρόνου. Ηδη πολλά από αυτά έχουν αρχίσει να υλοποιούνται. Η πιλοτική λειτουργία του on line συστήματος συναλλαγών έχει ξεκινήσει και σε ένα μήνα ξεκινά η λειτουργία του -
από τον Ιανουάριο καταργείται η αίθουσα συναλλαγών. Η αναδιάρθρωση του ΧΑΑ ήδη
θα έχει λειτουργήσει, η μετάβαση στο περιβάλλον του ευρώ θα είναι γεγονός από την πρώτη του Γενάρη, τον Οκτώβριο ξεκινά η λειτουργία των Ελληνικών Πιστοποιητικών, επεξεργαζόμαστε ήδη τις πρώτες αιτήσεις για τη ΝΕΧΑ, προωθούνται οι διεθνείς συνεργασίες, σε πρώτη φάση με την Κύπρο και τις περιφερειακές αγορές, οι θεσμικές μεταβολές (margin accounts κ.ά.) γίνονται νόμος, γίνονται ενέργειες για την έναρξη της λειτουργίας του Κέντρου Ερευνών Κεφαλαιαγοράς, η πρώτη λίστα με τα μετοχολόγια ανακοινώθηκε και έπεται η δεύτερη με τους κατόχους ανωνύμων εταιρειών».
 -Στο πακέτο των νέων μέτρων που ανακοινώθηκε σήμερα (σ.σ.: χθες) είναι εμφανής
η προσπάθεια να μπει τάξη στο θέμα των νέων εισαγωγών, ενώ γίνεται αναφορά και
στον αναβαθμισμένο ρόλο που θα διαδραματίζουν οι ανάδοχοι. Πώς επιτυγχάνεται αυτή η «αναβάθμιση», κ. Αλεξάκη; 
 «Θέλω να σταθώ ιδιαίτερα στην κατηγορία "εταιρείες του αναδόχου" μέσω της οποίας δίνουμε τη δυνατότητα στον ανάδοχο να επιλέξει αυτός την εταιρεία που θα προωθήσει στο ΧΑΑ, αγοράζοντας τις μετοχές της. Δίνουμε στον ανάδοχο το βασικό ρυθμιστικό ρόλο που του αρμόζει, γιατί τον αναδεικνύει σε αποκλειστικό ρυθμιστή εισόδου νέων εταιρειών στην αγορά, αναλαμβάνοντας παράλληλα τους όποιους κινδύνους».
 -Επί του πρακτέου, όμως, που είναι και το ζητούμενο, πώς θα αναβαθμιστεί ο ρόλος των αναδόχων; 
 «Αυτό που έχει σημασία είναι να δημιουργηθούν κατάλληλες συνθήκες, ώστε οι ανάδοχοι να γίνουν πιο επιλεκτικοί ως προς τις εταιρείες που προωθούν στο Χρηματιστήριο. Θα πρέπει οι ίδιοι να προβληματιστούν για την ποιότητα των αναδοχών που θα πραγματοποιούν, ώστε οι εταιρείες που εισάγονται στο Χρηματιστήριο να συντελούν στην αύξηση της ρευστότητας και της ανταγωνιστικότητας της οικονομίας. Δεν μπορεί ο ανάδοχος να φέρνει προς εισαγωγή εταιρείες υψηλού κινδύνου, ή που δεν έχουν τακτοποιήσει τα χρηματοοικονομικά τους μεγέθη, ούτε εταιρείες που δεν έχουν προχωρήσει σε απαραίτητες εσωτερικές αναδιαρθρώσεις στην περίπτωση που έχουν θυγατρικές ή άλλες μητρικές. Οι επιχειρήσεις που θα χτυπούν την πόρτα του Χρηματιστηρίου από εδώ και πέρα πρέπει να είναι νοικοκυρεμένες και ανταγωνιστικές. Είναι πολύ
βασικό οι ανάδοχοι να δομήσουν μεταξύ τους έναν κώδικα επικοινωνίας, ώστε να πάψουν τα φαινόμενα ένας ανάδοχος να μην αναλαμβάνει την εισαγωγή μιας εταιρείας στο Xρηματιστήριο επειδή κρίνει ότι δεν πληροί τις προϋποθέσεις, και
 -Κάποια «δραστικά» μέτρα ώστε να πείσετε για τις προθέσεις σας έχετε σκεφτεί να λάβετε; 
 «Θα κάνουμε το αυτονόητο. Οι φάκελοι που μας στέλνουν οι ανάδοχοι πολλές φορές
έχουν τεράστιες ελλείψεις σε στοιχεία. Το Xρηματιστήριο αφιερώνει εκατοντάδες ώρες για να διορθώσει τους φακέλους, κάνοντας ουσιαστικά τη δουλειά των αναδόχων. Αυτό είναι απαράδεκτο. Εάν οι ανάδοχοι είχαν κάνει σωστά τη δουλειά τους στο παρελθόν, σήμερα δεν θα είχαμε τη λίστα με όλες αυτές τις εταιρείες που αναμένουν την έγκριση του ενημερωτικού τους δελτίου. Από εδώ και πέρα, λοιπόν, φάκελοι, οι οποίοι θα κατατίθενται από τους αναδόχους, και θα έχουν σοβαρές ελλείψεις, θα επιστρέφονται πίσω χωρίς να εξεταστούν. Δεν θα διορθώνονται πια. Και οι ανάδοχοι θα είναι υποχρεωμένοι να καταθέτουν πάλι, με
 -Ενα θέμα, που από τις δηλώσεις σας φαίνεται να σας απασχολεί ιδιαίτερα, είναι
αυτό που άπτεται της ρευστότητας της αγοράς. Είστε ικανοποιημένος από τα επίπεδα που κινείται ο ημερήσιος τζίρος σήμερα; 
 «Τα σημερινά επίπεδα του τζίρου είναι σίγουρα μεγαλύτερα από το πρόσφατο παρελθόν, δεν θεωρούνται όμως ικανοποιητικά ώστε να έχουμε μια αγορά μονίμως "βιώσιμη". Ακολουθούν, ωστόσο, αυξητική τάση και εκτιμώ ότι μέχρι το τέλος του
χρόνου η ρευστότητα, ο στόχος της ρευστότητας, θα έχει επιτευχθεί. Αρκεί να μετάσχουν όλοι στην προσπάθεια που γίνεται. Mένει λοιπόν να αποδειχθεί».
 *Δεν σας προβληματίζει ο μεγάλος αριθμός των εταιρειών που ήδη είναι εισηγμένες στο XAA, αλλά και εκείνων που ενδιαφέρονται να εισάγουν τις μετοχές
 «Αν υπάρχει ικανοποιητική ρευστότητα, όχι. Στο άμεσο μέλλον άλλωστε θα δούμε πολλές κινήσεις εξαγορών και συγχωνεύσεων μέσα στο Χρηματιστήριο. Θα πρέπει, ακόμη, όλοι να συνειδητοποιήσουμε από εδώ και πέρα ότι κάποιες εταιρείες θα προτιμώνται περισσότερο από τους επενδυτές, κάποιες άλλες θα περιθωριοποιηθούν
εντελώς. Οι εξελίξεις αυτές θα είναι ραγδαίες, όμως αυτό δεν σημαίνει ότι δεν πρέπει να προωθηθούν νέες και αξιόλογες επιχειρήσεις στο Χρηματιστήριο που θα προσδώσουν νέα οικονομική διάσταση στην οικονομία»
 -Ο ρυθμός εισροής ξένων κεφαλαίων που φαίνεται ότι βρίσκεται σε εξέλιξη αυτήν την περίοδο, σας αφήνει ικανοποιημένο; 
 «Είναι ενθαρρυντικό αυτό που ακούμε να λένε οι χρηματιστές, ότι αυτό το τρίμηνο έχουμε καθαρές αγορές και όχι πωλήσεις, όπως συνέβαινε κατά το πρώτο τετράμηνο του 2000. Η προσπάθειά μας είναι να ενταθεί αυτή η τάση ώστε και στους μήνες που απομένουν μέχρι το τέλος του χρόνου να έχουμε επίσης καθαρές αγορές».
 -Εχει προγραμματίσει το ΧΑΑ κάποιες συγκεκριμένες ενέργειες ώστε να προσελκύσει ξένα κεφάλαια στην ελληνική αγορά; 
 «Την ερχόμενη Πέμπτη πραγματοποιείται η πρώτη επίσημη παρουσίαση του XΑΑ και σειράς επιλεγμένων εισηγμένων εταιρειών προς τον επενδυτικό οίκο Warbrug στο Λονδίνο. Θα ακολουθήσουν και άλλες παρόμοιες εκδηλώσεις, τόσο στο Λονδίνο όσο και στη Νέα Υόρκη με τους οίκους Credit Swiss First Boston, Salomon Βrother, με τη Societe General κ.ά. Ταυτόχρονα θα πραγματοποιούνται και τα κλασικά διεθνή Roadshows».
 -Η ενεργοποίηση των διεθνών funds που επενδύουν σε ώριμες αγορές και η αποχώρηση εκείνων που τοποθετούνται σε αναδυόμενες, εκτιμάτε ότι μπορεί να επιτευχθεί χωρίς να δημιουργηθούν «αναταράξεις στην αγορά; 
 «Εκτιμώ ότι η μετάβαση θα επιτευχθεί με ομαλότητα. Πιστεύω ότι είναι προσεκτικοί και οι ξένοι επενδυτές και τα μέλη μας. Aλλωστε το χρονικό διάστημα που απομένει μέχρι τον ερχόμενο Μάιο είναι αρκετά μεγάλο για να γίνουν όλα όπως πρέπει. Ανοδικά ή πτωτικά κύματα δεν αποκλείονται, όμως θεωρώ ότι όλα θα επιτευχθούν με ομαλότητα».
 -Ποιος είναι ο ρόλος που κατά την εκτίμησή σας μπορεί να διαδραματίσει η ελληνική κεφαλαιαγορά στις εξελίξεις γύρω από την ενοποίηση των μεγάλων ευρωπαϊκών χρηματιστηρίων; 
 «Για να μπορέσουμε να διεκδικήσουμε κάποιο σημαντικό ρόλο σε μια μεγάλη χρηματιστηριακή συμμαχία, είναι πολύ σημαντικό η συνεργία να αποδειχθεί επωφελής και για την εγχώρια αγορά. Δεν θα θέλαμε σε καμία περίπτωση να φύγει ρευστότητα από την Ελλάδα και να κατευθυνθεί έξω. Για να προχωρήσουμε προς δυσμάς πρέπει να ισχυροποιήσουμε τη θέση μας στην περιοχή μας. Οσο πιο πολύ κατορθώσουμε να αναπτύξουμε την εγχώρια αγορά και να αναπτύξουμε συνεργασίες με άλλα χρηματιστήρια της περιοχής τόσο πιο ισχυρή θα είναι και η διαπραγματευτική μας ικανότητα, όταν τεθεί θέμα ένταξης του ελληνικού Xρηματιστηρίου σε κάποιον από τους ευρωπαϊκούς σχηματισμούς, εξέλιξη που δεν την βλέπω νωρίτερα από το τέλος του 2001. Η συμφωνία συνεργασίας με το Κυπριακό Χρηματιστήριο και η προσπάθεια δημιουργίας κοινών δεικτών με την Αίγυπτο και τις χώρες της Βαλκανικής εάν ευοδωθούν, θα εξασφαλίσουν de facto την ισότιμη μεταχείριση της Ελλάδας στην Ευρώπη.
