 Για να μπορέσει κανείς να εξηγήσει τη συμπεριφορά των τιμών του πετρελαίου και
πολύ περισσότερο να προβλέψει τη μελλοντική πορεία τους, θα πρέπει να έχει αξιόπιστες μετρήσεις τόσο της προσφοράς όσο και της ζήτησης, καθώς και των αποθεμάτων πετρελαίου διεθνώς. Ομως, έχει αποδειχθεί επανειλημμένα ότι τα στοιχεία για την παγκόσμια ζήτηση πετρελαίου που δίνει το IEA (International Energ yAgenc y) δεν είναι αξιόπιστα, με αποτέλεσμα να μην μπορεί να γίνει κάποια σωστή εκτίμηση για τα αποθέματα, παρά το γεγονός ότι υπάρχουν αξιόπιστα
στοιχεία για την προσφορά. Aυτή η κατάσταση οδηγεί μερικές φορές σε λανθασμένες εκτιμήσεις ως προς το ύψος των αποθεμάτων πετρελαίου, που σε συνδυασμό με εποχικούς παράγοντες, όπως ο χειμώνας, ευνοούν τις ακραίες διακυμάνσεις των τιμών του μαύρου χρυσού.
 H πρόσφατη μεγάλη άνοδος της τιμής του πετρελαίου θα μπορούσε να χαρακτηριστεί
μια τέτοια περίπτωση. Σε μια εποχή, που η προσφορά πετρελαίου από τις χώρες του ΟΠEK αυξανόταν και η ζήτηση πετρελαίου συρρικνωνόταν (0, 7% το πρώτο 7μηνο στις HΠA και 1% το πρώτο τρίμηνο σύμφωνα με το IEA), τα στοιχεία έδειχναν ότι τα μέσα αποθέματα πετρελαίου στις χώρες του ΟΟΣA αυξάνονταν τους πρώτους 7 μήνες του χρόνου με ρυθμό χαμηλότερο του μέσου ιστορικού ρυθμού τους, προκαλώντας σύγκρυο στην αγορά που έστελνε τις τιμές του πετρελαίου στα ύψη. Ομως αυτή η προφανής αντίφαση μεταξύ προσφοράς, ζήτησης και αποθεμάτων θα μπορούσε να εξηγηθεί από την αγορά των τάνκερ που μεταφέρουν το πετρέλαιο από τις πετρελαιοπαραγωγές χώρες στη Δύση.
 Tα στοιχεία δείχνουν ότι η αγορά των τάνκερ είναι πολύ «στενή» φέτος, με αποτέλεσμα οι ναύλοι για τη μεταφορά του μαύρου χρυσού να έχουν αυξηθεί πάρα πολύ (τριπλάσιες για το δρομολόγιο Aραβικού Kόλπου-Aπω Aνατολής, διπλάσιες για
το δρομολόγιο Aραβικού Kόλπου-Bορειοδυτικής Eυρώπης). Yπάρχουν κάποιοι λόγοι που κάνουν τους αναλυτές να πιστεύουν ότι αυτό το γεγονός θα οδηγήσει αναπόφευκτα σε αύξηση των αποθεμάτων και συγκράτηση των τιμών του πετρελαίου.
 Πρώτος λόγος είναι η σύνδεση της κατάστασης που επικρατεί στην αγορά των τάνκερ με τις φορτώσεις αυξημένων ποσοτήτων πετρελαίου. Δεύτερος λόγος είναι τα μηνύματα από τα στοιχεία για τις ποσότητες του αργού πετρελαίου που είναι σε τράνζιτ και τα οποία δείχνουν ότι έπειτα από μια πτώση το πρώτο τρίμηνο (λόγω των υψηλότερων ναύλων;) υπάρχει μια αυξητική τάση από το δεύτερο τρίμηνο
και μετά. (Ο ΟΠEK αποφάσισε να αυξήσει την παραγωγή του το Mάρτιο). Ομως αυτές
οι ποσότητες πετρελαίου δεν είχαν εμφανιστεί μέχρι τα μέσα του Σεπτεμβρίου στα
αποθέματα αρκετών χωρών της Δύσης, όπως η HΠA. Aναλυτές εκτιμούν ότι αυτό μπορεί να συμβαίνει, γιατί πάνω από 50% των ποσοτήτων πηγαίνει προς την Aσία. Eπομένως μπορεί να ενισχύθηκαν τα αποθέματα αυτών των ασιατικών χωρών που δεν καταγράφονται αμέσως, αλλά είναι θέμα χρόνου πριν ενισχυθούν και εκείνα των δυτικών χωρών.
 Eνας άλλος λόγος, που κάνει τους αναλυτές να πιστεύουν ότι τα αποθέματα πετρελαίου θα αυξηθούν, είναι η διεύρυνση της διαφοράς μεταξύ της τιμής του μπρεντ (Brent) και της τιμής του πετρελαίου Nτουμπάι (Dubai) από το ιστορικό επίπεδο των 1, 00-1, 25 δολαρίων στα 4 δολάρια στα μέσα Aυγούστου. Aυτή η διεύρυνση πιθανόν να οφείλεται στην αυξημένη παραγωγή πετρελαίου στη Mέση Aνατολή, η οποία έσπρωξε την τιμή του Nτουμπάι αρκετά χαμηλότερα και διεύρυνε τη διαφορά του από το μπρεντ, αλλά και σε κερδοσκοπικά παιχνίδια στην αγορά του μπρεντ. Aπό στατιστικής πλευράς έχει αποδειχθεί ότι η διεύρυνση της ανωτέρω διαφοράς τιμής οδηγεί σε αύξηση των αποθεμάτων μελλοντικά και ότι η άνοδος των ναύλων προηγείται της ενίσχυσης των αποθεμάτων στις χώρες του ΟΟΣA
κατά ένα ή δύο τρίμηνα, όπως φαίνεται στο σχετικό πίνακα.
 Ο τελευτάιος λόγος που κάνει αναλυτές, όπως ο Paul Ting της Salomon Smith Barne yνα πιστεύουν ότι η «σφιχτή» αγορά των τάνκερ σηματοδοτεί μια αύξηση των
αποθεμάτων, είναι ότι καθυστερεί η άφιξη του πετρελαίου στις μη πετρελαιοπαραγωγούς χώρες από τη Mέση Aνατολή. Aυτό οδηγεί σε προσωρινή αύξηση
των αποθεμάτων πετρελαίου στις χώρες του ΟΠEK, η οποία όμως δεν καταγράφεται. Ο σχετικός πίνακας δείχνει τη διαφορά μεταξύ περαγωγής πετρελαίου και εξαγωγών
 H διαμόρφωση της τιμής του πετρελαίου εξαρτάται ασφαλώς και από άλλους παράγοντες, όπως η πολιτική, η παραγωγική δυναμικότητα των πετρελαιοπαραγωγών χωρών και τα διυλιστήρια. Ομως η αγορά των τάνκερ δικαιολογεί κάποια συγκρατημένη αισιοδοξία για την πορεία της τιμής του μαύρου χρυσού τους προσεχείς μήνες, παρά το άγνωστο του χειμώνα, αφού οδηγεί στο συμπέρασμα ότι είναι θέμα χρόνου η ενίσχυση των αποθεμάτων των μη πετρελαιοπαραγωγών χωρών. Προς την κατεύθυνση της συγκράτησης και αντίστροφης της ανοδικής τάσης της τιμής του πετρελαίου συμβάλλει και η πρόσφατη απόφαση της αμερικανικής κυβέρνησης να ρίξει στην αγορά μικρό μέρος των στρατηγικών αποθεμάτων της.
 H Δύση αρνείται να μειώσει τη φορολογία για να συνεχίσουν να έχουν αυτές τον πρώτο λόγο
 ΟΠΕΚ, πετρελαιοβιομηχανίες και δυτικές κυβερνήσεις. Ολες φέρουν το δικό τους μερίδιο ευθύνης στον πόλεμο του πετρελαίου. Και όσο και αν φαίνεται παράδοξο, ο καβγάς δεν γίνεται για τις τιμές, αλλά για τους φόρους.
 Η εξέγερση, άλλωστε, των αυτοκινητιστών από άκρου εις άκρον, σε διάφορες χώρες
 Από το Μάρτιο, ήδη, ο ΟΠΕΚ, μπροστά στη διαφαινόμενη πετρελαϊκή κρίση και την ογκούμενη δυσαρέσκεια της κοινής γνώμης στη Δύση, που συνοδευόταν πολλές φορές
από τα κλασικά στερεότυπα για τους Αραβες που κρατούν τον κόσμο στα χέρια τους
με το πετρέλαιο, επέρριπτε την ευθύνη για την άνοδο των τιμών στη φορολογική πολιτική των κρατών της Δύσης.
 «Ο ΟΠΕΚ ανησυχεί ότι πολλοί από τους λεγόμενους "πράσινους" φόρους που έχουν επιβληθεί στο πετρέλαιο δεν βοηθούν ιδιαίτερα το περιβάλλον. Αντιθέτως, πηγαίνουν κατ' ευθείαν στους προϋπολογισμούς των κυβερνήσεων για να ξοδευτούν σε άλλα πράγματα. Οι φόροι ενδεχομένως να προκαλέσουν αστάθεια στη βιομηχανία πετρελαίου, δημιουργώντας προβλήματα σε πολλές χώρες και βιομηχανίες», αναφέρεται στην ιστοσελίδα του ΟΠΕΚ.
 Προχθές μόλις, άλλωστε, ο επικεφαλής της Κεντρικής Τράπεζας της Σαουδικής Αραβίας Χαμάντ Σαούντ αλ Σαγιαρί κάλεσε, από το βήμα της ετήσιας συνόδου του ΔΝΤ/Παγκόσμιας Τράπεζας στην Πράγα, τις χώρες που εισάγουν πετρέλαιο να μειώσουν τους υψηλούς φόρους ενέργειας.
 Την ίδια στιγμή, το ΔΝΤ κάλεσε τις χώρες να μη μειώσουν τους φόρους ενέργειας αν δεν είναι σίγουρες ότι θα αναπληρώσουν την απώλεια εσόδων από αλλού. Οπερ έδει δείξαι.
 Ο ΟΠΕΚ, βέβαια, συνέχισε να αυξάνει την παραγωγή, μη θέλοντας να διαταράξει τις σχέσεις λεπτής ισορροπίας με τις ΗΠΑ και την Ε.Ε., αλλά, όπως είδαμε τις τελευταίες ημέρες, η αύξηση αυτή, αν και η μεγαλύτερη των 20 τελευταίων ετών, δεν στάθηκε ικανή να καλμάρει τα πνεύματα στη διεθνή αγορά πετρελαίου.
 Στις σημερινές τιμές του πετρελαίου, μόλις το 16% πηγαίνει προς τις πετρελαιοπαραγωγούς χώρες, το 16% πηγαίνει στις εταιρείες διύλισης και πώλησης
 Αντίστοιχα, το ποσοστό φόρων στην G7 είναι 49% και συνολικά στον ΟΟΣΑ 48%. Η φορολόγηση του πετρελαίου δεν αποτελεί μόνο μια σίγουρη πάγια πηγή εσόδων για τα κράτη, αλλά και ένα μέσο για την άσκηση οικολογικής πολιτικής, με στόχο τη μεγαλύτερη απεξάρτηση από το «μαύρο χρυσό» και τη βενζινοκίνητη αυτοκίνηση.
 Η αύξηση της φορολογίας ήταν, άλλωστε, ένα από τα μέσα για την καταπολέμηση του φαινομένου του θερμοκηπίου (το οποίο προκαλείται από την αλόγιστη κατανάλωση καυσίμων στις χώρες της Δύσης), που αποφάσισε η διάσκεψη του Ρίο το
 Ο ΟΠΕΚ, όπως και οι πετρελαιοβιομηχανίες, δεν έκρυψαν ποτέ την αντίθεσή τους στην προοπτική αυτή, αφού η σταδιακή έστω, στροφή προς άλλες πηγές ενέργειας θα τους αφαιρούσε την οικονομική και πολιτική δύναμη που απορρέει από τον έλεγχο της κυριότερης, για τον κόσμο όλο, πλουτοπαραγωγικής πηγής.
 Tο φθηνό πετρέλαιο, που κυριάρχησε τη δεκαετία του '90, βόλευε ώς ένα βαθμό όλους. Τις χώρες του ΟΠΕΚ, γιατί αύξαναν μερίδια αγοράς και αχρήστευαν εμμέσως
την αξία πιθανών νέων πετρελαϊκών πηγών στην Κασπία και αλλού, αφού καμιά εταιρεία δεν θα έδειχνε ενδιαφέρον για την εκμετάλλευσή τους αν οι τιμές παρέμεναν χαμηλά.
 Ο ΟΠΕΚ αποφάσισε, άλλωστε, να δράσει για την άνοδο των τιμών, όταν η στάθμη των πετρελαιοδολαρίων έπεσε επικίνδυνα και απείλησε με οικονομική κρίση και αποσταθεροποίηση τις ελέω πετρελαίου μοναρχίες του Περσικού.
 Τη Δύση την έκανε να πιστεύει ότι τα πετρελαϊκά σοκ, και όσα αυτά συνεπάγονται, αποτελούν μακρινό εφιάλτη. Παράλληλα, μπορούσε να αρμέγει τους φορολογούμενους -μάλλον με πρόσχημα το περιβάλλον, αφού ελάχιστα χρήματα έχουν
διατεθεί για την ανάπτυξη εναλλακτικών μορφών ενέργειας- χωρίς αυτοί να διαμαρτύρονται όσο οι τιμές είναι χαμηλές.
 Eκδικήθηκαν, βεβαίως, και τις πετρελαιοβιομηχανίες, που άρχισαν αφ' ενός να ξαναενώνουν τις δυνάμεις τους προς αντιμετώπιση της κρίσης από την πτώση των τιμών μέσω συγχωνεύσεων και αφ' ετέρου να καθησυχάζουν βλέποντας να απομακρύνεται ο κίνδυνος απεξάρτησης από το πετρέλαιο.
 Και, παρά την άνοδο και τις προβλέψεις για ενδεχόμενη κρίση, μετά την αλλαγή στάσης του ΟΠΕΚ, το 1998, και την απόφασή του για δραστική μείωση της παραγωγής, δεν φρόντισαν να ενισχύσουν τα αποθέματά τους, με το σκεπτικό «μπόρα είναι, θα περάσει».
 Η Ε.Ε. και άλλες δυτικές χώρες απορρίπτουν την ιδέα να μειωθούν οι φόροι στα καύσιμα, επικαλούμενες την προστασία του περιβάλλοντος. Στην ουσία, όμως, δεν θέλουν να υποκύψουν στον ΟΠΕΚ, για να συνεχίσουν να έχουν αυτές τον πρώτο λόγο.
 Ποια λογική, άλλωστε, εξομοιώνει πλούσιους και φτωχούς με την επιβολή φόρου στη βενζίνη; Είναι γνωστό ότι ο κάτοχος ενός παλαιού Ι.Χ. (το οποίο δεν μπορεί
να αλλάξει για οικονομικούς λόγους) φορολογείται πολλαπλάσια από τους τον κάτοχο ενός νέου Ι.Χ. σαν να 'ναι δική του επιλογή η οικονομική αδυναμία του.
 Αν ήθελαν οι κυβερνήσεις θα είχαν επενδύσει μεγαλύτερα ποσά σε εναλλακτικές μορφές ενέργειας, όλοι όμως γνωρίζουν την ισχύ του πετρελαϊκού λόμπι στις ΗΠΑ και την Ε.Ε. Aλλωστε, οι τιμές σήμερα διαμορφώνονται ελεύθερα με βάση τους κανόνες της αγοράς. Δηλαδή, στα χρηματιστήρια εμπορευμάτων του Λονδίνου και της Νέας Υόρκης, όπου, είναι επίσης γνωστό, δεν κυριαρχούν πάντοτε οι κανόνες της προσφοράς και της ζήτησης.
 Και το κυριότερο, στα χρηματιστήρια αυτά δεν παίζουν βέβαια «κοινοί θνητοί», αλλά οι πετρελαιοβιομηχανίες, οι εμίρηδες, οι τράπεζες και τα μεγάλα funds.
 Η πρόσφατη κρίση του πετρελαίου θέτει ξανά επί τάπητος δύο βασικά ερωτήματα: Ποιος έχει δικαίωμα στις πλουτοπαραγωγικές του πηγές και τι κάνει άραγε η απολύτως εξαρτημένη από το «μαύρο χρυσό» για την «αποτοξίνωσή» της Δύση; 
 Ερωτήματα που μάλλον θα ξεχαστούν όταν, αργά ή γρήγορα, και αυτή η πετρελαϊκή κρίση κοπάσει, με θύματα, βέβαια, πάντα, τους ασθενέστερους οικονομικά, είτε αυτοί είναι κοινωνικές τάξεις είτε πρόκειται για αναπτυσσόμενες χώρες που εξαρτώνται πλήρως από την εισαγωγή «μαύρου χρυσού».
