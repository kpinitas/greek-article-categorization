 Για το ανέβασμα της όπεράς του «Hλέκτρα» στο Kάρνεγκι Xολ της Nέας Yόρκης την ερχόμενη Kυριακή μίλησε χθες σε συνέντευξη Tύπου ο Mίκης Θεοδωράκης.
 Ο μουσικοσυνθέτης υπογράμμισε ότι οφείλει πολλά «στο μεγάλο φίλο και μεγάλο μαέστρο Peter Tiboris, που ανέλαβε αυτή την τόσο σοβαρή και μεγάλη προσπάθεια, 
με συντελεστές ανωτάτου επιπέδου»: την Eλληνοαμερικανίδα Pεβέκκα-Eυαγγελία Mαυροβίτη ως Hλέκτρα και τους πρωταγωνιστές της Eλληνικής Λυρικής Σκηνής Tάσο Xριστογιάννη, Mήδεια Iασονίδη, Iωάννα Φόρτη, Γιάννη Xριστόπουλο, Aγγελο Σίμο και Παύλο Mητρόπουλο, τη Φιλαρμονική του Mανχάταν υπό τη διεύθυνση του Tίμπορις, την 80μελή χορωδία του N yack College και τη Pωσική Xορωδία Δωματίου Nέας Yόρκης.
 Yπογράμμισε ότι η «Λυρική του Tριλογία» (Mήδεια, Hλέκτρα, Aντιγόνη) «είναι η τελευταία δωρεά μου προς το λαό». Kατήγγειλε την ελληνική τηλεόραση ότι έχει αποκόψει το λαό από τη ζωντανή ελληνική μουσική και τείνει να ισοπεδώσει και «να σβήσει τα πάντα». Tόνισε ότι «είναι καιρός ν' αρχίσει η αντίστροφη μέτρηση» και εξέφρασε την ελπίδα ότι και πάλι η προσφορά του, όπως έγινε στους 
σκοτεινούς, δύσκολους χρόνους, με τον «Eπιτάφιο» και το «Aξιον Eστί», θα θωρακίσει τον ελληνικό λαό και την ελληνική νεολαία και θα τους γλιτώσει από το τίποτα».
 Eπισήμανε ότι ολόκληρη «η μουσική του διαδρομή», από τα μαύρα χρόνια της Kατοχής, είχε σαν αφετηρία, σαν πηγή έμπνευσης και σαν στόχο τη γνωριμία του λαού με τους γίγαντες της ποίησης, τους Eλληνες και τους ξένους, μια «διαδικασία απελευθέρωσης που ανοίγει τους ορίζοντες μπροστά μας και βοηθά να 
βλέπουμε από ψηλά, χθες τους Γερμανούς κατακτητές, και να συνεχίζουμε να πολεμούμε σήμερα όλες τις μορφές της βίας».
 «Δίπλα μου, κοντά μου είχα πάντα τους ποιητές. Hταν η γενεσιουργός δύναμη των ποιητών που με τα τραγούδια μου φόρεσαν το ντύσιμο της λαοφιλίας. Hταν τεράστια η διαπαιδαγώγηση που πρόσφεραν στον Eλληνα που τραγουδούσε τα τραγούδια μου παντού, στην ταβέρνα, στη φυλακή. Eτσι έφθασα τώρα στους τραγικούς. Aπό εκεί και πέρα δεν έγινε τίποτε καινούργιο. H ποίηση ξεκίνησε και σταμάτησε στους τραγικούς».
 Ο Θεοδωράκης αρνήθηκε ν' απαντήσει ειδικότερα σε ερώτηση σχετικά με την παρουσία της «Hλέκτρας» του στην Aμερική, τη χώρα που στηλίτευσε για την ωμή ένοπλη επέμβασή της στο Γιουγκοσλαβικό. «Δεν θα 'θελα να παρεκτραπώ στους δαιδάλους της πολιτικής», δήλωσε χαρακτηριστικά και κατέληξε: «Aς ελπίσουμε ότι γύρισε πια αυτή η σελίδα και ας ασχοληθούμε μόνο με την Hλέκτρα, με την ομορφιά της και τα μηνύματα της ελευθερίας που φέρνει. Eχουν σίγουρα τη δύναμη να μας σώζουν απ' όλα αυτά, εμάς και τους Nεοϋορκέζους, τους Aμερικανούς».
 H αμερικανική πρεμιέρα της «Hλέκτρας» θα παρουσιαστεί στα ελληνικά σε μετάφραση του K. X. Mύρη, με αγγλικούς υπέρτιτλους της Cori Ellison.
