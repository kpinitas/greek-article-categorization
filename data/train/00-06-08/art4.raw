 τους ρυθμούς της Κούβας θα χορέψει αυτό το μήνα η Αθήνα. Το «μενού» του Ιουνίου, βλέπετε, περιλαμβάνει κουβανέζικο φεστιβάλ, μουσική, φαγητό, χορό, θέατρο και φιλμ.
 Το 3ο Πολιτιστικό και Γαστρονομικό Φεστιβάλ της Κούβας θα πραγματοποιηθεί μεταξύ 15 και 25 Ιουνίου στο ξενοδοχείο «Χίλτον» (Galax yBBQ) σε συνεργασία με 
την πρεσβεία της Κούβας. Στόχος του; Να δώσει στους Αθηναίους μία αυθεντική γεύση από τη μαγική ατμόσφαιρα του μεγαλύτερου νησιού της Καραϊβικής, του νησιού της επανάστασης, του Φιντέλ και των πούρων, που βέβαια δεν θα λείψουν από το φεστιβάλ. Ειδικοί, βλέπετε, θα τυλίγουν τα πούρα μπροστά σας. Οπως άλλωστε δεν θα λείψουν και τα κοκτέιλ, το ρούμι και οι αυθεντικές γεύσεις της Κούβας από ομάδα σεφ που ταξίδεψαν γι' αυτόν το σκοπό από την Αβάνα στην Αθήνα.
 Στο πλαίσιο του φεστιβάλ θα εμφανιστούν ζωντανά δύο δημοφιλή μουσικά κουβανέζικα σχήματα: ο Ραμόν Φαμπιάν Βελόζ, ένας από τους σημαντικότερους νέους Κουβανούς τραγουδιστές, που θα εμφανιστεί με τρεις χορεύτριες στο πλευρό 
 Μεταξύ 15-28 Ιουνίου, σ' έναν άλλο χώρο της Αθήνας, το Πολιτιστικό Κέντρο του Δήμου Αθηναίων «Μελίνα Μερκούρη» (Ηρακλειδών 66Α και Θεσσαλονίκης, Θησείο), θα 
φιλοξενηθεί έκθεση ζωγραφικής του Κάρλος Αλμπέρτο Φερνάντες Αρόγιο.
 Παράλληλα, την Τρίτη 13 Ιουνίου στις 7 μ.μ., στο Μουσείο Ιστορίας του Πανεπιστημίου Αθηνών (Θόλου 5, Πλάκα) θα πραγματοποιηθεί διάλεξη (στα αγγλικά) 
με θέμα «Αφροαμερικανικές τελετουργίες και θεατρική δημιουργία στη σημερινή Κούβα» και ομιλήτριες τη σκηνοθέτιδα και καθηγήτρια του Πανεπιστημίου της Αβάνας Φλόρα Λάουτεν και την καθηγήτρια-δραματουργό Ράκελ Κάριο. Την εκδήλωση διοργανώνουν τα Tμήματα Επικοινωνίας και ΜΜΕ του Πανεπιστημίου Αθηνών και του Παντείου, σε συνεργασία με τη θεατρική ομάδα και το Κέντρο Κλασικού Δράματος και Θεάματος των δύο τμημάτων.
 Ο ίδιοι φορείς, με προεξάρχοντες τον καθηγητή Γιάγκο Ανδρεάδη και την αναπλ. καθηγήτρια Πέπη Ρηγοπούλου, διοργανώνουν και εργαστήριο με θέμα «Γιορούμπα/Βάκχες» (αφροαμερικανικές τελετουργίες και τραγωδία) από το διάσημο 
θέατρο Μπουεντία. Ξεκινά από σήμερα και λήγει στις 16 Ιουνίου, στο Studio Λήδρα (Κέκροπος 12). Το αποτέλεσμα της προσπάθειας αυτής θα παρουσιαστεί στην Παγκόσμια Συνάντηση Θεάτρου Γυναικών Δημιουργών, τον Οκτώβριο στην Αθήνα.
 Από τα πιο ευχάριστα, τα νέα για τις έξι κουβανικές ταινίες (παραγωγές και συμπαραγωγές) που η νέα, επαναστατική εταιρεία κινηματογραφικής διανομής NEW STAR με επικεφαλής τον Βελισσάριο Κοσσυβάκη, θα παρουσιάσει από τα μέσα αυτού του μήνα έως το Μάιο του 2001. Οι προβολές, που θα συνοδευτούν από χάπενινγκ, διαγωνισμούς και ζωντανή μουσική, θα ξεκινήσουν με την ταινία «Salsa» της Τζόις Σέρμαν Μπουνιουέλ στις 16 Ιουνίου. Πρόκειται για μία «ερωτική κωμωδία βουτηγμένη σε αυθεντική κουβανική μουσική, έναν ύμνο στον πιο χαρούμενο και αισθησιακό χορό: τη Salsa»...
