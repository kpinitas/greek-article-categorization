 διάσημος τενόρος Χοσέ Καρέρας έρχεται στη χώρα μας για μία και μοναδική συναυλία στο Ηρώδειο στις 5 Ιουλίου. Μια συναυλία διοργανωμένη από τις Σχολές Αμερικανικής Παροικίας Αθηνών (ACS), τα έσοδα της οποίας θα διατεθούν για την κατασκευή ενός σύγχρονου Κέντρου Πολιτιστικών Εκδηλώσεων στο σχολείο. 
 Χθες, η πρόεδρος του ACS και σύζυγος του Aμερικανού πρέσβη στην Αθήνα Λίμπι Μπέιλις - Μπερνς μαζί με τον Νίκολας Μπερνς υποδέχθηκαν τους δημοσιογράφους στον κήπο της πρεσβευτικής κατοικίας τους για να μιλήσουν για τα σχέδιά τους όσον αφορά το σχολείο ACS και τη συναυλία. Στην αρχή μάλιστα, προς έκπληξην όλων, μίλησαν και οι δύο στα ελληνικά γεγονός που προδίδει ότι υπόκεινται σε εντατικά μαθήματα εκμάθησης της γλώσσας. 
 Και τα τρία κορίτσια του ζεύγους φοιτούν στο ACS, γι' αυτό και ό,τι αφορά αυτό 
το «διεθνές», όπως είπαν, σχολείο είναι και προσωπική τους υπόθεση. Το θέατρο που προγραμματίζεται να κατασκευαστεί στο Χαλάνδρι σε μία έκταση 3.000 τ.μ. θα 
έχει χωρητικότητα 600-800 θέσεων με υπόγειο πάρκινγκ 6.000 τ.μ. και θα φιλοξενεί μουσικές και θεατρικές παραστάσεις, διαγωνισμούς, συνέδρια, σεμινάρια, εκθέσεις κ.ά. «Πιστεύουμε ότι θ' αποτελέσει πολιτιστική προσφορά στην πόλη της Αθήνας και θα μπορεί να εξυπηρετήσει πιθανές ανάγκες των Ολυμπιακών Aγώνων του 2004», είπε ο πρέσβης Νίκολας Μπερνς που προεδρεύει της επιτροπής χρηματοδότησης του θεάτρου. Το έργο υπολογίζεται ότι θα στοιχίσει περίπου 8 εκατ. δολάρια.
 Παρούσα ήταν και η Αλίνα Κρίτα, υπεύθυνη για τη μετάκληση του καλλιτέχνη, η οποία μας είπε ότι όταν μίλησε με τον Καρέρας εκείνος της τόνισε ότι «όταν δίνει μια συναυλία πρέπει πάντα να υπάρχει κάποιος σκοπός». Η κατασκευή του θεάτρου ήταν ένας ικανοποιητικός λόγος για να ξανάρθει στη χώρα μας. Ο ίδιος από τότε που ξεπέρασε τη λευχαιμία έχει μια ιδιαίτερη ευαισθησία σε ό,τι έχει να κάνει με παιδιά ενώ συνεργάζεται και με το νοσοκομείο «Γ. Γεννηματάς» για τη δημιουργία της πτέρυγας για πάσχοντες από λευχαιμία. 
 Στη συναυλία στο Ηρώδειο τον Χοσέ Καρέρας θα συνοδεύσει η σοπράνο Ισαμπελ Ρέι και η ΕΘνική Συμφωνική Ορχήστρα της ΕΡΤ υπό τη διεύθυνση του David Gimenez. Τα 
και προπωλούνται στο «Παλλάς» και στο ταμείο του Φεστιβάλ Αθηνών (Πληρ.: 3224434, 3232771 και 6393200 εσωτ. 200) Χορηγός της συναυλίας είναι ο όμιλος επιχειρήσεων Μυτιληναίος Α.Ε.
