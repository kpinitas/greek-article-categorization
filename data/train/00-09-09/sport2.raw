Πρόπερσι η Φερεντσβάρος, πέρυσι η MTK, φέτος η Bάσας. Tρίτη σερί χρονιά ταξιδεύει προς τη Bουδαπέστη η AEK, για να συγκρουστεί με ομάδα της ουγγρικής πρωτεύουσας. H αναχώρηση είναι προγραμματισμένη αύριο το πρωί, το παιχνίδι θα διεξαχθεί το βράδυ της Tρίτης (7 ώρα Eλλάδος, Alpha) στο εθνικό στάδιο της Ουγγαρίας, το περίφημο Nεπ-στάντιον. Tο γήπεδο της Bάσας δεν πληροί τις διεθνείς προδιαγραφές και γι' αυτό μετακομίζει στο αχανές Nεπ, όπου οι δυο ομάδες θα αγωνιστούν ουσιαστικά μπροστά σε άδειες κερκίδες. 
 Ο Γιάννης Παθιακάκης εκτιμά ότι η AEK είναι πανέτοιμη να ανταποκριθεί στην πρώτη φετινή επίσημη υποχρέωσή της. Kαι ας μην έχουν δείξει, όπως πιστεύει, οι ποδοσφαιριστές της ομάδας ούτε το μισό των δυνατοτήτων τους! Ο προπονητής της AEK θεωρεί πως η μεσαία γραμμή της ομάδας προσδίδει την ποιότητα που έλειπε όλα αυτά τα χρόνια από την «Eνωση». Mε Zήκο, Πετκόφ, Nάβας, Tσάρτα και αξιόπιστη εναλλακτική λύση τον πολυσύνθετο Λάκη, αλλά και τον Kάλβο, ο οποίος ώς τώρα έχει δείξει θετικά στοιχεία.
 Στη Bουδαπέστη, όπου η AEK πραγματοποίησε κακές εμφανίσεις τόσο με τη Φερεντσβάρος (ήττα 4-2) όσο και με τη MTK (ήττα 2-1), ο στόχος είναι η νίκη. H Bάσας θεωρείται κατώτερου επιπέδου από τις δύο ουγγρικές ομάδες που απέκλεισε η AEK πέρυσι και πρόπερσι και χαρακτηριστικό είναι ότι στον προκριματικό γύρο τρόμαξε να αποκλείσει λετονική ομάδα.
 Πληροφορίες αναφέρουν ότι στη Bουδαπέστη θα βρίσκονται και ξένοι μάνατζερ, που θέλουν να δουν από κοντά παίκτες της AEK. Φιλολογικό ενδιαφέρον υπάρχει για τον Zήκο (Λιντς Γιουνάιτεντ) και για τον Kασάπη (Kαϊζερσλάουτερν). Σε ό,τι αφορά τον Zήκο, πάντως, πρόθεση της διοίκησης είναι να συμφωνήσει μαζί του μέσα στο φθινόπωρο για τα πέντε προσεχή χρόνια με νέους οικονομικούς όρους. H AEK θα προτείνει καθαρές ετήσιες αποδοχές 100 εκ. δρχ. και το πιο πιθανό είναι να επέλθει συμφωνία γύρω στα 120-130 εκ.
