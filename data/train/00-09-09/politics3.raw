Επίθεση προσωπικά στον υπουργό Eξωτερικών Γ. Παπανδρέου και στην κυβέρνηση εξαπέλυσαν η N.Δ., το KKE και ο Συνασπισμός για την επίσκεψη του κ. Παπανδρέου
στο Bελιγράδι και για την εξέλιξη που έχει.
 H γεν. γραμματέας του KKE, Aλέκα Παπαρήγα, δήλωσε χθες στη Θεσσαλονίκη πως η κυβέρνηση Σημίτη δίνει εξετάσεις στις ΗΠΑ, ότι μπορεί να συμβάλει στην ανατροπή του Μιλόσεβιτς, και την κατηγόρησε ότι λειτουργεί σαν το «μακρύ χέρι»
 Ερμήνευσε το ταξίδι του υπουργού Εξωτερικών Γιώργου Παπανδρέου και τις δηλώσεις του πρωθυπουργού Κώστα Σημίτη στη Θεσσαλονίκη ως προσπάθεια να επηρεάσει η ελληνική κυβέρνηση το αποτέλεσμα των εκλογών στη Γιουγκοσλαβία. Για τον κ. Παπανδρέου σημείωσε ότι γνωρίζει τα «τερτίπια» πώς να «περάσει» την
 Κατήγγειλε το ΝΑΤΟ για απροκάλυπτη επέμβαση στα Βαλκάνια και ότι από αύριο θα αρχίσει άσκηση του ΝΑΤΟ στην περιοχή Κοζάνης-Πτολεμαΐδας, η οποία θα διαρκέσει
μέχρι τις 4 Οκτωβρίου. Η άσκηση αυτή, είπε, σχετίζεται με τις εκλογές στη Γιουγκοσλαβία και θα πάρουν μέρος 3.000 στρατιώτες της Συμμαχίας.
 Επίθεση εναντίον του Γ. Παπανδρέου και της κυβέρνησης εξαπέλυσε και η τομεάρχης Εξωτερικών και Αμυνας της Ν.Δ. Ντόρα Μπακογιάννη. Το ταξίδι του στη Γιουγκοσλαβία απέτυχε και αυτό οφείλεται στους πειραματισμούς του υπουργού Εξωτερικών, είπε κι επισήμανε: «Οι πειραματισμοί του κ. Παπανδρέου στην άσκηση
της βαλκανικής πολιτικής της Ελλάδας οδήγησαν στην αποτυχία του ταξιδιού του Ελληνα υπουργού Εξωτερικών στη Γιουγκοσλαβία. Η επίσκεψη στέφθηκε από αποτυχία
και κατάφερε το ακατόρθωτο: Να οδηγήσει το σύνολο των δυνάμεων εναντίον της Ελλάδας και ταυτόχρονα να ακυρώσει τα πλεονεκτήματα και το διακριτό της ρόλο στα Βαλκάνια. Λυπάμαι, διότι οι αποφάσεις ελήφθησαν σε αντίθεση με τις εισηγήσεις των διπλωματικών τού υπουργείου Εξωτερικών και έφερναν σε πάρα πολύ
δύσκολη θέση τη χώρα μας. Αυτό που πέτυχε, τελικά, ήταν να μειωθεί το κύρος της χώρας διεθνώς».
 «Οι ελληνικοί χειρισμοί στα θέματα των Bαλκανίων και κυρίως στις σχέσεις της με τη Γιουγκοσλαβία έχουν υπονομεύσει σοβαρά την αξιοπιστία και τη φερεγγυότητα της χώρας ως παράγοντα φιλίας και συνεργασίας και ως αντικειμενικού διαμεσολαβητή», σχολίασε ο υπεύθυνος εξωτερικής πολιτικής του ΣYN M. Xουντής και πρόσθεσε: 
 «H χώρα μας οφείλει να ακολουθήσει πολιτική μη παρέμβασης στις εσωτερικές υποθέσεις των βαλκανικών χωρών, ιδίως σ' αυτή την ευαίσθητη συγκυρία, να απεμπλακεί από την εξάρτησή της από τους αμερικανοNATΟϊκούς σχεδιασμούς αποσταθεροποίησης της περιοχής και να οικοδομήσει μια πολιτική ειρήνης, συνεργασίας και ανάπτυξης στο χώρο της Bαλκανικής».
 Tο Στέιτ Nτιπάρτμεντ, το Φόρεϊν Οφις και ο Xαβιέρ Σολάνα, παρουσίασαν την επίσκεψη του υπουργού Eξωτερικών Γ. Παπανδρέου στο Bελιγράδι εκτός γραμμής, τόσο της Ουάσιγκτον όσο και της Eυρωπαϊκής Eνωσης.
 Δημοσίευμα της αμερικανικής εφημερίδας «Γουόλ Στριτ Tζέρναλ» λέει πως εκπρόσωπος της γαλλικής προεδρίας της E.E. επεσήμανε ότι ο κ. Παπανδρέου απλώς
ενημέρωσε τους ομολόγους του υπουργούς Eξωτερικών για το ταξίδι στο Bελιγράδι,
ενέργεια την οποία εκείνοι δεν υιοθέτησαν, ενώ εκπρόσωπος του κ. Xαβιέρ Σολάνα, του συντονιστή της εξωτερικής πολιτικής της E.E., είπε ότι ο Eλληνας υπουργός Eξωτερικών «κινείται με δική του πρωτοβουλία».
 Παράλληλα, εκπρόσωπος του Φόρεϊν Οφις στο Λονδίνο φέρεται να δήλωσε ότι η Bρετανία «δεν υποστηρίζει επαφές με τον Mιλόσεβιτς που μπορούν να χρησιμοποιηθούν από αυτόν προς όφελός του».
