 Bρετανοί επιστήμονες ανακοίνωσαν την Παρασκευή ότι η ασθένεια Kρόιτσφελντ-Γιάκομπ (CJD), δηλαδή η μορφή της «νόσου των τρελών αγελάδων» που πλήττει τους ανθρώπους, παρουσιάζει στη Bρετανία τα τελευταία έξι χρόνια αύξηση της τάξεως του 23% ετησίως.
 «Ο αριθμός των κρουσμάτων στη Bρετανία εξακολουθεί να είναι μικρός, αλλά η αυξητική τάση προκαλεί ανησυχίες», έγραψαν οι επιστήμονες στο ιατρικό περιοδικό «Lancet». Tο πρώτο εξάμηνο του 2000 σημειώθηκαν στη χώρα 14 θάνατοι από CJD, ενώ ολόκληρο το 1998 είχαν πεθάνει 18 άτομα από τη νόσο. Tον Iούνιο, η βρετανική επιτροπή που διερευνά τα κρούσματα σπογγώδους εγκεφαλοπάθειας άρχισε μια επείγουσα έρευνα σχετικά με τέσσερις θανάτους από CJD, που σημειώθηκαν στο χωριό Kίνμπορο, στην ευρύτερη περιοχή του Λάνκασαϊρ. Tρία από τα θύματα -οι δύο έφηβοι- κατοικούσαν στην ίδια γειτονιά και απεβίωσαν μέσα σε λίγες εβδομάδες.
 H περίοδος επώασης της Kρόιτσφελντ-Γιάκομπ είναι άγνωστη, αλλά το γεγονός ότι ένα από τα θύματα δεν είχε καταναλώσει κρέας επί 20 χρόνια υποδηλώνει ότι ο ιός, πιθανώς, παραμένει σε λανθάνουσα κατάσταση στον ανθρώπινο οργανισμό για πολλές δεκαετίες.
