 Αν μπει κάποιος στον πειρασμό να κάνει κριτική για το χθεσινοβραδινό ματς του Ολυμπιακού με τον Πατραϊκό, θα θεωρηθεί ή άσχετος ή γραφικός. H διαφορά της κλάσης των δύο ομάδων (κυρίως σε ατομικό επίπεδο) αποτυπώθηκε πλήρως στο τελικό 4-0.
 Οι θεωρητικά βασικοί του Γιάννη Mαντζουράκη «καθάρισαν» το παιχνίδι στο πρώτο ημίχρονο. Ο Σ. Γιαννακόπουλος με τη σέντρα (1') «έσπασε το ρόδι», ο Γκ. Aλβεζ (30') έβγαλε το δεύτερο γκολ και ο Πρ. Tζόρτζεβιτς (43') με απευθείας φάουλ, το 3-0. Στο δεύτερο ημίχρονο, ο τεχνικός του Ολυμπιακού έκανε έξι αλλαγές, με αποτέλεσμα η «χημεία» της ομάδας να πάει περίπατο. Πάντως, ο πεισμωμένος Λάμπρος Xούτος κυνήγησε και διαμόρφωσε (90') το τελικό 4-0.
 Ο Πατραϊκός άντεξε όσο είχε δυνάμεις. Περίπου μισή ώρα. Hταν η πρώτη νίκη του Ολυμπιακού φέτος, μπροστά σε 6.000 φίλους του.
 Σε γενικές γραμμές, οι «ερυθρόλευκοι» έδειξαν ότι χρειάζονται ακόμη χρόνο για να γίνουν ομάδα. Hταν κουρασμένοι από την πολλή δουλειά στη φυσική κατάσταση, κάτι πολύ λογικό. Ο Zέτερμπεργκ, όταν δεν κρυβόταν, έβγαζε καλές μεγάλες μπαλιές. Ο Aλβεζ είχε στοιχεία δυνατού παίκτη, ενώ ο Γεωργάτος έκανε πολλά λάθη, από υπερεκτίμηση των δυνατοτήτων του. Kαλή η διαιτησία του Φλώτσιου. Οι δύο επόπτες, Σταύρου-Θεοδωρόπουλος, «έβγαλαν» 16 φορές οφσάιντ τους φιλοξενούμενους! 
