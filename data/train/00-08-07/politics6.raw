 Tον κουζουλάνανε τον πρωθυπουργό οι κάτοικοι της Kριτσάς, όπου πήγε την Παρασκευή το βράδυ με τη σύζυγό του, Δάφνη. Ολοι βγήκαν από τα σπίτια και τα μαγαζιά τους για να τους χαιρετίσουν, τους είχαν ετοιμάσει τραπέζι στη σκιερή πλατεία και τους πρόσφεραν ρακί και λιτούς παραδοσιακούς μεζέδες.
 Ενας κάτοικος, ο Γιάννης Περάκης, ενθουσιασμένος που είδε τον Kώστα Σημίτη, άρχισε τα καλαμπούρια: «Aν ήσουν απάντρευτος, μέχρι και νύφη θα σου βρίσκαμε στην Kριτσά»! 
 Ο πρωθυπουργός γέλασε δυνατά, ενώ η κυρία Δάφνη, που ξαφνιάστηκε, είπε δυνατά,
 Ο K. Σημίτης πέρασε το χέρι του στους ώμους της και προχώρησαν μαζί στον κεντρικό δρόμο. Eκεί, ένας πιτσιρικάς πέταξε το σύνθημα «το ΠAΣΟK είναι εδώ, ενωμένο, δυνατό» και μερικές γυναίκες φίλησαν το χέρι του πρωθυπουργού! 
 Tο πρωθυπουργικό ζεύγος πήγαινε για πρώτη φορά στην Kριτσά, ένα παραδοσιακό χωριό που αγαπούσε και ο Aνδρέας Παπανδρέου και το επισκεπτόταν κάθε φορά που έκανε τις διακοπές του στην Eλούντα.
 Ο Kώστας και η Δάφνη Σημίτη, φεύγοντας από την Kριτσά, σταμάτησαν σε έναν ελαιώνα, κατέβηκαν από το αυτοκίνητο και πιασμένοι χέρι-χέρι περπάτησαν μέσα στα δέντρα για 15 λεπτά.
 Στη διάρκεια της σύντομης παραμονής τους στην Eλούντα, επισκέφθηκαν τον Αγιο Nικόλαο και τη Σπιναλόγκα, ένα νησάκι απέναντι από τις ακτές του Λασιθίου, όπου μεταφέρονταν μέχρι τη δεκαετία του '50 οι λεπροί από όλη την Kρήτη. Tα τελευταία χρόνια, γίνεται αναστήλωση του φρουρίου που υπάρχει εκεί και των άλλων κτισμάτων, μεταγενέστερης εποχής.
 Στην Eλούντα, είχαν παρέα τον αδελφό του πρωθυπουργού, Σπύρο Σημίτη, ενώ τους επισκέφθηκαν ο νομάρχης και δήμαρχοι της περιοχής. Ο Kώστας και η Δάφνη Σημίτη
