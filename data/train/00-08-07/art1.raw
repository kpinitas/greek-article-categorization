Σε μια διαφορετική συνέντευξη ο πολυμήχανος Mob yδεν μιλάει για τα αγαπημένα του θέματα, την οικολογία, την απελευθέρωση της αγοράς ή το θρησκευτικό φανατισμό αλλά για τη μουσική του και την επιτυχία του άλμπουμ Pla y. 
 Ο Mob yσίγουρα είναι ένας ασυνήθιστος σταρ της σύγχρονης μουσικής σκηνής. Με όση ταχύτητα και ένταση πυρπολεί τη σκηνή στις συναυλίες του, με τόση άνεση μπορεί να ανακατεύει διάφορα στιλ και να φτιάχνει ένα απίστευτο μίγμα. Ο ίδιος
αρνείται πάντα να εντάξει τη μουσική του σε κατηγορίες και μπορεί να παίζει από χέβι μέταλ μέχρι ηλεκτρονικά μπλουζ. Το περσινό του άλμπουμ «Pla y», όπου κυριολεκτικά σύλησε παλιά ξεχασμένα μπλουζ από τον αμερικανικό Nότο, ήταν και το πιο πετυχημένο του. Κι όμως ο ίδιος δε σταμάτησε να μιλάει για τα ζητήματα που απασχολούν τον ίδιο. Φανατικός χορτοφάγος, οικολόγος, χριστιανός και συγχρόνως φιλελεύθερος και πατριώτης, προτιμά πάντα στις συνεντεύξεις του να αναφέρεται στην κατάσταση του πλανήτη και τη βία των φανατικών. Στο περιοδικό «Ιnterview» προτίμησε να μιλήσει για τη μουσική, την επιτυχία και την πρόσφατη
απόφασή του να συμμετάσχει στην καμπάνια των τζιν τού Κάλβιν Κλάιν. 
  Για το νέο άλμπουμ: «Ετοιμάζω ένα νέο άλμπουμ, αλλά δεν ξέρω πώς ακριβώς θα καταλήξει. Προσπαθώ πάντα να βλέπω τη δουλειά μου μέσα από τα μάτια του κοινού. Ετσι καταφεύγω στη συλλογή των άλμπουμ μου και σκέφτομαι τι θα ήθελα να ακούσω. Αυτόν τον καιρό θέλω να ακούσω κάτι που θα έχει το ρομαντισμό τού Αλ Γκριν και του Μπιλ Γουίδερς, την ατμόσφαιρα του Μπράιαν Ινο και του Ντέιβιντ Μπερν, τη μελωδικότητα του Μορίς Pαβέλ και την ευαισθησία των Massive
Attack. Επειδή δεν υπάρχει κάτι τέτοιο, θα φτιάξω ένα άλμπουμ σαν κι αυτό».
 Για το Play: «Γράφω μουσική εδώ και δέκα χρόνια και αυτό το άλμπουμ ήταν το πιο πετυχημένο εμπορικά. Εκτός από το μουσικό θέμα του Τζέιμς Μποντ, η επιτυχία ερχόταν εντελώς τυχαία και συμπτωματικά στην καριέρα μου. Ποτέ δεν σκέφτηκα να γράψω ένα άλμπουμ για να αποκτήσω μεγαλύτερο κοινό. Ηθελα απλώς να
είναι όμορφο και πραγματικά η επιτυχία του με εξέπληξε επειδή δεν είναι συνηθισμένη ποπ μουσική. Δεν είναι ούτε μπλουζ ούτε κάντρι ούτε χιπ χοπ ούτε γκραντζ ούτε καν χορευτική μουσική. Είναι ένας εντελώς προσωπικός ήχος».
  Για την επιτυχία: «Αν κάτι έμαθα είναι ότι η μουσική μπορεί να παίξει ένα ρόλο στη ζωή των ανθρώπων αν είναι ζεστή, αισθαντική και όμορφη. Τo Pla yτο αγοράζουν επειδή είναι όμορφο. Αλλά οι εταιρείες δεν ενθαρρύνουν τους καλλιτέχνες να γράφουν μουσική που αγγίζει το κοινό. Αυτοί ψάχνουν τους επόμενους Creed, τον επόμενο Κιντ Ροκ ή την επόμενη Κριστίνα Αγκιλέρα».
  Για τους μουσικούς: «Αν κάτι μου αρέσει είναι να φτιάχνω άλμπουμ που να έχουν μια έννοια ωφέλειας προς το κοινό. Το πρόβλημα όμως είναι ότι πολλοί μουσικοί μπαίνουν στο στούντιο, κάνουν ένα άλμπουμ και ύστερα διεκδικούν την προσοχή του κοινού. Θα τους πρότεινα να πηγαίνουν πρώτα σε μια αποθήκη μιας εταιρείας για να δουν πόσα άλμπουμ παράγονται κάθε εβδομάδα. Αν ένας μουσικός φτιάξει ένα μέτριο άλμπουμ, κανείς δεν θα ενδιαφερθεί».
  Για την διαφήμιση του Κάλβιν Κλάιν: «Είναι η μεγαλύτερη φωτογραφία που έχω δει ποτέ μου. Ισως αυτό ήταν και το μοναδικό πράγμα που άλλαξε στη ζωή μου, να
βγαίνω κάθε φορά από το σπίτι μου και να βλέπω μια τεράστια εικόνα μου. Αλλά οι άνθρωποι ακόμα δεν με αναγνωρίζουν στο δρόμο. Ολοι οι μικρόσωμοι φαλακροί σαν κι εμένα, ξεχωρίζουμε δύσκολα». 
