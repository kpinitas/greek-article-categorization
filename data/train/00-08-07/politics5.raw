Τις πρώτες μέρες των διακοπών του στο Μαγγανάρι της Ιου περνά ο Κώστας Καραμανλής με τη σύζυγό του Νατάσα, ενώ τις δύσκολες μέρες του Αυγούστου στην Αθήνα έχουν κληθεί να τις αντιμετωπίσουν, στη Βουλή ο Προκόπης Παυλόπουλος και
 H ηγεσία της Ν.Δ. θέλει να δείξει ότι το κόμμα είναι έτοιμο να αντιμετωπίσει κάθε θέμα της επικαιρότητας, έστω και σε περίοδο διακοπών, η οποία εξάλλου, όπως έχει αποδειχθεί στο παρελθόν, πρόσφατο και μακρινό, συχνά επιφυλάσσει πολλές εκπλήξεις.
 Κύριος στόχος της προσπάθειας αυτής είναι να αποφευχθούν περαιτέρω εσωκομματικές γκρίνιες για παραλείψεις, λάθη και έλλειψη συντονισμού, εν όψει του τακτικού συνεδρίου, στο οποίο ο Κώστας Καραμανλής επιδιώκει την πανηγυρική
επιβεβαίωση της αρχηγίας του και φυσικά των επιλογών του. Στην προοπτική αυτή εντάσσεται και η προετοιμασία του επιτελείου του για μια δυναμική αντιπολιτευτική τακτική, η οποία θα έχει τρεις άξονες: 
 *Τον πόλεμο κατά της διαπλοκής με κάθε ευκαιρία, ως φαινομένου που παραβιάζει τους κανόνες λειτουργίας του πολιτεύματος και αντιστρατεύεται τα οικονομικά συμφέροντα της χώρας και των πολιτών της.
 *Τον έλεγχο της οικονομικής πολιτικής της κυβέρνησης, η οποία έχει φορτώσει στα ασθενέστερα κοινωνικά στρώματα νέα βάρη, καθώς και έλεγχο των δραστηριοτήτων γύρω και εντός του Χρηματιστηρίου δημόσιων οργανισμών και τραπεζών.
 *Την άσκηση έντονης κριτικής στην εξωτερική πολιτική της κυβέρνησης, κυρίως στον τομέα των ελληνοτουρκικών σχέσεων, για τις οποίες η Ρηγίλλης πιστεύει ότι
έχουν επιβαρρυνθεί με τις ατυχείς πρωτοβουλίες του Γιώργου Παπανδρέου.
 Ο τομέας των εξωτερικών σχέσεων είναι αυτός στον οποίο θα ρίξει το κύριο βάρος
της και η Ντόρα Μπακογιάννη, η οποία μόλις έχει επιστρέψει από τις Ηνωμένες Πολιτείες, όπου παρακολούθησε εκ μέρους της Ν.Δ. το συνέδριο του Ρεπουμπλικανικού Κόμματος και την ανάδειξη του Τζορτζ Μπους Τζούνιορ στη θέση του υποψήφιου προέδρου. Προς το παρόν βρίσκεται στην πατρογονική εστία της, στα Χανιά, και θα βρεθεί στην Αθήνα μετά το Δεκαπενταύγουστο (την ημέρα εκείνη
θα επισκεφθεί πιθανότατα την Παναγία Σουμελά μαζί με τον Κώστα Μητσοτάκη).
 Πέραν όμως των επί της εξωτερικής πολιτικής δραστηριοτήτων της, η κ. Μπακογιάννη δεν πρόκειται, όπως βεβαιώνουν όλες οι πληροφορίες από το περιβάλλον της, να σταματήσει να εκφράζει την άποψή της και επί άλλων ζητημάτων που αφορούν άμεσα τη Ν.Δ. και τον τρόπο με τον οποίο διοικείται. Το θέμα είναι μέχρι ποίου σημείου θα φτάσει η κριτική της και πώς θα αντιδράσει στην περίπτωση που ο Κώστας Καραμανλής αποφασίσει ότι πλησίασε η ώρα να υποδεχθεί στο κόμμα τον Αντώνη Σαμαρά.
 Αυτό είναι και το μεγάλο θέμα που απασχολεί την πλευρά Μητσοτάκη, η οποία δεν είναι διατεθειμένη να ξεχάσει την υπόθεση «προδοσία» τού 1993, που στοίχισε την κυβέρνηση στη Ν.Δ.
 Ωστόσο, κεντρικά στελέχη του κόμματος αντιτείνουν ότι το σημερινό πρόεδρο της Πολιτικής Aνοιξης απομάκρυναν οι επιλογές τού τότε προέδρου και πρωθυπουργού Κώστα Μητσοτάκη και δεν έφυγε με δική του πρωτοβουλία.
 Ολα αυτά πάντως, όπως και το θέμα Αβραμόπουλου, το οποίο επανέρχεται κατά τακτά χρονικά διαστήματα στην επικαιρότητα με διαρροές από συνομιλητές του δημάρχου γύρω από τα προσεχή σχεδιά του περί επιστροφής στην κεντρική πολιτική
σκηνή, θα αρχίσουν να φουντώνουν και πάλι από το Σεπτέμβριο, όταν θα ξεκινήσουν και οι προσυνεδριακές διαδικασίες στο εσωτερικό της Ν.Δ.
 Ο Σεπτέμβριος φαίνεται ότι αποτελεί και το χρονικό ορίζοντα του Γιώργου Καρατζαφέρη για την επίσημη εξαγγελία της ίδρυσης του κόμματός του, του Λαϊκού
 Σε συνέντευξή του στο ραδιοφωνικό σταθμό «Σκάι» είπε μεταξύ άλλων ότι θα προχωρήσει στην ιδρυτική διακήρυξη αρχές φθινοπώρου. Θα είναι «ένα κόμμα που θα κινείται στις παραδόσεις, τις αξίες και τις αρχές, έξω από τη Νέα Τάξη Πραγμάτων. Θα πολεμάει -πρόσθεσε- όλα αυτά που απορρέουν από μια παγκόσμια εντολή της Λέσχης Μπίλντεμπεργκ κ.λπ., χώροι στους οποίους συνωστίζονται ο κ. Καραμανλής και ο κ. Γιωργάκης Παπανδρέου και κάποιοι άλλοι...».
 Εκτιμά, επίσης, ότι είναι αρκετά τα στελέχη της Ν.Δ. που θα τον ακολουθήσουν, καθώς είναι απογοητευμένα που πρέπει να αναφέρονται συνέχεια στον Aρη Σπηλιωτόπουλο και «θέλουν μια επανάσταση».
