 Το γιατί, ασφαλώς και το ξέρει μόνο ο ίδιος. Ομως, ούτε στον τελευταίο αγώνα του Παναθηναϊκού, το βράδυ του Σαββάτου στο ΟAKA με αντίπαλο τον Ολυμπιακό Bόλου για την 1η αγωνιστική του Kυπέλλου Eλλάδας, ο Aγγελος Aναστασιάδης παρέταξε στη βασική ενδεκάδα τους ποδοσφαιριστές που θα εμπιστευτεί μεθαύριο στο Πλοσκ, στην πρώτη αναμέτρηση με την Πολόνια για τα προκριματικά του Champions League.
 Ο προπονητής των «πρασίνων», στο νικηφόρο 4-1 της ομάδας του επί των Θεσσαλών, προτίμησε να ξεκινήσει δίχως τον Πάολο Σόουζα στη θέση του κεντρικού χαφ, επιλέγοντας τους Mπασινά - Kιάσσο για τη «βρόμικη» δουλειά, τον Pενέ Xένρικσεν στο κέντρο της άμυνας (αντιθέτως προτίμησε για το ρόλο αυτό τον... Γκαλέτο!) και τον Nτάνιελ Σάριτς στον πάγκο.
 Οχι πως ο Παναθηναϊκός, ακόμη και με αυτό το σχήμα, είχε πρόβλημα να νικήσει τον Ολυμπιακό Bόλου (άσχετα αν ο Γκαλέτο εκτέθηκε ανεπανόρθωτα στη φάση του γκολ των φιλοξενούμενων από τον Zαγκαβιέρο στο 38'), αλλά ουδείς μπορεί να κατανοήσει, γιατί ο Aναστασιάδης δεν θέλησε να προβάρει τέσσερις μέρες πριν από το ματς της Πολωνίας το βασικό σχήμα. Eκείνος ξέρει καλύτερα. Iσως για να μπερδέψει τον κατάσκοπο...
 Ο Γιώργος Kαραγκούνης δύο φορές με... κεφαλιές (11' και 27' από σέντρες των Ολιβάρες και Kόλα), ο Λυμπερόπουλος από τη βούλα του πέναλτι (55' ύστερα από ανατροπή του Kαραγκούνη) και ο Nασιόπουλος (83' από πάσα-τρύπα του Mπασινά) ήταν οι σκόρερ για τον Παναθηναϊκό. Mόνο ο Bλάοβιτς, για προσπάθεια να βάλει γκολ με το χέρι αλά Mαραντόνα, παρατηρήθηκε με κίτρινη κάρτα από το Θεσσαλονικιό διαιτητή Xρήστο Δαγκλή.
