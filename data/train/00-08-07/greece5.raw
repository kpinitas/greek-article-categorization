Ακριβότερα έως και 25% είναι από σήμερα τα εισιτήρια των αστικών λεωφορείων, καθώς και οι βασικές διαδρομές στον Ηλεκτρικό, για τους εναπομείναντες επιβάτες στο «κλεινόν άστυ» Βεβαίως, όσοι έχουν ακόμη παλιά εισιτήρια θα μπορούν να τα χρησιμοποιούν ώς τις 30 Σεπτεμβρίου.
 _ Αυξάνονται κατά 25% οι τιμές των εισιτηρίων των λεωφορείων και των τρόλεϊ.
 _ Παραμένει αμετάβλητη στις 250 δρχ. η τρίτη ζώνη του Ηλεκτρικού, που είχε αυξηθεί τον περασμένο Ιανουάριο κατά 38, 9%, όταν τέθηκε σε λειτουργία το Mετρό. 
 _ Διατηρείται στις 1.000 δρχ. το ημερήσιο εισιτήριο που επιτρέπει την κίνηση σε όλα τα μέσα μαζικής μεταφοράς.
 Οι παραβάτες των μέτρων πληρώνουν πρόστιμο ίσο με το 40πλάσιο της τιμής του εισιτηρίου που έπρεπε να αγοράσουν. Οι κάρτες απεριόριστων διαδρομών ισχύουν ώς τη λήξη τους με την παλιά τιμή. Το επιβατικό κοινό μπορεί να ενημερώνεται από το τηλεφωνικό κέντρο 185 του ΟΑΣΑ.
 NEΟI ΣYPMΟI Με νέους συρμούς θα ταξιδεύουν οι επιβάτες του Ηλεκτρικού από το τέλος Σεπτεμβρίου. Χθες, η διοίκηση των ΗΣΑΠ παρέλαβε τον πρώτο από τους 20 συρμούς των έξι οχημάτων από τα Nαυπηγεία του Σκαραμαγκά. Πρόκειται για υπερσύγχρονους συρμούς, που κατασκευάστηκαν από την κοινοπραξία «Ελληνικά Ναυπηγεία», «Ζίμενς» και Adtranz, οι οποίοι θα αντικαταστήσουν σταδιακά τους παλιούς μεταλλικούς συρμούς, καθώς και τα τρένα προέλευσης Ανατολικής Γερμανίας.
