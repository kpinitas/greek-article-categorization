1.ΚΑΝΝΑΒΗ: Στην Ελλάδα η κάνναβη καλλιεργείται από την αρχαιότητα. Σήμερα είναι το φθηνότερο ναρκωτικό, αφού πέντε στριφτά κοστίζουν λιγότερο από ένα πακέτο τσιγάρα και εισάγεται στη χώρα μας με κάθε μέσον. Ακατέργαστη ή κατεργασμένη, έχει ως κύρια πηγή προέλευσής της την Αλβανία. Η τιμή της κυμαίνεται από 500-1.000 δρχ. το γραμμάριο η ακατέργαστη και 1.000-2.000 δρχ. η κατεργασμένη. 
 Σύμφωνα με το υπουργείο Δημόσιας Τάξης, το 2000 κατασχέθηκαν συνολικά στη χώρα μας 55 κιλά και 843 γραμμάρια ακατέργαστης κάνναβης και 14 τόνοι, 167 κιλά και 470 γραμμάρια κατεργασμένης. 
 Σε σχέση με το 1998 παρουσιάστηκε μεγάλη αύξηση, ύψους 81,26%  για την ακατέργαστη και μικρή μείωση της τάξης του 19,09%, για την κατεργασμένη  αντίστοιχα.
Η μείωση αυτή οφείλεται πιθανότατα στην αυξημένη αστυνόμευση και στο γεγονός ότι τη χρονιά που μας πέρασε δεν παρατηρήθηκαν νέοι δρόμοι διακίνησης χασίς. Η δημιουργία ειδικού σώματος της Ελληνικής Αστυνομίας για τη φύλαξη των συνόρων και οι αυξημένες περιπολίες ανδρών του Λιμενικού Σώματος περιόρισαν τους εμπόρους.
 Το χασίς εισάγεται στη χώρα μας από τα χερσαία και τα θαλάσσια σύνορα, ακόμη και από αέρος. Τη χρονιά που μας πέρασε 65% της κατεργασμένης κάνναβης  μπήκε μέσω θαλάσσης, 33% από την ξηρά  και μόλις 2% αεροπορικώς. Αντίθετα, το 90,8% της ακατέργαστης από την ξηρά, το 9% από τη θάλασσα και το 0,2% αεροπορικώς. 
 Κύρια πηγή εισαγωγής του χασίς, η Αλβανία. Σύμφωνα με την ετήσια έκθεση του υπουργείου Δημόσιας Τάξης για το «οργανωμένο έγκλημα στην Ελλάδα», 80,1% της κατεργασμένης κάνναβης, που διακινήθηκε στη χώρα μας, προέρχεται από τη γειτονική Αλβανία, 9,1% από το Μαρόκο, 1,3% από την Ινδία  και 9,5% από άγνωστη προέλευση. Ομως  και στην ακατέργαστη κάνναβη το 85% εισήχθη από την Αλβανία, το 10% δική μας «παραγωγής»  και το 5% άγνωστης προέλευσης. 
2. ΗΡΩΙΝΗ: Αρχικά κατασκευαζόταν στη βόρεια Αφρική και τη νοτιοανατολική Ασία. Από κει διοχετευόταν στην Ευρώπη και τις ΗΠΑ. Τα τελευταία χρόνια δημιουργείται σε διάφορες χώρες.
Και στην ηρωίνη υπάρχουν δύο είδη. Η λευκή και η καφέ. Η «πρέζα», όπως ονομάζεται στην πιάτσα των τοξικομανών, δεν λαμβάνεται μόνο ενδοφλέβια αλλά και από τη μύτη. Ο εθισμός σε αυτή είναι αναπόφευκτος και ο θάνατος βέβαιος. 
 Σύμφωνα με το υπουργείο Δημόσιας Τάξης, το προηγούμενο έτος, 267 άνθρωποι έχασαν τη ζωή τους, οι 263 από υπερβολική δόση. Οι θάνατοι από τη λευκή σκόνη αυξήθηκαν κατά ένα μικρό ποσοστό σε σχέση με το 1998, που έφτασαν τους 245. 
 Τη χρονιά που μας πέρασε παρατηρήθηκε αισθητή μείωση της τάξης του 47,47% στις συνολικές κατασχέσεις ηρωίνης, ενώ η καθαρότητα δεν ξεπέρασε το 65%. Οι διωκτικές αρχές κατέσχεσαν 92 κιλά και 326 γραμμάρια ηρωίνης, σε αντίθεση με το 1998 που βρέθηκαν 185 κιλά και 266 γραμμάρια. 
 Η Αλβανία κρατάει και στην ηρωίνη τα πρωτεία εισαγωγής, αφού το 41% προέρχεται από εκεί. Ενώ 29% εισάγεται από την Τουρκία μέσω της βαλκανικής οδού, 22% από διάφορες χώρες και 8% από Βουλγαρία. 
 Οσον αφορά τον τρόπο μεταφοράς, το 91% της  ποσότητας που κατασχέθηκε «ήρθε» οδικώς στην Ελλάδα, το 6% αεροπορικώς  και το 3% μέσω θαλάσσης. 
 Η χονδρική τιμή ενός κιλού καφέ ηρωίνης κυμαίνεται από 4 ώς 8.000.000 δρχ. και της λευκής από 5 ώς 10.000.000 δρχ. 
 Τόσο η διακίνηση όσο και η εμπορία της το 2000 έγινας κυρίως από μεμονωμένα άτομα και από μικρές οργανωμένες ομάδες, που η τυχόν συνεργασία τους με δίκτυο οργανωμένου εγκλήματος ερευνάται σε βάθος. 
Οπως διαπιστώθηκε, το 57% των διακινητών ήταν Ελληνες, το 22% Αλβανοί, το 17,5% υπήκοοι διαφόρων εθνικοτήτων, το 2% Βούλγαροι και το 1,5% Τούρκοι. 
n Ωστόσο, τη χρονιά που μας πέρασε παρατηρήθηκαν νέες τάσεις στη διακίνηση ηρωίνης: Αυξήθηκαν οι εμπλεκόμενοι που προωθούσαν το ναρκωτικό προς την Ελλάδα και μικρές ποσότητες ηρωίνης εστάλησαν με ταχυδρομικά δέματα, κυρίως από την Τουρκία, χωρίς να φτάσουν ποτέ στον παραλήπτη. 
3. ΚΟΚΑΪΝΗ : Κάποτε η κοκαΐνη χρησιμοποιούνταν σαν ηρεμιστικό  και για τοπική αναισθησία στην ιατρική, ενώ τα φύλλα του φυτού κόκα λειτουργούσαν ακόμη και σαν υποκατάστατο φαγητού και νερού. Κατά τη διάρκεια μεγάλων ταξιδιών οι ιθαγενείς συνήθιζαν να μασάνε τα φύλλα της, αφού παραλύει τα νεύρα του στομαχιού και των ισοφάγων, προκειμένου να εξουδετερώσουν πείνα και δίψα.
 Εδώ και πολλά χρόνια η κοκαΐνη είναι το ακριβότερο ναρκωτικό. Τη χρονιά που μας πέρασε το κιλό κόστιζε από 10-20.000.000 δρχ., ενώ πέρσι σε σχέση με πρόπερσι σημειώθηκε μεγάλη μείωση (83,9%) στις συνολικές κατασχέσεις. 
 Το 2000 κατασχέθηκαν 45 κιλά και 610 γραμμάρια κόκας, ενώ το 1998, 283 κιλά και 214 γραμμάρια. Σύμφωνα με την έκθεση, πέρυσι δεν έγιναν κατασχέσεις μεγάλων ποσοτήτων κοκαΐνης και  διακίνηση μικροποσοτήτων κατακερματίστηκε. 
 Mεγάλο ποσοστό της τάξης του 64,37% της κατασχεθείσας κοκαΐνης είναι άγνωστης προέλευσης, ωστόσο το 22,64% προέρχεται από τη Λατινική Αμερική, το 5,1% από τη Βουλγαρία και το 3,62% από διάφορες άλλες χώρες και μέσω άλλων ευρωπαϊκών χωρών. 
Και εδώ η Αλβανία κατέχει την τρίτη θέση (4,63%) στην εισαγωγή, που όπως εκτιμάται μαζί με τη Βουλγαρία αποτελεί «διαμετακομιστικό κέντρο». 
 Οι ποσότητες που κατασχέθηκαν και είχαν καθαρότητα περίπου μέχρι 80%, διακίνηθηκαν κυρίως από Ελληνες (60%) και Αλβανούς (29,7%) και ένα μικρό ποσοστό υπήκοων άλλων εθνικοτήτων. 
 Η διακίνηση της κοκαΐνης έγινε κυρίως μέσω θαλάσσης (67%), οδικώς (25,25%) και από αέρος (7,75%). Χαρακτηριστική ήταν η σύλληψη ενός Αφρικανού, που μετέφερε μέσα στο στομάχι του 730 γραμ. κοκαΐνης, στο αεροδρόμιο, καθώς και ενός Ελληνα, που συνελήφθη στο τελωνείο και είχε κρυμμένα μέσα σε σεξουαλικά βοηθήματα εκτός των άλλων και 280 γραμ. ηρωίνης. 
Αξίζει να σημειωθεί ότι το περίπου 50% της κατασχεθείσας ποσότητας βρέθηκε στη θαλάσσια περιοχή του Ηρακλείου Κρήτης. Σύμφωνα με την έρευνα, ένας άνθρωπος έχασε τη ζωή του από κοκαΐνη, ενώ δεν διαπιστώθηκε αύξηση στον εθισμό από κοκαΐνη.
4. ΠΡΟΔΡΟΜΕΣ ΟΥΣΙΕΣ : Το 2000 δεν διαπιστώθηκε στη χώρα μας παράνομη διακίνηση τέτοιων ουσιών, ενώ αξίζει να σημειωθεί ότι τον περασμένο Δεκέμβρη κατασχέθηκαν από υπαλλήλους της ΣΔΟΕ Αττικής 175.000 χάπια αμφεταμίνης, ολλανδικής προέλευσης, που είχαν τελικό προορισμό την Αίγυπτο.
ο αλβανικό χασίς έχει επικρατήσει στην ελληνική «αγορά», όπου τον τελευταίο χρόνο παρατηρείται μεγάλη αύξηση 
του, αλλά και της σχετικά φτηνής τιμής στην οποία πωλείται. Η ηρωίνη έχει σκοτώσει στην Eλλάδα 267 άτομα το 2000, 18 περισσότερους από το 1998. Aπό χρήση της κοκαΐνης πέθανε ένα άτομο, ενώ τα αποτελέσματα της δράσης του τομέα δίωξης της διακίνησης αυτού του ναρκωτικού ήταν πραγματικά εξαιρετικά φτωχά.
Τα παραπάνω στοιχεία και εκτιμήσεις εμπεριέχονται στην ετήσια έκθεση του υπουργείου Δημόσιας Τάξης για το οργανωμένο έγκλημα. Με βάση τα στοιχεία προκύπτει ότι η Αστυνομία δεν μπορεί να χτυπήσει τα οργανωμένα κυκλώματα διακίνησης αλλά μόνο μεμονωμένα κλιμάκιά τους. Aπό τις υποθέσεις που έχουν εξιχνιασθεί, δεν ξεπερνούν τις 15 αυτές που έχουν χαρακτηριστικά οργανωμένου εγκλήματος, σύμφωνα με τις διεθνώς παραδεκτές προδιαγραφές, και αυτές είναι αποτέλεσμα συνεχής συλλογικής προσπάθειας όλων των μηχανισμών δίωξης της χώρας μας.
Οι χασισοκαλλιέργειες στην Ελλάδα έχουν μειωθεί σημαντικά, καθώς το αλβανικό προϊόν είναι φθηνότερο. Η διακίνηση της ηρωίνης γίνεται πλέον και με το ταχυδρομείο, ενώ η διακίνηση 
και η χρήση κοκαΐνης, παρότι είναι εξαιρετικά διαδεδομένη, ελάχιστα αντιμετωπίζεται από τις υπηρεσίες δίωξης. 
Οι ποσότητες ηρωίνης που διακινούνται από την πλευρά της Αλβανίας αυξάνονται, ώστε η χώρα να αποτελεί πλέον τη μεγαλύτερη πηγή εισαγωγής ναρκωτικών στην Ελλάδα.
Η διάδοση της χρήσης κάθε είδους ναρκωτικών παρουσιάζει κατακόρυφη αύξηση αλλά δεν προκαλεί τις εντυπώσεις που προκαλούσε πριν από μια 10ετία στην κοινή γνώμη. 
Το υπουργείο Δημόσιας Τάξης, ως βασικός κατασταλτικός φορέας, σχεδιάζει την ίδρυση και λειτουργία περιφερειακών υπηρεσιών δίωξης. Επίσης, προσφάτως, ο υπουργός Δημόσιας Τάξης Μιχάλης Χρυσοχοΐδης ανακοίνωσε τη συνεργασία 
των υπηρεσιών της Αστυνομίας με ψυχολόγους και γιατρούς, 
που θα διαχειρίζονται άτομα τα οποία η Αστυνομία συλλαμβάνει ως μικροδιακινητές-χρήστες. Στα άμεσα σχέδια του υπουργείου είναι η καταστροφή των χασισοφυτειών στην Aλβανία, με χερσαία και εναέρια μέσα που διαθέτει σήμερα η ελληνική Aστυνομία. 
Οι αλβανικές αρχές λένε ότι δεν μπορούν να προσεγγίσουν 
ΠΟΛΥ ΑΚΡΙΒΑ θα πληρώνει στο εξής το Δημόσιο όχι μόνο τις αυθαιρεσίες των αστυνομικών αλλά και την ολιγωρία των ανωτέρων τους αξιωματικών να επέμβουν έγκαιρα και να προστατεύσουν τη ζωή πολιτών, που κινδυνεύει από την άσκοπη χρήση βίας των παρανομούντων «οργάνων».  
Με την 164/2000 απόφαση του Διοικητικού Eφετείου Πειραιά, το ελληνικό Δημόσιο καλείται να καταβάλει στους συγγενείς ενός άτυχου σερβιτόρου σε μπαρ του Πόρου, που έπεσε νεκρός από τις σφαίρες αστυνομικού, το συνολικό ποσό των 75.000.000 δρχ., ως αποζημίωση για ψυχική οδύνη.
Η πρωτοποριακή αυτή δικαστική απόφαση δικαιώνει όσους έχουν υποστεί βλάβες από κατάχρηση εξουσίας των αστυνομικών, καθιστώντας συνυπεύθυνους για την ανεξέλεγκτη δράση τους και τους προϊσταμένους-διοικητές τους.
 Το περιστατικό έγινε πριν από επτάμισι χρόνια(12-4-1993), στο μπαρ «Μαλιμπού» του Πόρου, όπου είχε πάει για... διασκέδαση ο ήδη μεθυσμένος, αρχιφύλακας της ΕΛ.ΑΣ., Ηλίας Σταματόπουλος, με το υπηρεσιακό του περίστροφο.
 Ο αρχιφύλακας είχε πάει προηγουμένως μαζί με τον διοικητή του Αχ. Σπυρόπουλο στο μπαρ «Αιγαίο» και είχε πυροβολήσει μπροστά του, δύο φορές, κατά του μπάρμαν και συνιδιοκτήτη του κέντρου, Αν. Σωτηράκη, τον οποίο τραυμάτισε στο θώρακα! «Δεν είδα, δεν άκουσα, δεν ξέρω», ήταν οι φράσεις του διοικητή πριν αποχωρήσει...
 Ανενόχλητος ο Σταματόπουλος, στις 02.15 τη νύχτα, πήγε στο διπλανό μπαρ «Μαλιμπού». Εκεί, χαστούκισε δύο φορές μια τουρίστρια, κλότσησε ένα σκαμπό και άρχισε να χτυπά τα χέρια του στον πάγκο, κραυγάζοντας «εγώ είμαι εξουσία φέρε μου την άδεια, κάνε ό,τι σου λέω». 
 Ο συνιδιοκτήτης του μπαρ Αθανάσιος Ποζιάδης του επέδειξε την άδεια λειτουργίας έτρεξε στο αστυνομικό τμήμα.
 Εκεί βρήκε το διοικητή Αχ. Σπυρόπουλο και άλλους δύο αστυφύλακες, οι οποίοι του συνέστησαν να επιστρέψει στο μπαρ και τον διαβεβαίωσαν ότι θα επενέβαιναν αμέσως. Ομως ο αρχιφύλακας Σταματόπουλος συνέχιζε ανενόχλητος να δημιουργεί επεισόδια. «Φέρε μου τις γυναίκες, ξέρω τι κάνετε εδώ μέσα...», είπε στον Ιωάννη Τζίτζη, σερβιτόρο. 
Είχαν περάσει 20 λεπτά χωρίς να εμφανισθεί αστυνομικός. Ο Ποζιάδης έτρεξε πάλι στο τμήμα και τράβηξε από το χέρι τους αστυνομικούς... Καθ' οδόν έμαθαν τα τραγικά νέα. Ο Σταματόπουλος υποχρέωσε τον Τζίτζη να γονατίσει, έσκυψε και τον πυροβόλησε δύο φορές στον αυχένα, σχεδόν εξ επαφής...Το θύμα υπέκυψε στα τραύματά του.
Σύμφωνα με την απόφαση υπάρχει ευθύνη του Δημοσίου για αποζημίωση, αφού:
H Ο διοικητής του, κατά κατάχρηση εξουσίας, παρέλειψε να αφοπλίσει και να περιορίσει στο αστυνομικό τμήμα τον υφιστάμενό του Ηλία Σταματόπουλο μετά τη  διάπραξη, ενώπιόν του, του κακουργήματος της απόπειρας ανθρωποκτονίας κατά του Αν. Σωτηράκη.
H Αν και ενημερώθηκε ότι ο υφιστάμενός του επρόκειτο να διαπράξει και νέα εγκλήματα, δεν προσέτρεξε, όπως όφειλε, για να τα αποτρέψει.
H Οι διατάξεις του ν.1481/1984, περί «Οργανισμού του υπουργείου Δημ. Τάξης», έχουν τεθεί μεν για χάρη του γενικού συμφέροντος, καθώς αποβλέπουν στην εξασφάλιση της δημόσιας ευταξίας και ειρήνης, έχουν όμως ως στόχο και την προστασία των πολιτών.
H Η παραβίαση των διατάξεων αυτών και προπαντός η προσβολή της ανθρώπινης ζωής από όργανα του Δημοσίου επ' ευκαιρία της υπηρεσίας και των καθηκόντων τους, επιτρέπει τη διεκδίκηση αποζημίωσης από τους παθόντες. 
MIA AΠΟ τις μεγαλύτερες υποθέσεις διακίνησης κοκαΐνης διεθνώς αποκαλύφθηκε ύστερα από συντονισμένες προσπάθειες ελληνικών και ξένων διωκτικών αρχών.
Χρειάστηκαν 7 μήνες στενής παρακολούθησης από τη διεύθυνση δίωξης ναρκωτικών της αστυνομίας, την ασφάλεια του Λιμενικού Σώματος, το ΣΔΟΕ, τις αρχές δίωξης ναρκωτικών των ΗΠΑ, Bρετανίας,  Ιταλίας και Βενεζουέλας, μέχρι να εντοπιστεί το φορτίο των 8 τόνων ναρκωτικών που κατασχέθηκε στη Βενεζουέλα, ενώ επιχειρούσαν να το φορτώσουν σε πλοίο που ανήκε σε έλληνες πλοιοκτήτες. 
Στη σπείρα ανήκουν και 7 Eλληνες που έχουν ήδη συλληφθεί. Πρόκειται για τον Αγγ. Κανάκη, πρόεδρο της ναυτιλιακής εταιρείας «Kalisti», το Φ. Μακρή και τον Ι. Λαιμό, μέλη ναυτιλιακής εταιρείας, το Θ. Φάτση και το Ν. Μαυρόδογλου, ναυτικούς πράκτορες, τον Κ. Αθανασίου, αρχιπλοίαρχο της εταιρείας και τον Η. Λαιμό, πλοιοκτήτη, ο οποίος συνελήφθη στη Γαλλία ως εγκέφαλος. 
Στο Μιλάνο συνελήφθη ο ιταλός μαφιόζος G. Romeo, που φέρεται ιδιοκτήτης εκτάσεων γρανίτη στη Βενεζουέλα. Σκοπός της σπείρας ήταν να δικαιολογούν μεταφορά νόμιμου φορτίου γρανίτη στην Ευρώπη, όπου έκρυβαν την κοκαΐνη. Στη Βενεζουέλα συνελήφθησαν για την υπόθεση 11 αλλοδαποί ναυτικοί.
Η κοινή επιχείρηση ελληνικών και ξένων διωκτικών αρχών με την ονομασία «Link» ξεκίνησε ύστερα από πληροφορία που διέθετε η ασφάλεια του Λιμενικού.  Εντόπισε το πλοίο M/V Sourte I σημαίας Μάλτας, φορτωμένο σιδηρομετάλλευμα στον ποταμό Οreneko της Βενεζουέλας, προκειμένου να φορτώσει εν πλω 4 τόνους κοκαΐνης από ταχύπλοο σκάφος.
Κατασχέθηκαν σε αποθήκη σε νησίδα του ποταμού 8 τόνοι κοκαΐνης. Σε έρευνα που διενεργήθηκε αργότερα στα γραφεία της εταιρείας «Κalisti» στο Πειραιά συγκεντρώθηκε ογκώδες αποδεικτικό υλικό, έγραφα και φαξ, το οποίο εξετάζεται και αξιολογείται.
Είναι η δεύτερη σημαντική επιτυχία των ελληνικών διωκτικών αρχών στην εξάρθωση διεθνούς κυκλώματος εμπορίας και διακίνησης ναρκωτικών, που έχει παράρτημα και στην Ελλάδα. Είχε προηγηθεί στις 28 Μαΐου η εξάρθρωση κυκλώματος που μετέφερε με το «China Breeze» 3,5 τόνους κοκαΐνης από την Κολομβία. Στη σπείρα συμμετείχαν 10 Eλληνες, οι οποίοι συνελήφθησαν.
