Σε νέο σύστημα εισαγωγής για τα ΑΕΙ και τα ΤΕΙ , που θα περιλαμβάνει μαθήματα δύο ταχυτήτων, εξεταζόμενα εντός και εκτός σχολείου, και θα έχει την μορφή πολλαπλών δεσμών, προσανατολίζεται το υπουργείο Παιδείας.
Σύμφωνα με πληροφορίες, το σχέδιο που θα δοθεί στη δημοσιότητα το πρώτο δεκαήμερο του Σεπτεμβρίου θα κινείται σε δύο άξονες:
 Εξωτερικές ( πανελλαδικές) εξετάσεις για την Γ' λυκείου σε 9 μαθήματα και για τη Β' λυκείου σε 8 μαθήματα. Από τη συνολική βαθμολογία των μαθημάτων αυτών θα κρίνεται καθοριστικά η εισαγωγή στις σχολές της τριτοβάθμιας εκπαίδευσης.
 Εσωτερικές (ενδοσχολικές) εξετάσεις στα υπόλοιπα μαθήματα (γενικής παιδείας) που θα είναι 5 για την Γ' λυκείου και 6 για τη Β'. Ο μέσος όρος αυτών αλλά και των πανελλαδικά εξεταζομένων θα διαμορφώνουν το βαθμό του απολυτηρίου του ενιαίου λυκείου.
Τα μαθήματα που θα εξαιρεθούν από τα πανελλαδικώς εξεταζόμενα θα συμπεριληφθούν στην κατηγορία των ειδικών μαθημάτων. Αυτό σημαίνει ότι θα γίνονται και γι' αυτά πανελλαδικές εξετάσεις, αλλά σε αυτές θα συμμετέχουν μόνο οι υποψήφιοι ορισμένων σχολών, τις οποίες θα έχουν δηλώσει στο μηχανογραφικό τους δελτίο. Δηλαδή οι υποψήφιοι των θεολογικών σχολών θα διαγωνίζονται και στα θρησκευτικά. 
 Στο νέο σύστημα δεν θα υπάρχει η δυνατότητα κατοχύρωσης της βαθμολογίας, καθώς και η νέα ηγεσία του υπουργείου Παιδείας συμφωνεί ότι αυτό ήταν από τα πιο αρνητικά σημεία του προηγούμενου συστήματος των δεσμών και λειτουργούσε, αποδεδειγμένα, ευνοϊκά για τους παλαιούς απόφοιτους.
n Να δώσει τη δυνατότητα σε όλους τους μαθητές να πάρουν το απολυτήριο λυκείου, αφού το προηγούμενο σύστημα Αρσένη, που είχε πανελλαδικές εξετάσεις σε όλα τα μαθήματα, οδήγησε σε αποτυχία ένα ποσοστό μαθητών. 
n Να επιτύχει τέτοια κλιμάκωση της βαθμολογίας από τα πανελλαδικώς εξεταζόμενα μαθήματα, ώστε οι υποψήφιοι για τα ΑΕΙ και τα ΤΕΙ να πετυχαίνουν στη σχολή επιλογής τους. 
Αυτό θα το εξασφαλίσει με δύο τρόπους: Βάζοντας θέματα στις πανελλαδικές εξετάσεις, με τέτοιο βαθμό δυσκολίας, ώστε να μη γράψουν όλοι το ίδιο καλά και θεσπίζοντας συντελεστές βαρύτητας ανάλογα με το μάθημα και το πεδίο κατεύθυνσης που οδηγεί σε συγκεκριμένες σχολές.
Το ακριβώς αντίθετο αποτέλεσμα είχαν οι φετινές εξετάσεις της Γ' λυκείου: Πολλές υψηλές βαθμολογίες που καθιστούν αδύνατη για τους περισσότερους υποψηφίους την εισαγωγή τους στις σχολές της πρώτης τους επιλογής.
nΕιδικές ρυθμίσεις θα υπάρξουν για τους περσινούς απόφοιτους που διαγωνίστηκαν με τις πανελλαδικές εξετάσεις και αξιολογήθηκαν με διαφορετικά κριτήρια για την  τριτοβάθμια εκπαίδευση. 
Σε αυτό που δεν έχει καταλήξει ακόμη ο κ. Ευθυμίου, είναι τι θα κάνει με την προσαρμογή του γραπτού στον προφορικό βαθμό. Μέτρο που είχε χαρακτηριστεί επιτυχημένο γιατί εμπόδιζε την αυθαιρεσία του εκπαιδευτικού και αντιμετώπιζε τυχόν φαινόμενα συναλλαγής. Θα ισχύει αυτό στο νέο σύστημα ή θα καταργηθεί; 
Ιδιαίτερα προβληματισμένος είναι επίσης ο υπουργός Παιδείας για την τύχη του τεστ δεξιοτήτων που είχε σχεδιάσει ο προκάτοχός του.
Η βαθμολογία από το τεστ στο οποίο θα διαγωνίζονταν πανελλαδικά οι μαθητές στη Β' λυκείου υπολογιζόταν κατά 10% στη συνολική μοριοδότηση για την πρόσβαση των υποψηφίων στην τριτοβάθμια εκπαίδευση.
Στις τελευταίες του δηλώσεις ο κ. Ευθυμίου μίλησε για «δυσκολίες εφαρμογής», αφήνοντας να εννοηθεί ότι είναι πολύ πιθανόν να καταργηθεί. Με το δεδομένο ότι ανάλογου τύπου εξέταση εφαρμόζεται με επιτυχία σε πολλές ευρωπαϊκές χώρες και στην Αμερική, το ερώτημα που προκύπτει είναι, αν θα καταργηθεί γιατί δεν έχει σταθμιστεί επιστημονικά.
Από το πακέτο μέτρων που ανακοίνωσε ο κ. Ευθυμίου απουσιάζουν τρία θέματα:
HΠιστοποιητικό παιδαγωγικής επάρκειας που χορηγούν τα ΑΕΙ. Στην εκπαιδευτική μεταρρύθμιση του Γ. Αρσένη υπήρχε σχεδιασμός, οι υποψήφιοι εκπαιδευτικοί, μετά το τέλος των βασικών τους σπουδών να παρακολουθούν υποχρεωτικά, δυο διδακτικά εξάμηνα με αντικείμενο τη διδακτική μεθοδολογία.
HΚρατικό πιστοποιητικό γλωσσομάθειας. Δεν θεωρείται απαραίτητο όταν ο μαθητής αρχίζει τη διδασκαλία της ξένης γλώσσας από την τετάρτη τάξη του δημοτικού να καταλήγει, τελειώνοντας το λύκειο, στην απόκτηση κάποιου πτυχίου ισότιμου τουλάχιστον με το χαμηλότερο πτυχίο που παρέχουν τα ξένα κέντρα σπουδών;
