Το «A hard days write- Οι ιστορίες πίσω από τα τραγούδια των Μπιτλς», που μόλις κυκλοφόρησε σε νέα επιμελημένη έκδοση (Carlton), δεν είναι βιβλίο βαθιάς ανάλυσης για τη μουσική. 
Σαράντα χρόνια συμπληρώθηκαν χθες από τη σύσταση του συγκροτήματος που άλλαξε την ιστορία του τραγουδιού του 20ού αιώνα. 
Και τώρα, ο Στιβ Τέρνερ επιχειρεί να πει την ιστορία πίσω από το κάθε τραγούδι των Σκαθαριών: «Ολα τα τραγούδια δεν κρύβουν μια ενδιαφέρουσα ιστορία» γράφει στον πρόλογο. 
«Ορισμένα γράφτηκαν υπό πίεση και με τις προθεσμίες να κρέμονται σαν σπαθί πάνω από τους Μπιτλς, άλλα γράφτηκαν με βάση μια νότα που έπαιξε κάποιος στο πιάνο και άλλα γράφτηκαν και κανένας δεν θυμάται γιατί».
Οι βασικές πηγές του Τέρνερ ήταν τα ίδια τα μέλη του συγκροτήματος: «Ημουν τυχερός να πάρω συνέντευξη από τον Τζον και τη Γιόκο, τον Πολ και τον Τζορτζ το καλοκαίρι του 1971 λίγο πριν κυκλοφορήσει το Imagine. Οταν επαίνεσα τον Τζον για το χαρακτήρα των τραγουδιών του, μου είπε: όλα τα τραγούδια μου είναι προσωπικά. Το Help ήταν προσωπικό, το You've got to hide your love away, ήταν επίσης, όπως προσωπικό ήταν το I'm a loser». 
n«Mετά το θάνατο του Τζον ήρθα σε επαφή με τον Ελιοτ Μιτζ, κοντινό του φίλο και διαχειριστή του John Lennon Estate. Επίσης είμαι σε επαφή με τη Γιόκο, και τον Πολ τον ξανασυνάντησα το 1992, όταν η σύζυγός του Λίντα ζήτησε τη βοήθειά μου για να γράψει το βιβλίο Sixties: The Portrait of an Erα».
«Τα τραγούδια των Μπιτλς είναι μέρος από τη ζωή μας. Η επιθυμία να μάθουμε την ιστορία τους είναι ίσως ένα ταξίδι στο οποίο οι αναγνώστες ξανανακαλύπτουν τον εαυτό τους» λέει ο Τέρνερ. Να μερικές απ' αυτές τις ιστορίες: 
To τραγούδι με αρχικό τίτλο Seventeen ήταν τέλειο για το πρώτο άλμπουμ των Μπιτλς. 
Σύμφωνα με τον Πολ, τους έβαλε εκεί που ήθελαν να είναι, σε αίθουσες χορού γεμάτες από 17χρονα κορίτσια που τους λάτρευαν. Ο Πολ εμπνεύστηκε το τραγούδι όταν είδε τη Λίρις Κάλντγουελ να χορεύει σε μια αίθουσα χορού.
Γράφτηκε από τον Πολ ως προσπάθεια να αποστασιοποιήσει τα μέλη του συγκροτήματος και την προσωπική τους ζωή από τα τραγούδια. 
Οι στίχοι ήρθαν στο μυαλό του Πολ ένα πρωινό όταν ξυριζόταν, ενώ ήταν ερωτευμένος με την Τζέιν Aσερ. Ηταν το πρώτο τραγούδι που έγραψε αρχίζοντας από τα λόγια.
Ο Τζον έπαιζε εκκλησιαστικό όργανο και ο Πολ ήταν στο πιάνο. Είχαν βρει τον τίτλο, ξαφνικά ο Πολ έπαιξε μια νότα, «καν' το ξανά, αυτό είναι» είπε ο Τζον που -σύμφωνα με τον Τέρνερ- υποστήριζε: «Ετσι γράφαμε τα τραγούδια εκείνη την περίοδο, παίζαμε ατελείωτες ώρες ο ένας στον άλλο». 
Είναι το πρώτο τραγούδι με κρυφή αναφορά στα ναρκωτικά. Οι Μπιτλς μόλις είχαν δοκιμάσει μαριχουάνα, υπό την επίδραση του Μπομπ Ντίλαν. 
Οι Μπιτλς μόλις είχαν δοκιμάσει LSD. Ο οδοντίατρος τους στο Λονδίνο το είχε ρίξει στον καφέ τους και στη συνέχεια «έκαναν ταξίδια με τη θέλησή τους». 
Ο Λένον ήθελε με αυτό να δείξει την επίδραση της «κουλτούρας των ναρκωτικών» στην αγγλική σκηνή.
Είναι το τραγούδι που ο Λένον μισούσε γιατί ήταν γεμάτο κλισέ. «Ντρέπομαι γι' αυτό το τραγούδι. Το έγραψα υπό μεγάλη πίεση μόνο και μόνο για να τελειώσουμε το άλμπουμ Help», είχε πει. 
Ο Πολ ξύπνησε ένα πρωινό στο σπίτι της φίλης του Τζέιν Aσερ και η μελωδία για το τραγούδι ήταν στο κεφάλι του, όπως λέει ο ίδιος. 
Μέχρι να τελειώσει το πρωινό του είχε και τους στίχους. 
Αρχικά το τραγούδι είχε τίτλο Scrambled eggs (χτυπημένα αυγά) και ο Πολ για μήνες ρωτούσε μουσικούς παραγωγούς μήπως γνώριζαν τη μελωδία- φοβόταν ότι την είχε ακούσει αλλού! 
«Ηταν φανταστική φράση και δεν μπορούσα να την αφήσω να φύγει. Εξάλλου εκείνη την περίοδο ήμουν πολύ ερωτευμένος με τη Γιόκο και το καυτό όπλο έφερε και άλλους ερωτικούς συνειρμούς στο μυαλό μου» έλεγε ο Τζον.
Οταν ρωτήθηκε ποιο ήταν το κορίτσι στο τραγούδι, ο Λένον απάντησε ότι ήταν η φιγούρα από ένα όνειρο. «Ονειρεύομαι συχνά αυτό το όνειρο ότι μια γυναίκα έρχεται σε μένα. Δεν είναι κάποια από αυτές που αγοράζουν τα τραγούδια μας. Είναι κάποια που μου δίνει πνευματικά ό,τι και οι άντρες και μαζί της είμαι ο ευατός μου».
Tο πρώτο τραγούδι των Μπιτλς που απομακρύνθηκε από τη θεματική της αγάπης. Είναι η ιστορία ενός συγγραφέα που παρακαλά έναν εκδότη να αγοράσει το βιβλίο του. 
Ο Πολ λέει ότι του άρεσε ο ήχος των λέξεων Paperback writer και έγραψε τους στίχους υπό τη μορφή γράμματος προς τους άλλους Μπιτλς.
Μέχρι το 1966 οι περιοδείες των Μπιτλς ήταν τόσο έντονες, ώστε ποτέ «δεν είχαν χρόνο να ασχοληθούν με τα φορολογικά τους» λένε οι ίδιοι. Το τραγούδι γράφτηκε από τον Τζορτζ Χάρισον, που αντιδρούσε στο ότι έπρεπε «να δίνουν τόσα πολλά από τα κέρδη τους στην εφορία». 
Ο Πολ αναρωτήθηκε με τι μοιάζουν οι καθαρίστριες που καθαρίζουν το ρύζι στις εκκλησίες μετά τους γάμους και έτσι δημιούργησε την ηλικιωμένη Ελενορ Ρίγκμπι. 
Ο Πολ είχε την ιδέα για ένα τραγούδι που θα άρεσε στα παιδιά, αφού θα μίλαγε για υποβρύχια και χρώματα. 
Αρνήθηκε τις κατηγορίες ότι το τραγούδι έκρυβε υπονοούμενα για τα ναρκωτικά και συγκεκριμένα τα χάπια Nembutal, που στην αργκό της Νέας Υόρκης λέγονταν υποβρύχια. 
«Το μόνο υποβρύχιο που γνωρίζω και τρώγεται είναι ένα γλυκό από μαστίχα στην Ελλάδα» είχε πει ο Πολ! 
Ο Πολ σκεφτόταν τι θα έκανε ο γιος τού Λένον, Τζούλιαν, καθώς οι γονείς του είχαν χωρίσει και ο πατέρας του ζούσε με τη Γιόκο. Το τραγούδι ξεκίνησε ως Hey Jules, ο Πολ όμως άλλαξε το όνομα σε Jude γιατί το θεώρησε πιο δυνατό. Ο Λένον θεώρησε ότι το τραγούδι γράφτηκε γι' αυτόν και ότι ο Πολ τον συμβούλευε να χτίσει καινούρια ζωή με την Ονο. 
Γράφτηκε από τον Πολ και καθώς έβλεπε ότι οι Μπιτλς άρχιζαν να διαλύονται: «Την περίοδο εκείνη με βασάνιζαν εφιάλτες. Σε ένα όνειρο ήρθε η μητέρα μου που είχε πεθάνει όταν ήμουν 14 χρόνων. Η παρουσία της μου έδωσε κουράγιο και κατάλαβα ότι τα πράγματα έχουν πάρει έναν δρόμο και ό,τι είναι να γίνει θα γίνει» είχε πει ο Πολ.
