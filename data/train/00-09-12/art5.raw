«Αννα Φρανκ - Μια Ιστορία για το σήμερα» είναι ο τίτλος της έκθεσης που διοργανώνουν ο Πολιτισμικός Οργανισμός του Δήμου Αθηναίων και η ολλανδική πρεσβεία στην Αθήνα, από μεθαύριο έως και τις 28 Σεπτεμβρίου στο Κέντρο Τεχνών
του Δήμου (Πάρκο Ελευθερίας), σε συνεργασία με το Ιδρυμα «Αννα Φρανκ», την Κεντρική Διοίκηση Εβραϊκών Κοινοτήτων στην Ελλάδα και το Εβραϊκό Μουσείο Ελλάδος.
 Tα εγκαίνια της έκθεσης, που εντάσσεται στο ολλανδικό φεστιβάλ, θα γίνουν την Πέμπτη, στις 8 μ.μ., από το δήμαρχο Αθηναίων, παρουσία του Ολλανδού πρέσβη Πολ
Μπράουερ, του γενικού διευθυντή του Ιδρύματος «Αννα Φρανκ» Χανς Βέστρα και της
επιτρόπου της E.E., υπεύθυνης για τα αντιρατσιστικά προγράμματα, Αννας Διαμαντοπούλου.
 Η έκθεση αφορά τη βιογραφική ιστορία της Αννας Φρανκ τοποθετημένη στο ιστορικό
πλαίσιο του Ολοκαυτώματος. Αποσπάσματα από το ημερολόγιο και φωτογραφίες της οικογένειας Φρανκ αποτελούν τους συνδετικούς κρίκους. Η αφήγηση της Αννας Φρανκ στο ημερολόγιό της συμπληρώνεται από τις αφηγήσεις άλλων ανθρώπων για τα
επακόλουθα του αποκλεισμού, της δίωξης και της εξάλειψης.
 Στην έκθεση θα υπάρχει κι ένας κομπιούτερ με το πρόσφατα εκδοθέν cd-rom για την Αννα Φρανκ, μέσω του οποίου μπορεί κανείς να «επισκεφτεί» το σπίτι της οικογένειας Φρανκ στο Αμστερνταμ, αλλά και να ανατρέξει σε πλήθος ιστορικών και άλλων στοιχείων.
 Η πρώτη, με τίτλο «Dear Kitt y», θα προβληθεί με ελληνικούς υπότιτλους τις πρώτες ημέρες της έναρξης της έκθεσης από τη ΝΕΤ. Στην ταινία αυτή εξιστορείται η ζωή της Αννας Φρανκ βάσει αποσπασμάτων από το ημερολόγιό της. Παρεμβάλλονται εικόνες από το καταφύγιό της, φωτογραφίες από το οικογενειακό της άλμπουμ και ιστορικό κινηματογραφικό υλικό. Η αρχή και το τέλος της ταινίας τοποθετούνται στο παρόν, στο Ιδρυμα «Αννα Φρανκ» στο Αμστερνταμ.
 H δεύτερη βιντεοταινία, με τίτλο «Μάρτυρες», παρουσιάζει ανθρώπους που έζησαν ανάλογες εμπειρίες με την Αννα Φρανκ και την οικογένειά της.
 Η έκθεση «Αννα Φρανκ - Μια Ιστορία για το σήμερα», έχοντας ήδη περιοδεύσει σε 30 χώρες του κόσμου, θα περιοδεύσει τα ερχόμενα τρία χρόνια σε ολόκληρη την Ελλάδα.
