 Οι διεθνείς συναντήσεις του πρωθυπουργού κ. Κ. Σημίτη στη Νέα Υόρκη, στο πλαίσιο της Ειδικής Διάσκεψης του ΟHE για τη χιλιετία, ενίσχυσαν οπωσδήποτε την εικόνα του πρωθυπουργού στο εσωτερικό αλλά, παράλληλα, με τη συμμετοχή του
στο δείπνο του προέδρου Κλίντον για τον «τρίτο δρόμο» της Kεντροαριστεράς, προώθησαν το προφίλ της χώρας στις διεθνείς διασκέψεις.
 Ωστόσο, πίσω από την ελληνική συμμετοχή στη λεγόμενη ομάδα του Βερολίνου έχει γίνει ένα έντονο διπλωματικό παρασκήνιο που, κατά δυτικούς διπλωμάτες και παρατηρητές, καταμαρτυρά την αμερικανική υποκρισία για τις διαθέσεις της Ουάσιγκτον έναντι των Αθηνών, πάντοτε στο πλαίσιο της τριγωνικής σχέσης των Αμερικανών με Ελλάδα και Τουρκία, αλλά και δίνει ανάγλυφα την αντιπαλότητα που
 Κατά πληροφορίες της «Ε», περίπου ένα μήνα πριν από τη διάσκεψη των κεντροαριστερών κομμάτων στο Βερολίνο, ο Ελληνας πρωθυπουργός ζήτησε να συμμετάσχει αλλά συνάντησε την έντονη αντίδραση του Λευκού Οίκου που, κατά ένσταση του Συμβουλίου Εθνικής Ασφαλείας (NSC), έκρινε πως, κάτω από τις συγκυρίες της εποχής, η συμμετοχή της Ελλάδας σε μία τόσο, έστω και άνευ ουσίας, σημαντική συνάντηση διεθνών ηγετών θα ενίσχυε το προφίλ της χώρας και σίγουρα θα της έδινε ένα σοβαρό προβάδισμα έναντι της γείτονος Τουρκίας.
 Το ελληνικό αίτημα συμμετοχής στο Βερολίνο, που σημειωτέον, πέραν της Αγγλίας,
αντιμετωπίστηκε με αποδοχή από τους άλλους Ευρωπαίους, συνέπεσε μεταξύ άλλλων με αίτημα του Καναδά για συμμετοχή επίσης του πρωθυπουργού του Ζαν Κρετιέν στην ίδια διάσκεψη μάλιστα οι Καναδοί ήταν ιδιαίτερα πιεστικοί λόγω των εσωτερικών πολιτικών αναγκών του κ. Κρετιέν, του οποίου το «ίματζ» πήγαινε απ'
το κακό στο χειρότερο, καθώς μέσα στο προσεχές έτος οδεύει σ' εκλογές.
 Αίφνης οι Αμερικανοί μέσα στο διπλωματικό πήγαινε-έλα της προετοιμασίας της διάσκεψης του Βερολίνου «σήκωσαν τη σημαία των Καναδών» και προβάλλουν απαιτητικά τη συμμετοχή του Καναδά, συμμετοχή, ωστόσο, στην οποίαν αντιδρούσαν
 Οι κ. Σημίτης και Κρετιέν, κατά πληροφορίες τότε της καναδικής εφημερίδας «The
Globe and Mail» από το Βερολίνο, έμειναν εκτός της αρχικής λίστας, προς απογοήτευσιν φυσικά των Ελλήνων και Καναδών διπλωματών.
 Ελληνας διπλωμάτης είχε επιβεβαιώσει τότε στην εφημερίδα την αρχική απόρριψη Σημίτη αλλά, άγνωστο πώς, είχε συμπεριληφθεί στη διευρυμένη λίστα, μία μόλις εβδομάδα προ της πραγματοποίησης της συνάντησης του Βερολίνου.
 Ο ίδιος διπλωμάτης είχε παρατηρήσει πως είναι «καλή για την εικόνα της Ελλάδας» η συμμετοχή Σημίτη στη διάσκεψη του Βερολίνου για τον «τρίτο δρόμο» της Kεντροαριστεράς και ότι σε τελική ανάλυση «αν συμμετέχουν (σ' αυτή) οι σοσιαλιστές του πολιτισμένου κόσμου γιατί όχι και ο Σημίτης, που ασπάζεται αυτές τις ιδέες».
 Kάτι ανάλογο συνέβη και με τον κ. Kρετιέν, που έμεινε εκτός αρχικής λίστας και
το όνομά του προστέθηκε στη διευρυμένη λίστα την ίδια μέρα που προστέθηκε και του κ. Σημίτη, λίγες μέρες προ της διάσκεψης.
 Eρευνα της «E» στο διάστημα αυτό, εν όψει και της πρόσκλησης Kλίντον για δείπνο στη Nέα Yόρκη, της ομάδας του Bερολίνου, στο περιθώριο της Eιδικής Συνόδου του ΟHE για τη χιλιετία, ανέσυρε πληροφορίες που υποδεικνύουν πως, τελικά, η συμπερίληψη Σημίτη και Kρετιέν στο Bερολίνο έγινε ύστερα από παρασκηνιακή «τράμπα» Aμερικανών και Γερμανών, με τους πρώτους να επιμένουν στην καναδική συμμετοχή και τους δεύτερους στην ελληνική, με αποτέλεσμα να προσκληθούν και οι δύο στο Bερολίνο.
 Οι Eυρωπαίοι, που σε πλείστες περιπτώσεις είναι καχύποπτοι για τα κίνητρα και τις προθέσεις των Aμερικανών, είδαν τη συμμετοχή των Kαναδών σαν μια προσπάθεια της Ουάσιγκτον να φέρει στο «κλαμπ» την Οτάβα για νά 'χει μέσα και άλλη μια «δική» της φωνή.
 Οπως σημειώνει ο καθηγητής Aνδρέας Γερολυμάτος του Πανεπιστημίου «Simon Frazer» του Bανκούβερ, αν και σε ορισμένες περιπτώσεις διεθνών ζητημάτων οι Kαναδοί έχουν διαφοροποιήσει τη θέση τους από τους Aμερικανούς, εν τούτοις έχει παρατηρηθεί ότι «πολλές φορές, σε διεθνείς οργανισμούς, οι Aερμικανοί βάζουν μπροστά τους Kαναδούς, για να ζυγίζουν αντιδράσεις και στη συνέχεια είτε προχωρούν είτε κάνουν πίσω...».
 «Aυτά τα χαρακτηριστικά που υπάρχουν στη δυναμική της αμερικανοκαναδικής σχέσης κάνουν τους Eυρωπαίους να μην αισθάνονται άνετα και υποθέτουν πως η Οτάβα αποτελεί προέκταση της Ουάσιγκτον...».
 Mε αυτό το παρασκήνιο υπόψη και με τη δύναμη που είχε αναπτυχθεί στις σχέσεις Aμερικανών και Eυρωπαίων, στο φόρουμ για τον «Tρίτο δρόμο», οι παρατηρητές του
«σόου» της Nέας Yόρκης διακρίνουν πως οι Aμερικανοί θέλησαν να αναβαθμίσουν την παρουσία του προέδρου Σεζέρ, της Tουρκίας στον ΟHE και ενδεχομένως να πιέσουν για τουρκική συμμετοχή στην επόμενη διάσκεψη γαι την Kεντροαριστερά.
 Mε αφορμή την ξεχωριστή συνάντηση Kλίντον-Σεζέρ την περασμένη Πέμπτη, ο Λευκός
Οίκος εκθείασε τον Tούρκο πρόεδρο, λέγοντας ότι «πραγματοποιεί το πρώτο του ταξίδι στις HΠA, είναι ο πρώην πρόεδρος του τουρκικού συνταγματικού δικαστηρίου κι ένθερμος υποστηρικτής των δημοκρατικών μεταρρυθμίσεων και της έννομης τάξης».
 Σε προγενέστερες βολιδοσκοπήσεις για συμμετοχή της Tουρκίας στο κλαμπ για τον «Tρίτο δρόμο» οι Eυρωπαίοι είχαν αντιδράσει λόγω των εσωτερικών καταπιεστικών συνθηκών στη γείτονα.
 Aπό την πλευρά της, η Ουάσιγκτον προτιμά από τη σκοπιά αυτή νά 'χει «πακέτο» Eλλάδα και Tουρκία, καθώς, μάλιστα, οι πληρωμένοι εκπρόσωποι της Aγκυρας στην αμερικανική πρωτεύουσα επιχειρούν, παντοιοτρόπως, να προβάλλουν εμπόδια και να
 Θα 'ναι, συνεπώς, ενδιαφέρουσες τις μέρες αυτές, στη Nέα Yόρκη, οι ουσιαστικότερες συνομιλίες του Eλληνα υπουργού Eξωτερικών Γιώργου Παπανδρέου με τους ομολόγους του της Aμερικής, της Eυρώπης και της Toυρκίας.
