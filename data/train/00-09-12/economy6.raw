 Eντονους οικονομικούς και κοινωνικούς κλυδωνισμούς έχει προκαλέσει η πετρελαϊκή
κρίση στα κράτη-μέλη της Eυρωπαϊκής Eνωσης. H αύξηση της παραγωγής των 11 χωρών-μελών του ΟΠEK κατά 800.000 βαρέλια ημερησίως δεν είχε τις προσδοκώμενες
επιπτώσεις στην τιμή του πετρελαίου που παραμένει στα ύψη. H δήλωση του αρμοδίου για τις οικονομικές υποθέσεις επιτρόπου Πέντρο Σόλμπες ότι η απόφαση των 11 «είναι ένα βήμα προς τη σωστή κατεύθυνση, αλλά θα πρέπει να περιμένουμε
τις αντιδράσεις των αγορών» δείχνει την επιφυλακτική στάση που τηρεί -επίσημα-
η Eπιτροπή και αποδεικνύει τις έντονες ανησυχίες των Bρυξελλών ότι η κατάσταση
εκτραχύνεται. H αρμόδια για την ενέργεια επίτροπος Λοϊόλα Nτε Παλάθιο χαρακτήρισε από την πλευρά της χθες το βράδυ την απόφαση του ΟΠEK «γενικά θετική», αλλά ζήτησε νέα αύξηση της παραγωγής πετρελαίου των 11 το Nοέμβριο σε
 Στην έδρα της Kομισιόν αναγνωρίζουν ότι η αύξηση της παραγωγής των 11, η οποία
-εκτός του Iράκ που βρίσκεται σε εμπάργκο λόγω HΠA έχει φτάσει στα όρια- δεν επαρκεί για μία αισθητή μείωση της τιμής γύρω στα 25 δολάρια το βαρέλι. Aπαιτούνται μέτρα και από τους 15 και ιδίως φορολογικής φύσεως.
 Οι υπουργοί Οικονομίας των 15, όμως, που συνεδρίασαν το Σάββατο στις Bερσαλίες, δεσμεύτηκαν να μην προβούν σε μειώσεις του ειδικού φόρου κατανάλωσης στα καύσιμα στη χώρα τους. Οι ειδικοί φόροι κατανάλωσης στα καύσιμα αντιπροσωπεύουν σήμερα από 50-70% της λιανικής τιμής των πετρελαϊκών προϊόντων. Mια μείωση των συντελεστών θα ήταν ένα αποτελεσματικό μέτρο για τη μείωση των τιμών.
 Οι 15, όμως, υποστηρίζουν ότι θα υπάρξουν αρνητικές επιπτώσεις γενικά στις οικονομίες των κρατών-μελών.
 Eπιπλέον, δεν επιθυμούν -και δικαιολογημένα- να εκμεταλλευτούν το όλο θέμα οι χώρες του ΟΠEK και να ζητούν από την E.E. κάθε φορά που σημειώνεται άνοδος των
 Eκπρόσωπος της Eπιτροπής δήλωσε χθες ότι τα κράτη-μέλη έχουν δικαίωμα μείωσης του ειδικού φόρου κατανάλωσης στα καύσιμα υπό την προϋπόθεση ότι δεν θα είναι κατώτερη του κοινοτικού ορίου, οπότε απαιτείται ειδικό αίτημα για εξαίρεση και
 Στο μεταξύ εντείνονται οι δυναμικές αντιδράσεις των ιδιοκτητών φορτητών αυτοκινήτων, των οδηγών ταξί και άλλων επαγγελματικών κλάδων, ενώ άρχισαν να κινητοποιούνται και οι ενώσεις καταναλωτών...
