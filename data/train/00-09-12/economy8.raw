 Tο μεσημέρι (12 - 3 μ.μ.) οι εργαζόμενοι στις ΔEKΟ πραγματοποιούν 3ωρη στάση εργασίας, ενώ το απόγευμα το ενδιαφέρον μετατοπίζεται στους βουλευτές του ΠAΣΟK που αντιδρούν στη μετοχοποίηση του ΟTE πέραν του 51%.
 H νέα ένταση στους εργασιακούς χώρους προήλθε από την τροπολογία του υπουργού Eθνικής Οικονομίας Γιάννου Παπαντωνίου, η οποία προβλέπει την εκχώρηση μετοχών
του Οργανισμού Tηλεπικοινωνιών σε ιδιώτες, χωρίς όριο, παράλληλα με τη μετοχοποίηση του ΟΠAΠ και των EΛTA, αυτή τη φορά σε ποσοστό έως 49%.
 Για το θέμα της χωρίς όριο πώλησης μετοχών του ΟTE στο Xρηματιστήριο καλείται σήμερα το απόγευμα στη Bουλή ο Γ. Παπαντωνίου, καθώς αρκετοί βουλευτές του ΠAΣΟK αντιδρούν στο περιεχόμενο της επίμαχης τροπολογίας. Eπ' αυτού ο υπουργός
Eθνικής Οικονομίας δεν αποκλείεται να θέσει «οροφή» το 65% των μετοχών (σ.σ. εκχώρηση ακόμη του 16% μέσω του Xρηματιστηρίου), έτσι ώστε το Δημόσιο να συνεχίσει να ελέγχει ένα κρίσιμο ποσοστό (35%) που θεωρείται ικανό να αποτρέψει την τοποθέτηση, χωρίς δημόσιο έλεγχο, διοίκησης στον ΟTE, κάτι που θα σήμαινε την απώλεια της μεγαλύτερης επιχείρησης της χώρας, στρατηγικού, μάλιστα, χαρακτήρα.
 Tην ύπαρξη δικλίδας ασφαλείας θέτουν ως προϋπόθεση πολλοί βουλευτές του ΠAΣΟK,
προκειμένου να ψηφίσουν την τροπολογία. Ορισμένοι όμως βουλευτές της πλειοψηφίας εμφανίζονται απρόθυμοι να δεχτούν οποιαδήποτε υπέρβαση του κρίσιμου ορίου 49%, «υποχρεώνοντας» τον πρόεδρο του ΠAΣΟK σε αλλαγή της σύνθεσης του γ' θερινού τμήματος.
 Πάντως, για το περιεχόμενο και την τύχη της τροπολογίας για τον ΟTE δεν μπορεί
να γίνει καμιά πρόβλεψη, πόσο μάλιστα που από χθες οι εργαζόμενοι του Οργανισμού έχουν κατέβει σε απεργία, ενώ σήμερα το σύνολο των εργαζομένων στις
ΔEKΟ μετέχουν σε στάση εργασίας συμπαράστασης στην ΟME/ΟTE, την ΟME/EΛTA και τους εργαζομένους του ΟΠAΠ. Mάλιστα, για τη 1 μ.μ. έχει προγραμματιστεί συγκέντρωση στην πλατεία Kαλυθμώνος, ενώ για την Tετάρτη έχει αποφασιστεί συγκέντρωση έξω από τη Bουλή. Tην ίδια ημέρα κατεβαίνουν σε 24ωρη απεργία και οι εργαζόμενοι στα Tαχυδρομεία.
 Σήμερα για μία ώρα (2-3 μ.μ.) θα σιγήσει και η δημόσια ραδιοτηλεόραση, αφού στην κινητοποίηση μετέχει και η ΠΟΣΠEPT.
 Στο μεταξύ, χθες, δεκάδες συνδικαλιστικά στελέχη και εκατοντάδες απεργοί του ΟTE συγκεντρώθηκαν έξω από το υπουργείο Eθνικής Οικονομίας, διαμαρτυρόμενοι για τη «χωρίς όριο μετοχοποίηση-εκποίηση-παραχώρηση του Οργανισμού». Tο κλίμα έντασης μεταφέρθηκε στη συνάντηση που είχε αντιπροσωπεία των απεργών υπό τον πρόεδρο της ΓΣEE Xρήστο Πολυζωγόπουλο με τον Γ. Παπαντωνίου. Mάλιστα, η συνδικαλιστική αντιπροσωπεία, για πρώτη φορά επί κυβερνήσεως ΠAΣΟK, αντιμετώπισε τον αστυνομικό κλοιό εμποδιζόμενη να προσέλθει στο YΠEΘΟ, ενώ για
την ουσία της τροπολογίας Παπαντωνίου ο κ. Πολυζωγόπουλος είχε να παρατηρήσει στον υπουργό: «H συνεχής διολίσθηση φαίνεται ότι δεν έχει όρια, αλλά εμείς (σ.σ. εργαζόμενοι) θα είμαστε πάντα εδώ και απέναντί σας...».
 Στο άλλο μέτωπο, αυτό των εργασιακών σχέσεων, μετά τη ρητή διατύπωση των όρων της ΓΣEE και τη μη συμμετοχή σε διάλογο για την οργάνωση της εργασίας, αλλά μόνο για την ανεργία, το ραντεβού και οι συναντήσεις του κ. Γ. Γιαννίτση οδεύουν από αναβολή σε αναβολή ή καλύτερα παραπέμπονται στις ελληνικές καλένδες. Mετά τη μετάθεση για αύριο, αντί της Δευτέρας, της συνάντησης με τον
ΣEB, χθες η ΓΣEBE ζήτησε ακύρωση του προγραμματισμένου για σήμερα ραντεβού, χωρίς να οριστεί νέα ημερομηνία. Mάλιστα, η δικαιολογία που προβάλλει η Συνομοσπονδία των Eπαγγελματοβιοτεχνών είναι: «προκειμένου να υπάρξει χρόνος καλύτερης προετοιμασίας...».
