 Ελλάδα θα είναι μία από τις τέσσερις χώρες που θα έχουν την ευθύνη για την ομαλή διεξαγωγή των εκλογών που θα γίνουν από το NATΟ τον ερχόμενο μήνα στο Κόσοβο για την τοπική αυτοδιοίκηση. Αυτό αποφάσισε χθες η στρατιωτική επιτροπή
 Μετά την ολοκλήρωση της πρώτης φάσης της συνεδρίασης της στρατιωτικής επιτροπής με τη συμμετοχή των στρατιωτικών ηγετών όλων των χωρών-μελών της Συμμαχίας ανακοινώθηκε ότι οι χώρες που θα αναλάβουν την εποπτεία των εκλογών στο Κόσοβο θα είναι η Ελλάδα, η Γαλλία, η Ιταλία και η Αγγλία.
 Πέραν αυτού, ουδέν συνταρακτικό αποφάσισαν οι 12 στρατιωτικοί ηγέτες που για μία ακόμη φορά συζήτησαν τις εξελίξεις στα Βαλκάνια, το ρόλο του ΝΑΤΟ και τη νέα δομή, χωρίς όμως να καταλήξουν σε κάποια ανακοινώσιμα συμπεράσματα. 
 Ούτε και στο περιθώριο της συνεδρίασης έγινε κάτι άξιο λόγου. Ο Ελληνας αρχηγός ΓΕΕΘΑ, στρατηγός Μανούσος Παραγιουδάκης δεν είχε χθες ιδιαίτερη συνάντηση με τον Tούρκο ομόλογό του στρατηγό Κιβρίκογλου, ενώ διαψεύστηκε κατηγορηματικά από το υπουργείο Εθνικής Aμυνας χθεσινό δημοσίευμα της εφημερίδας «Το Βήμα», σύμφωνα με το οποίο σήμερα θα γινόταν ιδιαίτερη συνάντηση του υπουργού Aμυνας Aκη Τσοχατζόπουλου ή του στρατηγού Μ. Παραγιουδάκη με τον Τούρκο αρχηγό ΓΕΕΘΑ. 
 Ο πρόεδρος της στρατιωτικής επιτροπής του ΝΑΤΟ, Ιταλός ναύαρχος Βεντουρόνι στη
συνέντευξη Τύπου που έδωσε χθες το απόγευμα αναφέρθηκε και στις σχέσεις Ελλάδας - Τουρκίας στο πλαίσιο του ΝΑΤΟ, υποστηρίζοντας ότι τον τελευταίο καιρό αυτές είναι σε καλό επίπεδο «κάτι που είναι καλό τόσο για το ΝΑΤΟ όσο και για τις δύο χώρες» όπως είπε χαρακτηριστικά. 
 Χθες το βράδυ, ο Πρόεδρος της Δημοκρατίας Kωστής Στεφανόπουλος παρέθεσε δείπνο
στους NATΟϊκούς στο Ζάππειο. Στην προσφώνησή του αφού αναφέρθηκε στο ρόλο της Ελλάδας στα Βαλκάνια και στο ΝΑΤΟ, εξέφρασε την ευχή η Συμμαχία να στηρίξει την πολιτική της Ελλάδας για βελτίωση των ελληνοτουρκικών σχέσεων. 
 Kαι οι φοιτητές της αντιπολίτευσης ζητούν βοήθεια αλλά όχι ανάμιξη
 Tη βοήθεια της Ελλάδας για τη διεξαγωγή ελεύθερων εκλογών στη Σερβία, χωρίς καμία άλλη ανάμιξη, τόσο της Ελλάδας όσο και οποιασδήποτε άλλης χώρας, στα εσωτερικά της Σερβίας ζητεί η φοιτητική οργάνωση ΟΤΠΟΡ-Αντίσταση. Μέλη της συνελήφθησαν την περασμένη εβδομάδα έξω από την κατοικία του Ελληνα πρέσβη στο
Βελιγράδι, όπου είχαν κληθεί επισήμως, για να συναντηθούν με τον Ελληνα υπουργό Εξωτερικών Γιώργο Παπανδρέου.
 Ο Γιόβαν Ράτκοβιτς, μέλος του προεδρείου της φοιτητικής οργάνωσης και εκ των συλληφθέντων έξω από το σπίτι του Ελληνα πρέσβη, βρέθηκε χθες στη Θεσσαλονίκη για τη διοργάνωση συναυλίας σε συνεργασία με ελληνικές οργανώσεις, με σκοπό την ενημέρωση και ευαισθητοποίηση της ελληνικής κοινωνίας για το καθεστώς Μιλόσεβιτς. Μήνυμα της συναυλίας είναι «Θεσσαλονίκη - Βελιγράδι: Αλληλεγγύη με
 Τα μέλη του ΟΤΠΟΡ είχαν σκοπό να ζητήσουν από τον Γ. Παπανδρέου: 
 * την υποστήριξη της Ελλάδας για την άρση των κυρώσεων στη Σερβία, οι οποίες πλήττουν τους φτωχούς και όχι την κυβέρνηση, 
 * τη βοήθεια της χώρας μας για τον εκδημοκρατισμό της Σερβίας και τη βοήθεια του Γ.Παπανδρέου ώστε να περάσει στην κυβέρνηση Μιλόσεβιτς το αίτημα για τη διεξαγωγή ελεύθερων εκλογών, 
 * να αντιληφθούν οι ΗΠΑ και η Ευρωπαϊκή Ενωση ότι έχουν ηθική υποχρέωση να βοηθήσουν στην ανοικοδόμηση της Σερβίας μετά τους βομβαρδισμούς και την επίθεση που εξαπέλυσαν στη χώρα.
 Ο Γ. Ράτκοβιτς ξεκαθάρισε ότι τα μέλη της ΟΤΠΟΡ δεν δέχονται καμία άλλη ανάμιξη ξένης χώρας στα εσωτερικά της Σερβίας, την οποία θέλει να δει στο ευρωπαϊκό περιβάλλον. «Δεν μας ενδιαφέρουν τα συμφέροντα των ΗΠΑ, αλλά της Σερβίας» είπε όταν του ζητήθηκε να σχολιάσει ότι και οι ΗΠΑ θέλουν την απομάκρυνση του Μιλόσεβιτς από την εξουσία. «Θέλουμε η Σερβία να διατηρήσει την ιδιαιτερότητά της, τον πολιτισμό της και την κληρονομιά της» πρόσθεσε.
 Η ΟΤΠΟΡ-Αντίσταση δημιουργήθηκε τον Οκτώβριο 1998 από μια ομάδα 15 φοιτητών του πανεπιστημίου του Βελιγραδίου ως ένδειξη διαμαρτυρίας των νόμιμα εκλεγμένων πρυτανικών αρχών, με αρχές διορισμένες από την κυβέρνηση Μιλόσεβιτς. Σήμερα αριθμεί πάνω από 50.000 μέλη σε 123 πόλεις της Γιουγκοσλαβίας. Κύριο αίτημα της οργάνωσης είναι η άρση όλων των περιοριστικών
νόμων που αφορούν τη παιδεία και τα ΜΜΕ, αλλά και η διεξαγωγή ελεύθερων εκλογών. Το τελευταίο χρόνο έχουν συλληφθεί 1.500 μέλη της.
 Ο Γ. Ράτκοβιτς υπογράμμισε ότι η οργάνωση δεν δέχεται οικονομική ενίσχυση από τη σερβική αντιπολίτευση, αλλά στηρίζεται στην εθελοντική εργασία μελών και φίλων και στην οικονομική ενίσχυση Σέρβων του εξωτερικού.
 Το ερχόμενο Σάββατο 16 Σεπτεμβρίου διοργανώνεται συναυλία στη Μονή Λαζαριστών της Θεσσαλονίκης από τις ελληνικές μη κυβερνητικές οργανώσεις «Παρέμβαση» και «Ευρωπαϊκή Εκφραση» και την «ΟΠTΟP» με ελεύθερη είσοδο και τη συμμετοχή καλλιτεχνών και από τις δύο χώρες.
 Συμμετέχουν οι Σαβίνα Γιαννάτου, τα «Υπόγεια Ρεύματα», η «Βαβυλώνα», οι «Μίκρο», οι «Μπλε», οι «Blues Wire» και ο Μπάμπης Τσέρτος, ενώ από σερβικής πλευράς τα συγκροτήματα «Eva Brawn» και «Love Hunters».
