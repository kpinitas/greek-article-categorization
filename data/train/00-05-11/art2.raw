 ι σκόρπιες εκδηλώσεις, στις οποίες παραχωρείται το Ηρώδειο από το υπουργείο Πολιτισμού κάθε καλοκαίρι, πέραν αυτών του Φεστιβάλ Αθηνών, συγκροτούν πλέον ένα άτυπο «φεστιβάλ» του Κεντρικού Αρχαιολογικού Συμβουλίου, το οποίο για φέτος έκλεισε. Οσοι δεν πρόλαβαν να κάνουν αίτηση, έχασαν. Γιατί το ΚΑΣ ενέκρινε περί τις 20 από τις 32 προτάσεις (οι εγκεκριμένες στον κατάλογο που δημοσιεύουμε) και αποφάσισε να μη δεχτεί καμία άλλη. 
 Tο υπουργείο Πολιτισμού, ως επίσημος διαχειριστής του μνημείου (Ηρωδείου) δέχεται μια σειρά αιτημάτων για παραχώρησή του και από πέρυσι αποφάσισε αντί να εισάγει στο ΚΑΣ ένα ένα τα αιτήματα αυτά, να τα φέρνει συνολικά, ώστε το συμβούλιο να μην απασχολείται μέχρι τον Οκτώβριο, όπως συνέβαινε στο παρελθόν. 
Ετσι, γεννήθηκε η ανάγκη -την οποία ήδη από πέρυσι εξέφρασε η Α  Εφορεία Προϊστορικών και Κλασικών Αρχαιοτήτων, στην οποία απευθύνονται τα αιτήματα- οργάνωσης ενός φορέα, που θα διαχειριστεί το πρόγραμμα αυτό συνολικά, καθώς οι 
αρχαιολόγοι που καλούνται να εισηγηθούν θετικά ή αρνητικά δεν είναι υποχρεωμένοι να γνωρίζουν την προϊστορία κάθε συγκροτήματος, θιάσου ή μενονωμένου καλλιτέχνη και συνεπώς δεν εγγυώνται την ποιότητα του αποτελέσματος. 
 Στην επισήμανση αυτή, την οποία η Εφορεία επανέλαβε και φέτος, το ΥΠΠΟ, αντί να προχωρήσει στη δημιουργία μιας γνωμοδοτικής επιτροπής, ζήτησε την υποβολή ενός φακέλου με μακέτα σκηνικών και ιστορικό κάθε συγκροτήματος ή πλήρες βιογραφικό του καλλιτέχνη. Πράγμα που έγινε, χωρίς να διαφωτιστούν και πάλι τα 
μέλη του Συμβουλίου (αρχαιολόγοι, αρχιτέκτονες, πολ. μηχανικοί και γεωλόγοι) που δεν είχαν προηγούμενη πρόσβαση σε αυτούς τους φακέλους και παρασύρονταν σε 
 Στην προχθεσινή συνεδρίαση, για παράδειγμα, καθώς έπεφταν χύμα στο τραπέζι όλες οι προτάσεις, σημαντικές και ασήμαντες, με την εισήγηση της Εφορείας και της Διεύθυνσης Αρχαιοτήτων, κανείς δεν ήταν σε θέση να τεκμηριώσει, για παράδειγμα, το «όχι» που ειπώθηκε (ομόφωνα μάλιστα) για τη συναυλία του Σταμάτη Σπανουδάκη (τις κενές ημερομηνίες 14-18 Ιουνίου) ή την άρνηση στη συναυλία του «Ατενέουμ» (15-16 Σεπτεμβρίου) που δίνεται κάθε χρόνο στη μνήμη της Μαρίας Κάλλας. Τη μόνη φορά που ακούστηκε κάτι για την προστασία του μνημείου, ήταν για το αίτημα των Μουσικών Συνόλων της ΕΡΤ (30 Σεπτ. - 1 Οκτ.) γιατί στη συναυλία της συμμετείχαν οι Νταλάρας, Μακεδόνας, Μαχαιρίτσας, «που συνήθως έχουν μεγάλη προσέλευση», άρα θα βλάψει το μνημείο. «Υπάρχουν και γήπεδα», είπαν μαζί με το «όχι».
 Στις προτάσεις που απορρίφθηκαν συγκαταλέγονται επίσης μια ακόμη συναυλία του Γ. Νταλάρα με τη Συμφωνική Ορχήστρα του Ισραήλ ή την Ορχήστρα του BBC, συναυλία του Ρέι Τσάρλς («να πάει στον Λυκαβηττό» πρότειναν), του Κώστα Χατζή (αίτημα του Ιδρύματος Τζένης Καρέζη), του Ανδρέα Βολεβάϊντερ (Ολλανδού που παίζει άρπα), των Πυξ Λαξ (αίτημα του Ιαμβικού Ωδείου) και του χορευτικού συγκροτήματος Μωρίς Μπεζάρ (αίτημα του σωματείου «Καλλιπάτειρα»). 
 Ξέχωρα, λοιπόν, από τις εκδηλώσεις του Ελληνικού Φεστιβάλ που έχουν ήδη ανακοινωθεί, στο Ηρώδειο θα πραγματοποιηθούν και οι ακόλουθες: 
 30, 31 συναυλία της Βανέσας Μέι (οργανώνεται από το ίδρυμα «Ελπίδα»).
 1, συναυλία των Χαρούλας Αλεξίου, Σεζάν Ακσού και Φαχίρ Ατάκογλου (οργανώνεται 
 2, 4 παράσταση της Παιδικής Σκηνής του Εθνικού Θεάτρου «Ο τσάρος με τη μακριά γενειάδα».
 29, 30 συναυλία Βυζαντινής Μουσικής για τα 2000 χρόνια του Χριστού. Θα παρουσιαστεί ορατόριο του μητροπολίτη Πατρών Νικοδήμου (αίτημα της Ιεράς Συνόδου της Εκκλησίας της Ελλάδος).
 4, 5 συναυλία Χοσέ Καρρέρας (οργανώνεται από τις Σχολές Αμερικανικής Παροικίας).
 Συναυλία Μίκη Θεοδωράκη με το Αξιον Εστί (δεν έχει καθοριστεί ημέρα).
 21, Παράσταση του ΔΗΠΕΘΕ Κοζάνης «Το τραγούδι του Ερωτα» του Λόρκα.
 29, Παράσταση «Βατράχων» του Αριστοφάνη από τον θίασο «Ράμπα» σε σκηνοθεσία Γιάννη Μόρτζου, σκηνικά Γιάννη Μετζικώφ και πρωταγωνιστή τον Σταύρο Παράβα.
 30, Παράσταση «Σφηκών» του Αριστοφάνη από το ΔΗΠΕΘΕ Ρούμελης σε σκηνοθεσία Ανδρέα Βουτσινά, σκηνικά Αλέκου Φασιανού, μουσική Λουκιανού Κηλαηδόνη και πρωταγωνιστές τους: Ρηγόπουλο, Λογοθέτη.
 Συναυλία Χορωδίας Ορχήστρας Πανεπιστημίου Αθηνών με ένα κλασικό ορατόριο.
 23, Παράσταση «Λαμπιδώνας» (μουσική, κίνηση, λόγος) από τη Θεατρική Ομάδα. 
 26, Παράσταση με τους «Ιππής» του Αριστοφάνη από την «Εξοδο Αιγαίου» του Παροίκου (χωρίς σκηνικά). 
 30, Συναυλία Σίρλεϊ Μπάσεϊ (εάν δέχεται αυτή την ημερομηνία, γιατί έχει ζητήσει 28/9 που έχει δοθεί στην Εμμα Σάπλιν).
 Παράσταση του Θεάτρου του Αδ. Λεμού με τον «Πλούτο» του Αριστοφάνη (με μάσκες). (Xωρίς ημερομηνία).
