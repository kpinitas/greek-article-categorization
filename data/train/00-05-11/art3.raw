 «Εχω ακόμα αυτή τη λύσσα, όχι πια να κατακτήσω τον κόσμο αλλά να γράψω τραγούδια που θα ξεσηκώνουν τους ανθρώπους. Και δεν σκοπεύω να σταματήσω τουλάχιστον όσο αυτή η φλόγα καίει μέσα μου». Στα σαράντα του χρόνια ο Πολ Γουέλερ κυκλοφορεί το πέμπτο σόλο άλμπουμ του με τίτλο «Ηeliocentric». * Κλειστοφοβικοί τίτλοι όπως 
πολύ μαύρη μουσική και το φάντασμα των Jam να αιωρείται. Ο Πολ Γουέλερ ποτέ δεν αποδέχθηκε τον τίτλο του πανκ για να γεράσει παριστάνοντας τον οργισμένο.
 Tριάντα χρόνια πριν οι Jam σκαρφάλωναν στα τσαρτς με το αγχωτικό «Ιn The Cit y». Ηταν οι ήρωες της εργατικής τάξης, οι τύποι με τα μοχέρ κουστούμια που λάτρευαν τους Beatleς και τους Kinks και μιλούσαν για τη μιζέρια της μητρόπολης σε μια εποχή που κυριαρχούσαν τα στερεωμένα με παραμάνες δερμάτινα, 
η ανέξοδη καταγγελία και ο ακατάσχετος θόρυβος. «Δεν ανήκαμε στην πανκ ελίτ», εξηγεί για εκείνους τους καιρούς ο Γουέλερ. «Μας μισούσαν μόνο και μόνο γιατί ξέραμε να παίζουμε, επειδή ήμασταν από τα προάστια και επειδή είχαμε ταξική συνείδηση». 
 Το νέο του άλμπουμ έχει αυτήν την απλότητα. Κιθάρα μπάσο, ντραμς και πολύ πάθος μαζί με την κριτική στην κυβέρνηση που θυμίζει τον παλιό μαχητικό Γουέλερ. «Ποτέ δεν μου άρεσε ο ψηφιακός ήχος αν και τον χρησιμοποίησα στο παρελθόν με τους St yle Council. Τώρα κάθε άλμπουμ έχει αυτόν τον ίδιο γαμημένο 
ήχο και όλα μοιάζουν μεταξύ τους», λέει ο ίδιος. «Οι επιρροές μου εστιάζονται στην αφροαμερικανική μουσική, τζαζ, φανκ σόουλ, στην παράδοση από την οποία προέρχεται όλη η σύγχρονη μουσική».
 Το «Ηeliocenric» είναι η επιστροφή ενός δανδή της ποπ σκηνής που επηρέασε όλη τη βρετανική σκηνή της προηγούμενης δεκαετίας, από τους Οasis μέχρι τους Stone 
Roses. Και ο Γουέλερ αποδεικνύεται το ίδιο μανιακός με την τελειότητα. Με την ίδια εμμονή που φρόντιζε το στιλ του στα δεκαοκτώ του χρόνια, συνεχίζει να γράφει ποπ κομψοτεχνήματα. Δεν γράφει πια εκείνα τα οργισμένα κομμάτια της εφηβείας, αλλά αποδεικνύει ότι μπορεί να γράφει όμορφα, σύντομα και αισιόδοξα τραγούδια. Οπως έγραφε ένας το ίδιο μανιακός με την αισθητική «η ομορφιά θα είναι σπασμωδική», όσο δηλαδή κρατάει μια μελωδία του Γουέλερ.
 ___«Βlack Diamond» -Αngie Stone (BMG): Μια ουράνια φωνή γεμάτη πάθος πάνω από ένα σόουλ φανκ μπανκγκράουντ και στίχοι για χαμένους έρωτες. Γεννημένη στον αμερικανικό Νότο με παρελθόν σε εκκλησιαστική χορωδία, η Αντζι Στόουν, προστατευόμενη του Prince, είναι η νέα παρουσία στη σύγχρονη σόουλ σκηνή. Το ντεμπούτο της «Black Diamond» είναι το καλύτερο γυναικείο σόουλ άλμπουμ από την εποχή της Chaka Khan. Και όπως είναι γνωστό, ο πρίγκιπας ήξερε να διαλέγει.
 __ «100 Βroken Windows» -Ιdlewild (EMI): Τι μουσική θα έπαιζαν οι κυνικοί ήρωες του Trainspotting. Σίγουρα κάτι ανάλογο με το θόρυβο που εξαπολύουν οι Idlewild, αυτοί οι σχεδόν άγνωστοι εικοσάχρονοι Σκωτσέζοι. Σ' αυτό το δεύτερο άλμπουμ τους υπέγραψαν στην εταιρεία των Blur, αλλά δεν έχασαν ούτε την αδρεναλίνη του πανκ, ούτε την υπόγεια εφηβική απόγνωσή τους. Αναθρεμμένοι με το ηλεκτρικό μακελειό των Black Flag και των Sonic Youth, βουτηγμένοι κι αυτοί 
στο αδιέξοδο των εικοσάρηδων της σημερινής Βρετανίας, οι Idlewild παίζουν ένα τραχύ ροκ 'ν' ρολ σάουντρακ για τις κακόφημες συνοικίες του Εδιμβούργου. Ακόμη 
και ο τίτλος «Εκατό σπασμένα παράθυρα» μοιάζει με στοίχημα χούλιγκαν.
