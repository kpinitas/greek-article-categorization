εξήντα άντρες ικανοποιούσαν κάθε μέρα τις σεξουαλικές ορέξεις τους στο κορμί της μικρής.
 Τρεις ψευδείς ιατρικές ειδικότητες αναγράφονταν στο κουδούνι του Αλβανού Βασίλ Λιλά. «Χειρούργος», «γυναικολόγος», «ψυχολόγος» και τις «εξάσκησε» με...συνέπεια, όπως προκύπτει από το κατηγορητήριο. 
 Επί εννέα μήνες κατακρεουργούσε το σώμα και την ψυχή μιας 13χρονης. Σαράντα με 
εξήντα άντρες ικανοποιούσαν κάθε μέρα τις σεξουαλικές ορέξεις τους στο κορμί της μικρής. * Ολα άρχισαν τον περασμένο Σεπτέμβρη σε καφετέρια του Πειραιά. Η ανήλικη είχε μόλις καταφέρει να δραπετεύσει από τους πρώτους απαγωγείς και προαγωγούς της. Πλησίασε τον Λιλά και του ζήτησε απελπισμένη βοήθεια. Του εξήγησε ότι ο Μιράντα Μιστά και η γυναίκα του Βεσνίκ την είχαν απαγάγει από την Αλβανία, την 
έφεραν στην Ελλάδα και την εξέδιδαν. Δεν ήξερε όμως ότι ο άνθρωπος, στον οποίον «άνοιγε» την ψυχή της θα ήταν ο νέος προαγωγός της. 
 Σε ένα διαμέρισμα, στον τρίτο ορόφο της οδού Νάξου 101, στα Πατήσια, που είχε ενοικιάσει ο 46χρονος πριν από 1, 5 χρόνο, η 13χρονη θα ζούσε άλλον έναν εφιάλτη. 
 Σαράντα με εξήντα αλλοδαποί πελάτες, στην πλειονότητά τους Πακιστανοί και υπήκοοι Μπαγκλαντές, χτυπούσαν το κουδούνι του «γιατρού» με όλες τις ειδικότητες. Για να «γλεντήσουν» με τη μικρή-φυλακισμένη. 
 «Δεν ήξερα τι γινόταν στο σπίτι του. Εβλεπα όμως πολλούς αλλοδαπούς να περνούν 
καθημερινά από εκεί. Το κορίτσι το είχα δει μόνο μια μέρα να τινάζει ρούχα στο 
μπαλκόνι. Θεώρησα ότι ήταν κόρη του», λέει μια περίοικος. «Οταν ήρθε στην πολυκατοικία μάς συστήθηκε ως γιατρός γυναικολόγος. Είπε μάλιστα σε ενοίκους της πολυκατοικίας να τον επισκεφθούν αν αντιμετώπιζαν οποιοδήποτε πρόβλημα».
 Ο 46χρονος Βασίλ Λιλά πρόσεχε πολύ την εμφάνισή του. Κουστουμαρισμένος πάντα, κυκλοφορούσε κρατώντας μια τσάντα. Η εξωτερική εμφάνισή του δεν κινούσε, στην αρχή τουλάχιστον, καμία υποψία. 
 Περίοικοι και ένοικοι τον έβλεπαν να περνά τις περισσότερες από τις ώρες του στα καφενεία. Δεν εργαζόταν. Μιλούσε συνέχεια στο κινητό του και έκλεινε ραντεβού. Υποπτες κουβέντες, ύποπτες κινήσεις. Βιαστής και επαγγελματίας μαστρωπός έκλεινε τα ραντεβού ισιώνοντας τη γραβάτα του, βάζοντας στις τσέπες του τα πεντοχίλιαρα δεκάδων πελατών.
 Τους τελευταίους μήνες η κατάσταση είχε γίνει αφόρητη. Οπως λένε οι ένοικοι της πολυκατοικίας, οι αλλοδαποί που επισκέπτονταν μέρα και τη νύχτα το διαμέρισμα έκαναν πολύ θόρυβο, ενώ δεν ήταν λίγες οι φορές που έβρισκαν πεταμένα προφυλακτικά στους κοινόχρηστους χώρους.
 Οταν προχθές τη νύχτα, άνδρες του Tμήματος Ηθών έκαναν έφοδο στο διαμέρισμα-φυλακή, ύστερα από καταγγελία και πολυήμερη παρακολούθηση, οι περίοικοι έμειναν κατάπληκτοι.
 Οι κάτοικοι, που πετάχτηκαν έντρομοι από τα σπίτια τους, όταν οι αστυνομικοί έσπασαν την πόρτα δεν μπορούσαν να πιστέψουν στα αυτιά τους, παρά της υποψίες τους. «Mόλις άκουσα τους αστυνομικούς να λένε ότι η κοπέλα είναι μόλις 13 χρόνων, μου ήρθε να τον πνίξω», λέει η διαχειρίστρια της πολυκατοικίας. «Είχαμε υποψιαστεί ότι κάτι συμβαίνει, αλλά δεν περιμέναμε αυτό το πράγμα. Σκεφτήκαμε να τον καταγγείλουμε. Δεν το κάναμε όμως. Κάποια στιγμή που του μιλήσαμε για κάποιο άλλο ζήτημα, απείλησε την οικογένειά μου», αναφέρει ο σύζυγός της και εξηγεί ότι ακόμη και ο ιδιοκτήτης του διαμερίσματος έμαθε τα όσα συνέβαιναν από την τηλεόραση. 
 Οι αστυνομικοί βρήκαν κατά την έφοδό τους στο διαμέρισμα, 600.000 δρχ., προφυλακτικά και πέντε βιντεοκασέτες πορνό. Αυτές που ο 46χρονος έβαζε στην ανήλικη για να βελτιώσει την «τεχνική» της, κάθε φορά που οι πελάτες τού έκαναν παράπονα. Δεν ήταν λίγες οι φορές μάλιστα που και αυτός γινόταν ένας από αυτούς και ικανοποιούσε τις σεξουαλικές του ορέξεις βάζοντάς της ένα στιλέτο στο λαιμό. 
 Κάθε φορά που η 13χρονη δυσανασχετούσε, την έδερνε και τη βασάνιζε με αναμμένα 
τσιγάρα. Μελανιασμένη από το ξύλο, την είχε παρουσιάσει και σε αυτούς που ήθελε να την πουλήσει αντί 3 εκατ. δρχ. Οσο θα την αγόραζε ένας Ισπανός υποψήφιος αγοραστής.
 «Είμαι αθώος. Με βρήκατε Αλβανό και μου τα φορτώνεται όλα», ισχυρίστηκε βγαίνοντας από το γραφείο της 15ης τακτικής ανακρίτριας, που του άσκησε ποινική δίωξη για «αρπαγή από κοινού» και «βιασμό κατ' εξακολούθηση» και σε βαθμό πλημμελήματος για «μαστρωπεία, επικίνδυνες σωματικές βλάβες και παράνομη 
