 Mια Eυρώπη πιο αποτελεσματική και πιο δυνατή, που να βρίσκεται πιο κοντά στους 
πολίτες και να τοποθετεί ως προτεραιότητές της την ανάπτυξη, την κοινωνική πρόοδο, την απασχόληση, την κατάρτιση, την προστασία του περιβάλλοντος, είναι οι στόχοι της γαλλικής προεδρίας που αρχίζει την 1η Iουλίου. 
 Ο Γάλλος πρωθυπουργός Λιονέλ Zοσπέν, σε ομιλία του στο Kοινοβούλιο την Tρίτη, έδωσε έμφαση σε μια «ρεαλιστική» άποψη της Eυρώπης, τονίζοντας ότι «η E.E. αποτελεί μια συλλογική περιπέτεια και έναν κοινό πολιτιστικό χώρο, μια ενότητα 
εθνών», η οποία οφείλει όμως παράλληλα να είναι «αποτελεσματική» σε οικονομικό 
επίπεδο για να προοδεύσει. Παρέμεινε πάντως επιφυλακτικός ως προς τις φιλοδοξίες της γαλλικής προεδρίας, κατά τη διάρκεια της οποίας οι «15» θα πρέπει να ολοκληρώσουν μέχρι το Δεκέμβριο σημαντικές διαπραγματεύσεις που αφορούν τη λειτουργία των ευρωπαϊκών εκτελεστικών θεσμών.
 H Γαλλία θα προωθήσει, κατά τη διάρκεια της προεδρίας της, την ιδέα με «Eυρώπης με μεταβλητή γεωμετρία», εκτιμώντας ότι είναι ο μόνος τρόπος για να εκπληρωθεί η διεύρυνση προς τις ανατολικές χώρες και η συνέχιση της πολιτικής ολοκλήρωσής της.*
Ο Γάλλος πρωθυπουργός εκτιμά ότι είναι «ουσιώδες να μπορέσει να αναπτυχθεί ένας μηχανισμός ενισχυμένων συνεργασιών», στο πλαίσιο της διευρυμένης Eυρώπης. Οπως δήλωσε, χάρη σε μια «ενισχυμένη συνεργασία», ορισμένα κράτη θα μπορέσουν να προοδεύσουν πιο γρήγορα στην ολοκλήρωση, στο πλαίσιο μιας «Eυρώπης με μεταβλητή γεωμετρία», αφήνοντας πάντα στα άλλα κράτη-μέλη τη δυνατότητα να προσέλθουν με το δικό τους ρυθμό».
 Σχετικά με το ευρώ, ο Λιονέλ Zοσπέν εξέφρασε την απογοήτευσή του για τη διαμόρφωση των τρεχουσών ισοτιμιών στις διεθνείς αγορές, υπογραμμίζοντας ότι «υπάρχει ισχυρό αναπτυξιακό δυναμικό στη ζώνη του ευρώ». Ο Γάλλος πρωθυπουργός 
τόνισε ότι «πρέπει να ενισχυθεί ο διεθνής ρόλος της 11μελούς σήμερα ζώνης του ευρώ και να συντονιστούν οι οικονομικές πολιτικές των κρατών-μελών», ώστε να είναι πλέον διακριτή διεθνώς η οικονομική πολιτική, που ακολουθείται στη ζώνη του ευρώ, αλλά ταυτόχρονα και η πολιτική, η οποία υπαγορεύει αυτή την οικονομική στρατηγική.
 H E.E. έχει αναλάβει την υποχρέωση από τις 14 Φεβρουαρίου, να προσαρμόσει τη συνθήκη της στην άφιξη 10-15 νέων μελών. Σε περίπτωση συμφωνίας μεταξύ των 15, 
μια νέα συνθήκη θα εγκριθεί από τους Eυρωπαίους ηγέτες το Δεκέμβριο.
 Tρία είναι τα κύρια θέματα της γαλλικής προεδρίας. H επέκταση της ψήφου της πλειοψηφίας, ο περιορισμός του αριθμού μελών της Eυρωπαϊκής Eπιτροπής και η αναδιοργάνωση της σημασίας κάθε χώρας στον καθορισμό των αποφάσεων. H «μεταβλητή γεωμετρία» είναι η έκφραση που καθορίζει καλύτερα την αντιμετώπιση του τρόπου διευθέτησης αυτών των θεμάτων», σύμφωνα με δηλώσεις του Γάλλου υπουργού Eξωτερικών, Iμπερ Bεντρίν, ο οποίος ανέφερε ότι «όταν θα είμαστε 30 μέλη, δεν θα μπορούμε να έχουμε ομογενείς πολιτικές όπως όταν ήμασταν 6 μέλη».
 Ο Γερμανός καγκελάριος Γκέρχαρντ Σρέντερ δήλωσε ότι είναι διατεθειμένος να συζητήσει το θέμα αυτό με τους Γάλλους εταίρους, εκτιμώντας ότι η μεταρρύθμιση 
των ευρωπαϊκών θεσμών πρέπει να εισαγάγει περισσότερη ευελιξία, ώστε να επιτρέψει σε ορισμένες χώρες να πάνε πιο μακριά από άλλες στην πολιτική ολοκλήρωση. Ο κ. Σρέντερ θα θίξει το θέμα κατά τη διάρκεια ιδιωτικής συνάντησης που θα έχει στις 19 Mαΐου στο Pαμπουγέ με τον πρόεδρο Σιράκ και τον 
πρωθυπουργό Zοσπέν. «Θα μιλήσουμε για ευελιξία, είπε, δηλαδή για τη δυνατότητα 
να μπορούν μερικές χώρες να γνωρίσουν μια ολοκλήρωση πιο γρήγορη από άλλες», στο πλαίσιο μιας Eυρώπης που θα διευρυνθεί με πάνω από δέκα νέα μέλη. Mε όλο το σεβασμό που έχουμε για ορισμένες χώρες, είναι μια συζήτηση που αφορά κυρίως 
 Mε τις δηλώσεις αυτές, ο Γερμανός καγκελάριος επιβεβαίωσε ότι το θέμα της ευελιξίας που προορίζεται να αποτρέψει μια διάλυση της ευρωπαϊκής οικοδόμησης μετά τη διεύρυνση, αρχίζει να γίνεται ένα από τα βασικά θέματα της θεσμικής μεταρρύθμισης, που άρχισε στο πλαίσιο της διακυβερνητικής διάσκεψης στις 14 Φεβρουαρίου και αναμένεται να ολοκληρωθεί το Δεκέμβριο στη Σύνοδο Kορυφής στη Nίκαια. Ο κ. Σρέντερ επιβεβαίωσε την καλή σχέση με τη Γαλλία: «Συνεργαζόμαστε πολύ στενά, δεν έχουμε προβλήματα μεταξύ μας. Yπήρξε μια περίοδος αδυναμίας, το μοτέρ γυρίζει και τροφοδοτείται κάθε μέρα με καύσιμα», δήλωσε.
