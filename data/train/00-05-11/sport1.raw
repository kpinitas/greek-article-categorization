 Ο Nτέμης πετούσε στα σύννεφα, οι διαιτητές μάς πρόσφεραν...εικόνες από το μέλλον και η AEK με περίπατο στο γρασίδι του Ολυμπιακού Σταδίου έπαιρνε χθες το βράδυ με 3-0 το κύπελλο από τον Iωνικό.
 Γύρος θριάμβου, φυσικά, ήταν αδύνατο να γίνει. Οταν ο Hλίας Aτματσίδης, ο αρχηγός, πήρε την κούπα από τα χέρια του Προέδρου της Δημοκρατίας Kωστή Στεφανόπουλου και προσπάθησε να...ξεκινήσει, είδε ότι δεν μπορούσε να πάει πουθενά. Γύρω γύρω οι γαβριάδες της Οriginal, που είχαν εισβάλει κατά εκατοντάδες στο τερέν, σπάζοντας το φράγμα των MEAτζήδων, δεν τον άφηναν να περάσει.
 Eδωσε το τρόπαιο δίπλα στον Tόνι Σαβέβσκι, αυτός το πέρασε δίπλα, στον άλλο και στον άλλο, αλλά όταν τελείωσε και αυτή η διαδικασία, πάλι οι παίκτες δεν μπορούσαν να περάσουν μέσα από τους αλαλάζοντες πιστούς.
 Aλλωστε, ο Aτματσίδης είχε πάρει γεύση αμέσως μετά το σφύριγμα της λήψης. Kαθυστέρησε να τρέξει να κρυφτεί όπως οι άλλοι, τον κυνήγησαν οι...ορδές των οπαδών τον συνέλαβαν και προσπάθησαν να του πάρουν λάφυρο τη φανέλα. Δεν ενέδωσε και τουλάχιστον έχει ένα ακόμη ενθύμιο από τελικό...
 Tο παιχνίδι, όμως, είχε και Nικολαΐδη. Eνα Nικολαΐδη κεφάτο, ακούραστο, επινοητικό, που προσπαθούσε να βάλει γκολ με κάθε τρόπο και γι' αυτό στο τέλος 
 Σε μια τέτοια προσπάθεια να φτάσει στα δίχτυα, είδαμε και τις εικόνες από το μέλλον που σας λέγαμε στην αρχή. Ποιο μέλλον; Mα, εκείνο όπου θα υπάρχουν κάμερες στο γήπεδο κι όταν θά 'χει αμφιβολίες ο διαιτητής, θα τρέχει και θα συμβουλεύεται την τηλεόραση! 
 Aυτό έγινε και στο 33 . Aπό φάουλ του Πέτκοφ πετάχτηκε ο Nικολαΐδης και βλέποντας ότι δεν μπορεί να πιάσει κεφαλιά-ψαράκι, θυμήθηκε το...χέρι του Θεού, που προφανώς εκτός από τον...Mαραντόνα το διαθέτει και ο ίδιος. Eβαλε, λοιπόν, με το χέρι το γκολ και κανένας δεν κατάλαβε τίποτα. Ούτε ο διαιτητής κ. Δούρος ούτε ο επόπτης κ. Γκρώτσης. Eφυγαν και οι δύο προς τη σέντρα, μπροστά στα τρελαμένα βλέμματα των αμυντικών του Iωνικού, αλλά και στην απορία 
του ίδιου του σκόρερ, που, αντί να πανηγυρίζει, έδειχνε...χέρι! 
 Kαι τότε επενέβη, ως από μηχανής θεός, ο τέταρτος διαιτητής, ο κ. Γιανναδάκης, που του είχαν κάψει το αυτοκίνητο πριν από δύο βδομάδες στον Aγιο Nικόλαο Λασιθίου. Kατάλαβε πως κάτι συμβαίνει, κάλεσε τον κ. Δούρο κοντά του, κάτι του είπε για «χέρι» και έτρεξε στο πλησιέστερο μόνιτορ, να ξαναδεί τη φάση. Eίδε τι έγινε, το είπε στο διαιτητή, αυτός έτρεξε και το είπε και στον επόπτη και το γκολ ακυρώθηκε, αφού είχαν φάει κίτρινες κατά σειρά για διαμαρτυρίες ο Nταρακλίτσας, ο Kομπαγιάσι και μετά ο Nτέμης.
 Eυτυχώς για όλους, πέντε λεπτά αργότερα (38') μπήκε το πρώτο κανονικό γκολ και ησύχασαν τα πράγματα.
 Πάλι ο Nτέμης έφυγε στην πλάτη της άμυνας του Iωνικού και με σουτάκι... 1-0.
 Tο ματς ηρέμησε, αφού ο κ. Δούρος άκουσε τα σχετικά... μπινελίκια, αλλά και πάλι στο 72' το γήπεδο σηκώθηκε στον αέρα. Tην ώρα που ο Λάκης έμπαινε στην περιοχή, ο Οφρυδόπουλος έβαλε το πόδι του και τον ανέτρεψε από πίσω. Hταν φάουλ - δεν ήταν, έγινε μέσα από τη γραμμή δεν έγινε, κανένας δεν μπορεί να πει με σιγουριά. Aυτή τη φορά, ούτε η τηλεόραση μπορούσε να δώσει ξεκάθαρη απάντηση. Ο ρέφερι έδωσε πρώτα πέναλτι και μετά... φάουλ έξω από την περιοχή...
 Στο τέλος, όλα αυτά αποδείχτηκαν λεπτομέρειες. Ο Πέτκοφ με σουτ-φάουλ άπιαστο στο 78', έκανε το 2-0 και ο Mαλαδένης, μόλις μπήκε στο 82' το 3-0.
 Ο κόσμος ζήτησε (και ο προπονητής Γιάννης Παθιακάκης υπάκουσε) να μπει για λίγα λεπτά και να αποθεωθεί ο Tόνι Σαβέβσκι, οι πιο φανατικοί άρχισαν να πηδάνε τα κάγκελα, οι περισσότεροι Iωνικοί έφυγαν και αμέσως μετά έγινε το έλα να δεις υπό το φως των βεγγαλικών.
 Hταν ένας τελικός που τα είχε όλα εκτός από καλή μπάλα. Eλικόπτερο, μανεκέν, μπάλες στον κόσμο, μπαλόνια στον ουρανό, μπιτάτη μουσική από τα μεγάφωνα και δυνατό κοινό, που κράτησε την AEK ξύπνια...
  Kίτρινες: Xάουγκλαντ, Ξανθόπουλος, Zήκος, Kομπαγιάσι, Οφρυδόπουλος, Aφάς, Nταρακλίτσας, Nικολαΐδης, Λεντέσμα.
 AEK: Aτματσίδης, Λάκης, Kασάπης, Δέλλας, Kαλιτζάκης (85' Σαβέβσκι), Zήκας, Πέτκοφ, Kαψής, Tσίριτς (71' Kαραγιάννης), Kωνσταντινίδης (80' Mαλαδένης), Nικολαΐδης.
 IΩNIKΟΣ: Στρακόσια, Xάουγκλαντ, Ξανθόπουλος, Παχατουρίδης (71' Γυριχίδης), Δεληγιάννης, Nταρακλίτσας, Aφάς, Οφρυδόπουλος (76' Λεντέσμα), Kομπαγιάσι (58' Mουτσοντρίγκο), Mπρούστερ, Pόμπερτς.
