«Η Εκκλησία είναι ελεύθερη να διατυπώσει τη γνώμη της, βάσει της χριστιανικής διδασκαλίας και δεσμεύεται από τους ιερούς κανόνες. Δεν δεσμεύεται από τους νόμους. Εάν υποτεθεί ότι υπάρχει νόμος που είναι αντίθετος στους ιερούς κανόνες, θα αποφασίσει με γνώμονα τους ιερούς κανόνες».* Ο μητροπολίτης Πειραιώς Καλλίνικος, από τη θέση του εκπροσώπου Tύπου, μιλώντας 
για το θέμα της αναγραφής του θρησκεύματος, παρέπεμψε στους ιερούς κανόνες που, όπως είπε, είναι πάνω από τους νόμους. Επικαλέστηκε όμως και δύο νόμους, για να υποστηρίξει ότι «επιβάλλεται» η αναγραφή του θρησκεύματος στις αστυνομικές ταυτότητες. «Ο νόμος 1599/1986 όπως συνεπληρώθη και τροποποιήθηκε από τον νόμο 1988/1991 λέγει ποια στοιχεία είναι υποχρεωτικά. Μεταξύ αυτών είναι και η αναγραφή του θρησκεύματος. Προαιρετική αναγραφή είναι μόνον η ομάδα αίματος κι αν είναι κάποιος δωρητής οργάνων σώματος».
 Συμπλήρωσε όμως ότι «αυτή τη στιγμή δεν υπάρχει απόφαση της Συνόδου. Αυτή είναι η γενική γραμμή της Συνόδου για το θέμα». Με τη «γενική γραμμή» της Συνόδου δεν φαίνεται να συμπλέει ο μητροπολίτης Ζακύνθου Χρυσόστομος, που είπε 
ότι «σαν χριστιανός θα αξιώσω να γράψουν το θρήσκευμα στις ταυτότητες αλλά μπορώ αυτό να το επιβάλω και στον καθένα που έχει "χλιαρή πίστη"; Νομίζω πως πρέπει να πάμε σε προαιρετική αναγραφή». 
 Μεγάλο ζήτημα, κατά τον Καλλίνικο, είναι η αναγραφή στις αστυνομικές ταυτότητες του «666». Τέλος, μιλώντας για το θέμα της πολιτικής κηδείας, υποστήριξε: «Αυτός ο όρος μόνο γέλωτα μπορεί να προκαλέσει. Ο καθένας είναι ελεύθερος να ταφεί όπως θέλει, ουδείς νόμος τού επιβάλλει ψαλμωδία». 
 Παράλληλα οι παρεκκλησιαστικές οργανώσεις συνεχίζουν να προκαλούν τριγμούς και 
αντιθέσεις στο εσωτερικό της Ιεράς Συνόδου. Η δημοσιοποίηση όσων είπε ο μητροπολίτης Κοζάνης Αμβρόσιος, κατά τη διάρκεια του διορθόδοξου θεολογικού συνεδρίου την περασμένη Κυριακή, για τις παραεκκλησιαστικές οργανώσεις συνδέοντας τη δράση τους με τη χούντα, προκάλεσαν και γραπτή αντίδραση του κ. Καλλίνικου, ο οποίος χθες, μετά τη συνεδρίαση της Διαρκούς Ιεράς Συνόδου, είπε 
ότι «οι αδελφότητες βγάζουν εκλεκτά προϊόντα». Και θεωρώντας προφανώς ότι ο Aρχιεπίσκοπος Χριστόδουλος είναι ένα από αυτά τα προϊόντα, συμπλήρωσε: «Βρείτε 
