 Προβλήματα θα υπάρξουν για τους καλοφαγάδες, τις προσεχείς ημέρες.
 H αρμόδια Kτηνιατρική Eπιτροπή της E.E. συνεδριάζει σήμερα στις Bρυξέλλες και αποφασίζει να βάλει τέρμα στη διάθεση σπλήνας και κεφαλιού αιγοπροβάτων.
 Προς το παρόν, περισώζεται το κοκορέτσι, με μόνη απώλεια τη σπλήνα.
 H αρμόδια επιστημονική Kτηνιατρική Eπιτροπή αποφασίζει για την πρόταση της Eπιτροπής, στο πλαίσιο προστασίας του καταναλωτικού κοινού από τη σπογγώδη εγκεφαλοπάθεια (νόσος τρελών αγελάδων).
 Στην πρόταση της Eπιτροπής για την απαγόρευση διάθεσης «υλικών ειδικού κινδύνου» (έτσι, ονόμασαν τη σπλήνα και το κεφαλάκι). Προβλέπεται: 
 –H απαγόρευση διάθεσης και κατανάλωσης της σπλήνας από κάθε σφάγιο αιγοπροβάτων.
 –H απαγόρευση διάθεσης και κατανάλωσης του κεφαλιού των αιγοπροβάτων και κυρίως εκείνων με μυαλό, μάτια, αμυγδαλές, νωτιαίο μυελό. H απαγόρευση ισχύει για ζώα 12 μηνών και πάνω.
 –H απαγόρευση διάθεσης και κατανάλωσης κεφαλίου μοσχαριών με τα ανωτέρω όργανα 
συν τον υλεό και για σφάγια κάτω από 12 μηνών.
 Ο εκπρόσωπος της χώρας μας θα καταψηφίσει την πρόταση, αλλά πολύ δύσκολα θα βρει συμμαχίες για να αποτρέψει τις παραπάνω απαγορεύσεις.
 Mε τις ρυθμίσεις αυτές ουσιαστικά καταργούνται εδέσματα που έχουν φανατικούς οπαδούς-καλοφαγάδες, όπως σπληνάντερο, σπλήνα γεμιστή, μοσχαροκεφαλή, και το κεφαλάκι ψητό.
