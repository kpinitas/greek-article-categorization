Ενα ακόμη αρνητικό ρεκόρ, το όγδοο σε 11 ημέρες, κατέγραψε χθες το ευρώ, υποχωρώντας κάτω και από τα 84, 40 σεντς.
 Και σαν να μην έφθαναν τα προβλήματά του, οι Ευρωπαίοι τα 'βαλαν με το ΔΝΤ, λόγω των προχθεσινών παραινέσεων του εκπροσώπου του Μάικλ Μούσα, για στήριξη του καταρρέοντος ευρώ.
 Το ευρωπαϊκό νόμισμα έφθασε έως τα 84, 39 σεντς, για να ανακάμψει λίγο πάνω από
το επίπεδο αυτό αργότερα. Σε επίπεδα ρεκόρ υποχώρησε και έναντι του γεν και του ελβετικού φράγκου.
 Αφορμή για τη νέα κατρακύλα στάθηκαν τα στοιχεία του γερμανικού ινστιτούτου Ifo. Ο δείκτης για το κλίμα που επικρατεί στις επιχειρήσεις της Δυτ. Γερμανίας
 Η συνεχιζόμενη κατρακύλα του ευρώ αυξάνει τις φωνές που ζητούν παρέμβαση για τη στήριξή του. Μετά τον εκπρόσωπο του ΔΝΤ Μάικλ Μούσα, ο πρόεδρος της Γερμανικής Ενωσης Τραπεζών Μάρτιν Χέφνερ κάλεσε την ΕΚΤ να σκεφτεί το ενδεχόμενο παρέμβασης, αν το ευρώ υποχωρήσει κι άλλο.
 Πάντως ο διοικητής της Κεντρικής Τράπεζας της Πορτογαλίας Βίτορ Κονστάντσιο επιτέθηκε χθες κατά του ΔΝΤ, χαρακτηρίζοντας άστοχες τις δηλώσεις Μούσα. «Εκανε κάποιες δηλώσεις που θεωρώ ότι είναι άστοχες και τις οποίες δεν κάνει συνήθως κάποιος στη δική του θέση».
  Στη διαμάχη παρενέβη ωστόσο, χθες, ο ίδιος ο γενικός διευθυντής του ΔΝΤ Χορστ Κέλερ, λέγοντας ότι η παρέμβαση για στήριξη του ευρώ δεν θα πρέπει να αποτελεί «ταμπού». «Δεν υπάρχει αμφιβολία... ότι το ευρώ είναι υποτιμημένο πάρα πολύ υποτιμημένο. Κατά την άποψη μου, είναι ολοφάνερο ότι μία παρέμβαση δεν μπορεί να αποτελεί ταμπού, γιατί είναι ένα από τα μέσα που οι κεντρικές τράπεζες ή οι κυβερνήσεις διαθέτουν».
  Ανησυχία για την πτώση του ευρώ εξέφρασε και ο Ιάπωνας υφυπουργός Οικονομικών Χαρουκίρο Κουρόντα, που τόνισε ότι συμμερίζεται την άποψη των Ευρωπαίων ότι η πρόσφατη πτώση του ευρώ δεν δικαιολογείται από τα θεμελιώδη οικονομικά μεγέθη. Πρόσθεσε όμως ότι θα είναι πρόβλημα αν δεν ανακάμψει σύντομα.
 Παράγοντες της αγοράς πάντως εκτιμούν ότι μία μονομερής παρέμβαση από την ΕΚΤ,
χωρίς δεσμεύσεις για οικονομικές μεταρρυθμίσεις ή αμερικανική βοήθεια, δύσκολα
 Και βέβαια, όπως επισημαίνει χρηματομεσίτης του Λονδίνου, η Αμερική δεν θα παρέμβει χωρίς αντάλλαγμα. «Υπάρχει ανάγκη για θεμελιώδεις διαρθρωτικές αλλαγές στην Ευρώπη. Και αν η αμερικανική FED συμφωνήσει να στηρίξει το ευρώ, θα θέλει κάτι σε αντάλλαγμα όπως βεβαιώσεις ότι θα γίνουν οι διαρθρωτικές αλλαγές», ομολογεί με αρκετό κυνισμό ο εν λόγω χρηματομεσίτης, απηχώντας ωστόσο -ίσως με τον καλύτερο τρόπο- το πώς οι διεθνείς αγορές και οι εκπρόσωποί τους συνδέουν την πτώση του ευρώ με τη μεγαλύτερη φιλελευθεροποίηση
της αγοράς εργασίας και της κοινωνικής ασφάλισης. Ως γνωστόν είναι τα μόνα κάστρα που δεν έχουν ακόμη πλήρως παραδοθεί στην παγκοσμιοποίηση του νεοφιλελευθερισμού.
