Με το φιλόδοξο στόχο να κατακτήσει το 5% της τραπεζικής αγοράς ξεκινάει σήμερα τη λειτουργία της η Νοva Bank. 
 Οι πρόεδροι των δύο ομίλων, οι οποίοι συνεργάστηκαν για τη δημιουργία της νέας
Ομίλου της ΒCP, ανακοίνωσαν χθες τους στόχους και το πρόγραμμα λειτουργίας της
 Με μετοχικό κεφάλαιο 50 δισ. δρχ., στο οποίο οι δύο εταίροι μετέχουν κατά 50% ο καθένας, η τράπεζα ξεκίνησε τη λειτουργία της με 45 καταστήματα συνολικά, εκ
των οποίων τα 38 εξ αυτών λειτουργούν στην ευρύτερη περιοχή των Αθηνών και τα 7 στη Θεσσαλονίκη. Το επενδυτικό πρόγραμμα της Τράπεζας προβλέπει ότι μέσα στην επόμενη τριετία θα δημιουργηθούν 120 καταστήματα σε ολόκληρη την Ελλάδα, και ο αριθμός των πελατών θα ξεπεράσει τους 350.000. Οι επενδύσεις που έχουν πραγματοποιηθεί μέχρι σήμερα υπερβαίνουν τα 10 δισ. δρχ.
 Οπως διευκρίνισε ο διευθύνων σύμβουλος της τράπεζας Γ. Πεχλιβανίδης, η Nova θα
επικεντρώσει τις δραστηριότητές της αποκλειστικά στον τομέα των ιδιωτών. Δηλαδή η Τράπεζα θα προσφέρει προϊόντα καταναλωτικής και στεγαστικής πίστης, όπως επίσης και επενδυτικά προϊόντα (αμοιβαία κεφάλαια της Ιntertrust). Αντίθετα, η τράπεζα δεν θα δραστηριοποιηθεί στον τομέα των επιχειρήσεων και του private banking. Συγκριτικό πλεονέκτημα της Τράπεζας θα είναι το «νέου τύπου», στελεχωμένο από λίγους υπαλλήλους κατάστημα, το οποίο είναι κατάλληλα διαμορφωμένο προκειμένου να εξυπηρετούνται οι πελάτες με τον καλύτερο και ταχύτερο τρόπο. 
 Αναφερόμενος στη συνεργασία των δύο Ομίλων, ο κ. Κοντομηνάς επισήμανε ότι πρόκειται για ένα τολμηρό εχγείρημα το οποίο έχει όλες τις προϋποθέσεις να πετύχει. Μάλιστα, απαντώντας σε σχετική ερώτηση ανέφερε ότι πρώτιστος στόχος για τη νέα τράπεζα δεν είναι το μερίδιο της αγοράς που θα κατορθώσει να αποκτήσει αλλά η εξυπηρέτηση με τον καλύτερο τρόπο των αναγκών του σύγχρονου ανθρώπου. Καταλήγοντας, υπογράμμισε ότι «στρατηγικά η διείσδυση της BCP και η σύνδεσή της με την Interamerican σηματοδοτεί την αφετηρία για την επιτυχή εξάπλωσή της στις αγορές των Βαλκανίων».
