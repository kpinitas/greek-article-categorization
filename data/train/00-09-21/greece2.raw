Από τη νόσο του Alzheimer προσβάλλεται ένας στους είκοσι ανθρώπους ηλικίας άνω των 65 ετών, καθώς πρόκειται για την πιο συχνή μορφή άνοιας. Σήμερα, υπολογίζεται ότι υπάρχουν σε όλο τον κόσμο 18 εκατομμύρια άνθρωποι με άνοια, ενώ ο αριθμός αυτός αναμένεται να διπλασιαστεί στις αναπτυγμένες χώρες. 
 Τα παραπάνω στοιχεία έδωσαν χθες η Ελληνική Γεροντολογική και Γηριατρική Εταιρεία και το Σωματείο Αλληλοβοήθειας Φροντιστών ALZHEIMER Αθηνών, με αφορμή
τη σημερινή Παγκόσμια Ημέρα για τη νόσο. Πρόκειται για μία εκφυλιστική πάθηση του εγκεφάλου η οποία προσβάλει τη μνήμη, τη σκέψη, τη συμπεριφορά και το συναίσθημα. Οι σημερινές θεραπευτικές δυνατότητες περιορίζονται στα αρχικά στάδια της νόσου και γι' αυτό η έγκαιρη αναγνώρισή της μπορεί να επηρεάσει την
 Η πορεία της νόσου είναι 5-20 χρόνια. Τη μακρά φροντίδα του ασθενή αναλαμβάνει
κατά κανόνα η οικογένεια. Ετσι, η νόσος επηρεάζει τη ζωή όχι μόνο των ασθενών -σήμερα περί τις 100.000 άτομα στη χώρα μας- αλλά πολύ μεγαλύτερο αριθμό ανθρώπων, που πρέπει, επίσης, να αποτελέσουν ομάδα εστίασης στην αντιμετώπιση του προβλήματος, με εκπαίδευση και κυρίως πρακτική και συναισθηματική βοήθεια.
 Η Εταιρεία τονίζει την ανάγκη για πληροφόρηση και επιμόρφωση των επαγγελματιών
υγείας γενικότερα, νομική και ασφαλιστική συμπαράσταση, καθώς και παρακίνηση της πολιτείας και όλων των αρμόδιων φορέων για δημιουργία ειδικών δομών Υγείας
