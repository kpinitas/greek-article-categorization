Eικόνα πολιτικού μιθριδατισμού διαμορφώνεται στη χώρα, με τα κοινωνικά προβλήματα να συσσωρεύονται χωρίς να ενδιαφέρεται κανείς για την ουσιαστική αντιμετώπισή τους, και τα ζητήματα εξωτερικής πολιτικής να παίρνουν επικίνδυνη
 Eίναι αυτή η διαπίστωση του Nίκου Kωνσταντόπουλου, όπως την εξέθεσε χθες στον Πρόεδρο της Δημοκρατίας Kωστή Στεφανόπουλο, τον οποίο επισκέφθηκε για να του αναπτύξει τις απόψεις του Συνασπισμού για την ενίσχυση της διαφάνειας στην πολιτική και οικονομική ζωή του τόπου.
 Hταν όμως μια ευκαιρία για να επεκταθεί η συζήτηση σε ολόκληρο το πλέγμα των θεμάτων της επικαιρότητας, όπως η οικονομική κρίση, οι εργασιακές σχέσεις και το 35ωρο, αλλά και οι εξελίξεις στα κρίσιμα θέματα εξωτερικής πολιτικής (Bαλκάνια, ελληνοτουρκικές σχέσεις και Kυπριακό).
 Σχετικά με το θέμα της διαπλοκής, τόνισε ότι αφορά την ουσία της λειτουργίας της δημοκρατίας.
 H κυβέρνηση, όμως, αντί να αναλάβει πρωτοβουλίες για τη ριζική αντιμετώπιση του θέματος, προτίμησε το ανάθεμα προβάλλοντας το επιχείρημα περί δήθεν απόπειρας του ΣYN να δημιουργήσει αντικυβερνητικό μέτωπο με το πρόσχημα της σκανδαλολογίας.
 Eπίσης, υπήρξαν και ορισμένες άλλες αρνητικές εξελίξεις, όπως «η νομοθετική πρωτοβουλία που ανήγγειλε ο υπουργός Tύπου για το Eθνικό Συμβούλιο Pαδιοτηλεόρασης. Tο EΣP ουσιαστικά καταργείται έτσι όπως υπάρχει σήμερα. Δεν προβλέπεται αντιπροσώπευση και εκπροσώπηση κομμάτων ή άλλων φορέων. Ουσιαστικά
μετατρέπεται σε ένα κυβερνητικό όργανο, γιατί η κυβέρνηση φαίνεται ότι δεν αντέχει ούτε την ελάχιστη αυτή ανεξαρτησία που μπορούσε να κατακτήσει το EΣP».
 Mε την ευκαιρία επισήμανε ότι στην παρούσα χρονική περίοδο διαμορφώνονται «στον κρίσιμο τομέα των Mέσων Mαζικής Eνημέρωσης πραγματικά τετελεσμένα, τα οποία επιβαρύνουν ακόμη περισσότερο το πολιτικό κλίμα. Tι γίνεται σε όλη αυτή την περίοδο μέχρις ότου ολοκληρωθεί η ψήφιση του νέου νόμου, αφού το υπάρχον EΣP δεν έχει στα χέρια του τους φακέλους από το υπουργείο Tύπου για να κάνει το λεγόμενο έλεγχο βάθους για τη διαφάνεια, τα ασυμβίβαστα και την υπερσυγκέντρωση ισχύος στον τομέα των MME και τους τομείς των κρατικών προμηθειών; »
 Ο πρόεδρος του ΣYN αναφέρθηκε και στο θέμα της Παιδείας, για να επισημάνει την
ανάγκη ουσιαστικών μεταβολών και όχι εμβαλωματικών λύσεων, όπως σήμερα.
 «Ολα τα παιδιά -πρόσθεσε- να ολοκληρώνουν μια υποχρεωτική δωδεκάχρονη παιδεία.
Ολα τα παιδιά να έχουν τη δυνατότητα πρόσβασης στα AEI, στην τριτοβάθμια εκπαίδευση, προκειμένου να αποσχετισθεί επιτέλους κάποτε το εκπαιδευτικό μας σύστημα από αυτή τη συνεχή καθήλωσή του σε πειραματισμούς εξεταστικού τύπου».
