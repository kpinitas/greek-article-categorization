 Σενάρια αμερικανικής επέμβασης κυκλοφορούν για την επαύριο των εκλογών στη Γιουγκοσλαβία, μαζί με άφθονα κεφάλαια, καθώς πλησιάζει η εκλογική αναμέτρηση,
από την οποία η Ουάσιγκτον θέλει να εξασφαλίσει την πτώση του Μιλόσεβιτς. 
 Η Σερβία έχει γίνει τόπος προορισμού 77 εκατομμυρίων δολαρίων ώς τώρα, σύμφωνα
με τον αμερικανικό Τύπο, ο οποίος σχολιάζει πως οι ΗΠΑ θέλουν με τα λεφτά να κάνουν ό,τι δεν μπόρεσαν να κάνουν με τις βόμβες του ΝΑΤΟ, να ξεφορτωθούν τον Μιλόσεβιτς. Αμερικανοί αξιωματούχοι οργανώσεων βοήθειας και στελέχη επιχειρήσεων έχουν κατεβεί στη Σερβία, με στόχο να ενισχύσουν τη διασπασμένη αντιπολίτευση, εν όψει των εκλογών. Οργανώνουν γραφεία κομμάτων, τα εξοπλίζουν
με υπολογιστές και φαξ κι εκπαιδεύουν κομματικά στελέχη. Στη Σερβία έχουν κατεβεί ειδικά στελέχη για δημοσκοπήσεις, που θα εργαστούν για λογαριασμό των κομμάτων της αντιπολίτευσης. Είναι υπάλληλοι της ίδιας εταιρείας, με έδρα στη Νέα Υόρκη, που έκανε δημοσκοπήσεις για λογαριασμό του προέδρου Κλίντον.
 Το υπουργείο Eξωτερικών ανακοίνωσε και επίσημα ότι η Ουάσιγκτον είναι έτοιμη να άρει τις κυρώσεις που έχει επιβάλει στη Σερβία, αν μετά τις τριπλές εκλογές
 Πάντως, το Βελιγράδι καταγγέλλει ότι η διεξαγωγή ΝΑΤΟΪκών ασκήσεων στη γειτονική Ρουμανία έχει στόχο την αποσταθεροποίηση της Γιουγκοσλαβίας. Ο υπουργός Πληροφοριών Γκόραν Μάτιτς είπε ότι μετά την ήττα της αντιπολίτευσης από τις εκλογές θα ενεργοποιηθεί το σχέδιο Α των ΗΠΑ, δηλαδή εκκλήσεις από την
αντιπολίτευση για λαϊκή εξέγερση. Το σχέδιο θα αποτύχει και θα εφαρμοστεί αμέσως το σχέδιο Β, που προβλέπει επέμβαση NATΟΪκών αεροπορικών δυνάμεων, με τη συμμετοχή 300 Ρουμάνων στρατιωτών. Η Ρουμανία διέψευσε τα σενάρια.
 Αλλες εκτιμήσεις αναφέρουν ότι ο πρόεδρος Κλίντον εξετάζει και τη χρήση βίας, προκειμένου να πετύχει την αποκαθήλωση του Μιλόσεβιτς. Βία προβλέπεται αν ο Μιλόσεβιτς, βλέποντας ότι χάνει, στείλει δυνάμεις στο Μαυροβούνιο ή το Κοσσυφοπέδιο, στην ΠΓΔΜ, μεταξύ πρώτου και δεύτερου γύρου, και ταυτοχρόνως καλέσει την πατρίδα σε συστράτευση. Προβλέπεται ακόμα αν, σε περίπτωση νίκης του Μιλόσεβιτς με βία και νοθεία, οι Αλβανοί στο Κοσσυφοπέδιο επιτεθούν στους σερβικούς θυλάκους. Τότε όμως οι ΗΠΑ θα δυσκολευτούν να εξασφαλίσουν την υποστήριξη της Ευρώπης. Η εφημερίδα «Ρεπούμπλικα» γράφει ότι για τους λιγοστούς Αμερικανούς που παρακολουθούν τα τεκταινόμενα στα Βαλκάνια, όλο το πρόβλημα είναι να φύγει από τη μέση ο Μιλόσεβιτς. Για την επόμενη μέρα δεν ενδιαφέρεται κανείς -ας ασχοληθούν με αυτό οι Ευρωπαίοι.
 Ο πρόεδρος των ΗΠΑ, Μπιλ Κλίντον, δήλωσε ότι αν ο Μιλόσεβιτς κερδίσει με νοθεία, ο κόσμος πρέπει να του στερήσει οποιαδήποτε νομιμοποίηση του έχει τυχόν απομείνει, ώστε οι αντίπαλοί του να γκρεμίσουν το καθεστώς του και να αναπτυχθούν οι δυνάμεις της αλλαγής. 
Mε τους λαγούς και τα τρωκτικά τα βάζει ο Mιλόσεβιτς
 «Ποντίκια και ύαινες» αποκάλεσε την αντιπολίτευση ο πρόεδρος της Γιουγκοσλαβίας Σλόμπονταν Μιλόσεβιτς σε ομιλία του στο Μαυροβούνιο, αλλά οι δημοσκοπήσεις εξακολουθούν να δίνουν το προβάδισμα στον αντίπαλό του Βόισλαβ Κοστούνιτσα, ο οποίος έκανε χθες την τελευταία προεκλογική συγκέντρωση στο Βελιγράδι.
 Ο Σλόμπονταν Μιλόσεβιτς έφθασε στο Μαυροβούνιο με ελικόπτερο, που προσγειώθηκε
σε άγνωστη τοποθεσία, κοντά στην πόλη Μπεράνε. Αμέσως μεταφέρθηκε με ισχυρή συνοδεία σε στρατιωτική βάση της πόλης, στην οποία έκανε και την ομιλία του. Περίπου 400 στρατιώτες και Σέρβοι αστυνομικοί φρουρούσαν την περιοχή. Πάνοπλοι
αστυνομικοί του Μαυροβουνίου είχαν κλείσει το δρόμο προ το κέντρο της πόλης λίγα χιλιόμετρα μακρύτερα από τη βάση. Το γεγονός ότι ο Μιλόσεβιτς έκανε συγκέντρωση μέσα στη βάση δείχνει πόσο έχει αυξηθεί η ένταση στο Μαυροβούνο, λόγω των εκλογών. Η επίσκεψη του Μιλόσεβιτς είχε σκοπό να δείξει στη Δύση και στους αντιπάλους του ότι ο πρόεδρος μπορεί να ταξιδεύει στο Μαυροβούνιο.
 Ο Γιουγκοσλάβος πρόεδρος αποκάλεσε την αντιπολίτευση «λαγούς, αρουραίους και ύαινες», που θέλουν να γκρεμίσουν το γιγάντιο κράτος της Γιουγκοσλαβίας και κάλεσε το λαό να σκεφθεί καλά πριν ψηφίσει. Το Δημοκρατικό Κόμμα του φιλομεταρρυθμιστή προέδρου του Μαυροβουνίου Μίλο Τζουκάνοβιτς χαρακτήρισε την επίσκεψη «στρατιωτική άσκηση». «Θα ήταν γεγονός αν δεν είχε (ο Μιλόσεβιτς) υποβαθμίσει (με συνταγματικό πραξικόπημα) το Μαυροβούνιο στο επίπεδο του Ποζάρεβατς», ανακοίνωσε το κόμμα, συγκρίνοντας την ομόσπονδη δημοκρατία με τη γενέτειρα πόλη του προέδρου.
 Οι δημοσκοπήσεις συνεχίζουν να φέρνουν τον Κοστούνιτσα μπροστά από τον Μιλόσεβιτες και μάλιστα με μεγάλη διαφορά. Χθες υποψήφιος της αντιπολίτευσης για τις προεδρικές εκλογές κατηγόρησε σε ομιλία του στη Νις το Βελιγράδι ότι ετοιμάζει νοθεία για την Κυριακή. Περίπου 100.000 άτομα συμμετείχαν στην τελευταία προεκλογική συγκέντρωση της αντιπολίτευσης, χθες, στη γιουγκοσλαβική
 Τρία μέλη ένοπλης αλβανικής αυτονομιστικής οργάνωσης σκοτώθηκαν προχθές, κοντά
στο χωριό Ντομπρόσιν, στην ουδέτερη ζώνη μεταξύ Κοσόβου και Σερβίας, σε συγκρούσεις με γιουγκοσλαβικές δυνάμεις ασφαλείας, ανέφεραν μέσα ενημέρωσης του Κοσόβου. Οι νεκροί ήταν Αλβανοί από την πόλη Πρίζρεν και ένα γειτονικό χωριό και μέλη του Απελευθερωτικού Στρατού του Πρέσεβο, της Μέντβεντια και του
Μπουγιάνοβατς, έγραψε η αλβανική εφημερίδα «Κόχα Ντιτόρε». Στην περιοχή, που είναι σερβικό έδαφος, έχει αρμοδιότητα μόνο η σερβική αστυνομία. Οι συγκρούσεις άρχισαν τη Δευτέρα και διήρκεσαν ώς την Τρίτη.
