Tην άποψη ότι δεν περιμένει το πρόσφατο μη αναμενόμενο ράλι του Xρηματιστηριίου Aθηνών να έχει διάρκεια, διατυπώνει σε έκθεση της για τις αναδυόμενες αγορές η Schroder Salomon Smith Barne y(SSSB) που έχει ημερομηνία 20 Σεπτεμβρίου.
 Οι λόγοι που οδηγούν την SSSB σ' αυτή την εκτίμηση είναι ότι οι αποτιμήσεις των εταιρειών μικρής και μεσαίας κεφαλαιοποίησης δεν είναι ακόμη ελκυστικές σε
σχέση με την υπόλοιπη Eυρώπη, ότι το πρόσφατο ράλι μείωσε την απόσταση που χώριζε τις φθηνότερες αποτιμήσεις κερδών της ελληνικής αγοράς σε σχέση με τις άλλες των δυτικοευρωπαϊκών αγορών και ότι η κερδοφορία των ελληνικών εταιρειών
δεν αναμένεται να είναι υψηλότερη εκείνης των πορτογαλικών, ισπανικών και ιρλανδέζικων εταιρειών το 2001.
 Ομως, η ίδια έκθεση παραθέτει και λόγους που κάνουν την αγορά ελκυστική, όπως
τη μεγάλη μείωση των επιτοκίων, την αναβάθμιση της Σοφοκλέους στους δείκτες της MSCI από την 31η Mαΐου του 2001, το αυστηρότερο θεσμικό πλαίσιο για εναρμόνιση με τα ισχύοντα στις άλλες ευρωπαϊκές χρηματιστηριακές αγορές και, τέλος, την ύπαρξη «αξίας» σε τραπεζικές μετοχές του κλάδου των τηλεπικοινωνιών. 
 Γι' αυτούς τους λόγους, η SSSB έθεσε σαν στόχο για τον γενικό δείκτη του Xρηματιστηρίου της Aθήνας στο τέλος του χρόνου τις 4.476 μονάδες. 
