 Καταφέρνουν έτσι και μεροκάματο να βγάζουν από τις έντονες ενδοσυνεδριακές διακυμάνσεις, αλλά και καθοδηγούν τις τιμές των μετοχών σε επίπεδα τέτοια, που
να ευνοούν τοποθετήσεις με περισσότερο μακροπρόθεσμο επενδυτικό ορίζοντα. Τα βραχυπρόθεσμα κέρδη, αλλά και το «χτίσιμο θέσεων» είναι άλλωστε ζητούμενο τόσο
από την πλευρά των ξένων όσο και από την πλευρά των εγχώριων θεσμικών χαρτοφυλακίων, που την περιόδο αυτή πρωτοστατούν με τις κινήσεις τους στη διαμόρφωση των τιμών και των τάσεων της ελληνικής αγοράς. 
 Κατά τη χθεσινή συνεδρίαση, πάντως, η οποία διακρίθηκε για την υποτονικότητα στις συναλλαγές και τη μείωση του τζίρου κάτω από τα 100 δισ. δρχ. (95 δισ. δρχ.) φάνηκε ότι και οι δύο πλευρές ήταν περισσότερο πωλητές, παρά αγοραστές. Ετσι, παρά το πρόσκαιρο αγοραστικό ενδιαφέρον που εκδηλώθηκε με επίκεντρο τις τραπεζικές μετοχές και άλλα blue chips, ωθώντας το γενικό δείκτη πάνω από τις 4.200 μονάδες, στη συνέχεια οι πωλητές υπερίσχυσαν και σταδιακά ή αγορά ακολούθησε αντίθετη κατεύθυνση, κλείνοντας στο τέλος με συνολικές απώλειες -1, 47% στις 4.103, 01 μονάδες. Μοναδικός κλάδος που έκλεισε με θετικό πρόσημο ήταν ο ασφαλιστικός με κέρδη +0, 38%.
 Σημαντικό ρόλο στις ομολογουμένως σημαντικές απώλειες του γενικού δείκτη διαδραμάτισε η μετοχή του ΟΤΕ, που πιέστηκε έντονα από ρευστοποιήσεις (πάνω από 1, 6 εκατ. τεμάχια άλλαξαν χέρια), κλείνοντας κατά -3, 58% χαμηλότερα. Πωλήσεις υπήρξαν και σε σειρά άλλων ισχυρών τίτλων, όπως της Εθνικής (-1, 55%),
 Στα αρνητικά της χθεσινής χρηματιστηριακής ημέρας και οι πωλήσεις που εκδηλώθηκαν, με επίκεντρο τον κατασκευαστικό κλάδο (-4, 89%), μετά την πληροφορία ότι το νομοσχέδιο για τα κίνητρα συγχώνευης των τεχνικών εταιρειών θα καθυστερήσει. 
 Η ευκολία, ωστόσο, με την οποία οι αγοραστές απορροφούσαν την προσφορά των τίτλων, κατέδειξε γι' άλλη μια φορά ότι το αγοραστικό ενδιαφέρον δεν εκλείπει στη Σοφοκλέους, παρά τα αρνητικά μηνύματα που εκπέμπονται από το διεθνές σκηνικό σε ό,τι αφορά τις τιμές του πετρελαίου και του ευρώ. Οι ξένοι θεσμικοί
επενδυτές εξακολουθούν να τοποθετούνται σε μετοχικούς τίτλους με αξιόλογα θεμελιώδη μεγέθη, πλην όμως το πράττουν με τρόπο όχι προκλητικό και σε βαθμό που να μην επηρεάζει την αγορά συνολικά. Κάποιοι εξ αυτών, που ανήκουν σε emerging funds, πρωτοστατούν και σε βραχυπρόθεσμες κινήσεις, αγοράζοντας και πουλώντας μετοχές ενοσυνεδριακά ή σε ορίζοντα δύο-τριών ημερών. Την ίδια τακτική ακολουθούν και οι εγχώριοι θεσμικοί επενδυτές, οι οποίοι, ωστόσο, σε αυτή τη φάση «βιάζονται» να καταγράψουν έστω και περιορισμένα κέρδη, προκειμένου να βελτιώσουν τις αποδόσεις τους αλλά και τις λογιστικές καταστάσεις του 9μήνου. 
 Σε κάθε περίπτωση, πάντως, ο χρόνος των 10 συνεχόμενων συνεδριάσεων που έχει ξοδέψει η Σοφοκλέους κινούμενη σταθερά πάνω από τις 4.000 μονάδες (με εξαίρεση
την Τετάρτη 13 Σεπτεμβρίου, όταν ο γενικός δείκτης έκλεισε στις 3.990 μονάδες)
είναι αρκετός, σύμφωνα με χρηματιστηριακούς αναλυτές, ώστε να συμπεράνει κάποιος με σχετική ασφάλεια ότι την περίοδο αυτή η αγορά βρίσκεται σε φάση συσσώρευσης.
 Η περαιτέρω πορεία της αγοράς, που επί του παρόντος προδιαγράφεται θετική, εξαρτάται βέβαια σε μεγάλο βαθμό από τις εξελίξεις στο διεθνές οικονομικό περιβάλλον. Μέχρι τώρα, πάντως, η Σοφοκλέους δείχνει ότι απολαμβάνει της εμπιστοσύνης των διεθνών κεφαλαίων, τα οποία άλλωστε την αντιμετωπίζουν ως ασφαλέστερο καταφύγιο σε σχέση με τις άλλες ευρωπαϊκές αναδυόμενες αγορές, οι οποίες σε αυτή τη φάση αποδεικνύονται περισσότερο ευαίσθητες.
