Mε αφορμή τις δηλώσεις του υπουργού Tύπου, ότι η Διεύθυνση Eποπτείας του υπουργείου του απέστειλε από τις 10 Mαρτίου έγγραφο προς το σύνολο των τηλεοπτικών σταθμών της χώρας -που συμμετέχουν στη διαγωνιστική διαδικασία για
τη χορήγηση άδειας λειτουργίας- με το «οποίο προβαίνει σε συγκεκριμένες παρατηρήσεις, καλώντας τους σταθμούς να συμμορφωθούν προς το ισχύον νομικό πλαίσιο», ο βουλευτής του ΣYN Π. Λαφαζάνης ζητάει να κατατεθεί στη Bουλή το έγγραφο αυτό, με τις σχετικές παρατηρήσεις της υπηρεσίας για τον κάθε σταθμό ξεχωριστά. Kαθώς και κάθε άλλο έγγραφο ή αλληλογραφία που έχει μεσολαβήσει έκτοτε ανάμεσα στην υπηρεσία του υπουργείου και τους τηλεοπτικούς σταθμούς.
 Ο βουλευτής αναφέρει επίσης πως σύμφωνα με το άρθρο 19 του ν. 2644/98, οι τηλεοπτικοί σταθμοί θα έπρεπε μέχρι τις 30 Mαρτίου 2000, μέσα σε μια προθεσμία
δηλαδή 20 ημερών, να απαντήσουν στο εν λόγω έγγραφο και ζητάει από τον υπουργό
 Σε ποιούς τηλεοπτικούς και ραδιοφωνικούς σταθμούς οι ιδιοκτήτες ή οι βασικοί μέτοχοι καλύπτονται από εταιρείες holding του εξωτερικού. Σε ποιούς σταθμούς συγκεκριμένα τέτοιες ξένες εταιρείες εμφανίζονται να ελέγχουν μερίδια του μετοχικού κεφαλαίου. Ποιες είναι αυτές οι εταιρείες, ποια είναι η έδρα τους, πότε συνεστήθησαν, ποια ποσοστά του μετοχικού κεφαλαίου ελέγχουν και ποια πρόσωπα τις εκπροσωπούν στην Eλλάδα.
 Ποιοι σταθμοί απάντησαν εμπροθέσμως στις «παρατηρήσεις» και ποιοι όχι, καθώς και το περιεχόμενο αυτών των απαντήσεων και των σχετικών συμπληρωματικών στοιχείων που κατέθεσαν.
 Pωτάει ακόμη τον υπουργό: Tι προτίθεται να κάνει με τους τηλεοπτικούς σταθμούς
που έχουν παρανομήσει, παραβιάζοντας τη σχετική προθεσμία για τις απαντήσεις τους ή δεν έχουν απαντήσει ακόμα, καθώς και γιατί έχει καθυστερήσει και δεν έχει καταθέσει μέχρι τώρα, όπως ορίζει ο νόμος, τους φακέλους των τηλεοπτικών σταθμών στο EPΣ, με αποτέλεσμα να συνεχίζεται ένα όργιο αγοραπωλησιών στο χώρο
