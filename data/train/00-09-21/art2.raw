πρεμιέρα του «Πανοράματος» το Σάββατο γίνεται με... καουμπόηδες του Διαστήματος. Η ταινία του Κλιντ Ιστγουντ «Space Cowbo ys» που άνοιξε και τη φετινή Μόστρα στη Βενετία, πριν από λίγο καιρό, «ανοίγει» και το 13ο Πανόραμα Ευρωπαϊκού Κινηματογράφου της «Ε». Ο Ιστγουντ, παρέα με τον Ντόναλντ Σάδερλαντ, τον Τόμι Λι Τζόουνς, τον Τζέιμς Γκάρνερ και το διαστημόπλοιό τους θα «κατακτήσουν» την οθόνη του «Παλλάς» το Σάββατο στις 10 μ.μ. 
  Το μεγάλο αφιέρωμα στον Ετορε Σκόλα με οκτώ συνολικά ταινίες, από «Το μεγάλο
σαφάρι» έως «Το ρομάντσο ενός φτωχού νέου», την τελευταία ταινία του που γυρίστηκε πριν από πέντε χρόνια. Η Μόνικα Βίτι, ο Μαρτσέλο Μαστρογιάνι, η Αννα
Μανιάνι, η Σοφία Λόρεν, ο Νίνο Μανφρέντι, ο Αλμπέρτο Σόρτι και άλλα αστέρια της 7ης τέχνης θα παρελάσουν στο φετινό «Πανόραμα». 
  Το αφιέρωμα στον έτερο Ιταλό σκηνοθέτη Βαλέριο Ζουρλίνι, με οκτώ επίσης ταινίες, ανάμεσά τους και οι κλασικές «Το κορίτσι με τη βαλίτσα», «Βίαιο καλοκαίρι», «Η έρημος των Ταρτάρων». 
  Δέκα ταινίες με το σημαντικό Βρετανό ηθοποιό Ντερκ Μπόγκαρντ, όπως «Το τηλεφώνημα που σκοτώνει», «Ο υπηρέτης», «Η μοίρα τους ήταν γραμμένη με αίμα», καθώς και μια νέα κόπια του φιλμ «Θάνατος στη Βενετία». 
  Τις ταινίες, όπως και τον ίδιο, τον Aμερικανό σκηνοθέτη ταινιών τρόμου Ρότζερ Κόρμαν. Θα προβληθούν ο «Κύκλος του Εντγκαρ Αλαν Πόε», «Η πτώση του οίκου των Ασερ», «Το εκκρεμές της αγωνίας» και το «Κοράκι». 
  Τρεις ταινίες, της μεξικανικής περιόδου, του Λουίς Μπουνιουέλ για τα 100 χρόνια από το θάνατό του, «Το ανέβασμα στον ουρανό», την «Εγκληματική ζωή του Archibaldo de la Cruz» και «Ναζαρέν». 
  Τις 11 ταινίες του διαγωνιστικού τμήματος. Πρόεδρος της φετινής επιτροπής είναι ο Aμερικανός Χιου Χάντσον, τιμημένος με Οσκαρ για την ταινία του «Οι δρόμοι της φωτιάς» σε μουσική Βαγγέλη Παπαθανασίου. 
  Τις αβάν-πρεμιέρ προβολές ταινιών όπως «Shaft», «Δάσκαλος για κλάματα», «Πιστά ερωτευμένοι» (Keeping the faith) του Εντουαρντ Νόρτον, «Lune Papa», «Ο δρόμος για το σπίτι» του Ζανγκ Γιμού κ.ά. Σε αβάν-πρεμιέρ θα προβληθεί και η νέα ταινία του Διονύση Γρηγοράτου «Κανείς δε χάνει σ' όλα», στον κινηματογράφο
«Απόλλων» όμως (1/10) καθώς ο ήχος της ταινίας απαιτεί σύγχρονη υποδομή. 
  Οπως κάθε χρόνο, έτσι και φέτος στη διάρκεια του Φεστιβάλ θα προβληθεί και μια βουβή ταινία, συνοδευόμενη από «ζωντανή» μουσική. Πρόκειται για το ντοκιμαντέρ «Ο Nότος» (South), γυρισμένο το 1916. Μια ομάδα 27 εξερευνητών ξεκίνησε τότε από την Αυστραλία ένα ταξίδι στο Νότιο Πόλο. Το πλοίο τους καταστράφηκε, χτυπώντας στα χιόνια, έτσι κάποιοι απ' αυτούς χρειάστηκε να περπατήσουν περίπου 800 χιλιόμετρα για να βρουν βοήθεια. Το ντοκιμαντέρ ολοκληρώθηκε από ένα μέλος της αποστολής το 1919 και μετά περιέργως χάθηκε. Πριν από ενάμιση χρόνο ανακαλύφθηκε και παίχτηκε στη Ν. Υόρκη και το Λονδίνο, με εξαιρετική επιτυχία. Στο Παλλάς τη μουσική θα ερμηνεύσει στο πιάνο του ο Νίκος Πλάτανος. 
  Σε μεταμεσονύχτιες προβολές την περίφημη τετραλογία του «Πολέμου των Aστρων»
  Και μια καινοτομία. Το «Πανόραμα» φέτος πλαισιώνεται και από μια διαφορετική
έκθεση φωτογραφίας. Τη Δευτέρα στις 8 μ.μ. στη Στοά του Βιβλίου θα εγκαινιαστεί με τίτλο «Ενας κριτικός κινηματογράφου φωτογραφίζει», με φωτογραφίες προσωπικοτήτων της 7ης Tέχνης που τράβηξε ο Νίνος Φένεκ Μικελίδης στα 30 χρόνια της καριέρας του. Η έκθεση θα διαρκέσει έως τις 7 Οκτωβρίου. 
