Αμφιβολίες για το ενδεχόμενο σύγκλησης νέας ισραηλο-παλαιστινιακής συνόδου στο
άμεσο μέλλον εξέφρασε χθες ο Ισραηλινός πρωθυπουργός, Εχούντ Μπάρακ, εκτιμώντας ότι οι συνθήκες δεν έχουν «ωριμάσει». Την ίδια ώρα, ο πρώην πρωθυπουργός και νυν υπουργός Περιφερειακής Ανάπτυξης του Ισραήλ, Σιμόν Πέρες,
κάνει έκκληση για συμβιβασμό για να μη γίνει η Παλαιστίνη ένα νέο Κόσοβο.
 «Δεν έχω ακούσει να γίνεται λόγος για σύγκληση συνόδου κορυφής και έχω αμφιβολίες για το εάν οι συνθήκες είναι ώριμες για μια τέτοια συνάντηση», δήλωσε ο Ε. Μπάρακ σε ισραηλινούς ραδιοφωνικούς σταθμούς. Τη Δευτέρα, ο Παλαιστίνιος ηγέτης, Γιάσερ Αραφάτ, είχε αναφερθεί στο ενδεχόμενο μιας νέας συνόδου, μετά το συνέδριο των Δημοκρατικών στο Λος Αντζελες, επικαλούμενος σχετικές δηλώσεις του Αμερικανού Προέδρου, Μπιλ Κλίντον. Ο Ε. Μπάρακ επιβεβαίωσε εξάλλου ότι ανέθεσε στον υπουργό Περιφερειακής Ανάπτυξης, Σιμόν Πέρες, να προχωρήσει σε ανεπίσημες επαφές με Ισραηλινούς αξιωματούχους.
 Η κρατική ισραηλινή ραδιοφωνία είχε αναφέρει τη Δευτέρα ότι ο Σ. Πέρες είχε μυστική συνάντηση με τον πρόεδρο της παλαιστινιακής βουλής, Αχμέντ Κρέι, κατά την οποία αναζητήθηκαν τρόποι επανέναρξης των ειρηνευτικών συνομιλιών μεταξύ των δύο πλευρών. Χθες, σε συνέντευξή του στην ιταλική εφημερίδα «Ρεπούμπλικα»,
ο Σ. Πέρες τόνισε την ανάγκη ανεύρεσης συμβιβαστικής λύσης: «Πρέπει να καταλήξουμε σε συμβιβασμό. Να καθορίσουμε τα όρια της συνύπαρξης, να αποτρέψουμε τη μετατροπή της Παλαιστίνης σε Κόσοβο», δήλωσε ο Σ. Πέρες, προσθέτοντας ότι «η λύση του προβλήματος είναι η Ιερουσαλήμ».
 Εκτιμά, επίσης, ότι η επίτευξη ειρηνευτικής συμφωνίας είναι «αναπόφευκτη», διότι στην περιοχή αυτή, όπου ζουν 5 εκατομμύρια Εβραίοι και 4 εκατομμύρια Αραβες, η ειρήνη αποτελεί βασική προϋπόθεση για το μέλλον.
 Οσον αφορά την ανακήρυξη του ανεξάρτητου παλαιστινιακού κράτους, στην οποία σχεδιάζει να προχωρήσει στις 13 Σεπτεμβρίου ο Γιάσερ Αραφάτ, η Ινδονησία εξέφρασε χθες την υποστήριξή της στον Παλαιστίνιο ηγέτη. Οπως δήλωσε σε δημοσιογράφους ο υπουργός Εξωτερικών, Αλγουι Σιχάμπ, η χώρα του θα υποστηρίξει
τη μονομερή ανακήρυξη του ανεξάρτητου κράτους, αν και θα προτιμούσε τη διεξαγωγή περαιτέρω ισραηλο-παλαιστινιακών διαπραγματεύσεων για το θέμα αυτό.
 Συνεχίζονται εν τω μεταξύ τα επεισόδια στα ισραηλο-λιβανικά σύνορα μεταξύ νεαρών που πετούν πέτρες και των ισραηλινών στρατιωτών. Ο ΟΗΕ εξέφρασε την ανησυχία του για τις εξελίξεις καλώντας τις αρχές του Λιβάνου να θέσουν τέρμα στους λιθοβολισμούς εναντίον των Ισραηλινών στρατιωτών. Ο οργανισμός ανακοίνωσε, επίσης, την πρόθεσή του να αναπύξει δυνάμεις κυανοκράνων σε 11 ακόμη θέσεις στο νότιο Λίβανο προκειμένου να αντικατασταθεί η ηρεμία στην περιοχή. Επίσημες πηγές στο Λίβανο ανακοίνωσαν, επίσης, ότι μία μικτή δύναμη, αποτελούμενη από Λιβανέζους χωροφύλακες και στρατιώτες, πρόκειται να αναπτυχθεί σήμερα στην πρώην κατεχόμενη από το Ισραήλ ζώνη.
 Με επίδειξη δύναμης συνέχισαν οι σκληροπυρηνικοί ισλαμιστές τον πόλεμο εναντίον των μεταρρυθμιστών, οργανώνοντας μεγάλη διαδήλωση έξω από τη Βουλή, ενώ έκλεισαν και την τελευταία μεγάλη φιλομεταρρυθμιστική εφημερίδα «Mπαχάρ».
 Kύριο αίτημα των 10.000 συγκεντρωμένων ήταν να διωχθούν από τη Βουλή οι μεταρρυθμιστές βουλευτές που αποτελούν την πλειοψηφία και να εκτελεστεί ο βουλευτής Μοχαμάντ Ρεσίντιαν, ο οποίος ζήτησε να συζητηθεί η τροποποίηση του νόμου περί Τύπου. Στις διαμαρτυρίες του Ρεσίντιαν προστέθηκε χθες και η παραίτηση του μεταρρυθμιστή βουλευτή Αχμάντ Πουρνεγιατί, προέδρου της Πολιτιστικής Επιτροπής του Κοινοβουλίου και εισηγητή της τροπολογίας.
 Χθες το δικαστήριο για τον Τύπο απαγόρευσε την έκδοση της τελευταίας μεγάλης εφημερίδας που απέμεινε με τους μεταρρυθμιστές, της «Μπαχάρ», που θεωρείται ότι πρόσκειται στο μεταρρυθμιστή πρόεδρο Μοχαμάντ Χατάμι. Η εντολή διακοπής της κυκλοφορίας εστάλη με φαξ στην εφημερίδα και βασίστηκε στο ότι εναντίον της εκκρεμεί δίκη. Πηγές στην εφημερίδα ανέφεραν ότι το κλείσιμο οφείλεται στο
 Η «Μπαχάρ» κυκλοφόρησε έπειτα από το μαζικό κλείσιμο των φιλομεταρρυθμιστικών εφημερίδων τον Απρίλιο και γρήγορα έγινε μία από τις εφημερίδες με τη μεγαλύτερη κυκλοφορία στη χώρα. Εκδίδεται από τον συνεργάτη του Χαταμί σε θέματα Τύπου Σαίντ Πουραζιζί, και είχε ήδη δεχθεί επιπλήξεις από το Δικαστήριο
Τύπου, αλλά κατάφερνε να επιβιώνει περιορίζοντας την κάλυψη και τα σχόλιά της.
