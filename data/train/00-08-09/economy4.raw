 Σε τέσσερις μήνες η ελληνική οικονομία περνάει το κατώφλι του ευρώ.
 Πόσο έτοιμη και πόσο ανταγωνιστική μπορεί να είναι η «Ελλάς Α.Ε.» απέναντι στις υπόλοιπες ένδεκα χώρες της ζώνης του ευρώ; Τα στοιχεία της τελευταίας έρευνας του ΟΟΣΑ για την ανταγωνιστικότητα ανά τομέα της οικονομίας -και κυρίως αυτούς που αποτελούν το βασικό κριτήριο για την ανταγωνιστικότητα- δείχνουν την Ελλάδα πολύ χαμηλά και αφήνουν ανοιχτό το ενδεχόμενο μιας δραματικής και βίαιης προσαρμογής της εγχώριας οικονομίας μέσα στα επόμενα δυο
 Βέβαια, η επικείμενη απελευθέρωση της αγοράς τηλεπικοινωνιών, όπως επίσης και της αγοράς ενέργειας μέσα στο επόμενο πεντάμηνο (η οποία δεν έχει ληφθεί υπόψη
από την έρευνα, καθώς δεν περιλαμβάνει στοιχεία του 2000) αλλάζει πολλά από τα
δεδομένα ανταγωνιστικότητας, αλλά αυτό δεν ισχύει μόνο για την Ελλάδα, ισχύει και για τις περισσότερες από τις άλλες χώρες της ζώνης του ευρώ.
 Η διαφορά ανάμεσα στην Ελλάδα και στις άλλες χώρες της ζώνης του ευρώ όσον αφορά τις δύο αυτές αγορές, έχει να κάνει κυρίως με την προετοιμασία και τις συνέργειες που έχουν ήδη δημιουργήσει με τους υπόλοιπους τομείς των οικονομιών. Στην ελληνική οικονομία, ιδιαίτερα στον τομέα της ενέργειας, η αντίστοιχη προετοιμασία ήταν μέχρι πρόσφατα μηδενική, καθώς η αναδιοργάνωση της ΔΕΗ -προσανατολισμένη κυρίως στην προετοιμάσια εισόδου της στο Χρηματιστήριο- ήταν ανεπαρκής έως μηδενική. 
 Η έρευνα του ΟΟΣΑ επιτρέπει τη σύγκριση των τομέων που λειτουργούν με δικτυακές υποδομές (κινητή τηλεφωνία, αεροπορικές συγκοινωνίες κ.λπ.) και των τομέων που λειτουργούν χωρίς δικτυακές δομές (οδικές μεταφορές, λιανικό εμπόριο κ.ά.), όπως επίσης και στους τομείς όπου είχε διατηρηθεί η μη ανταγωνιστική παροχή υπηρεσιών (ηλεκτρισμός, σταθερή τηλεφωνία κ.λπ.) 
 Η ελληνική οικονομία σε όλες σχεδόν τις περιπτώσεις εμφανίζεται με το μικρότερο βαθμό ανταγωνιστικότητας και μόνο στους τομείς της κινητής τηλεφωνίας και τον τομέα των οδικών εμπορικών μεταφορών τοποθετείται στο μέσο περίπου επίπεδο των άλλων ευρωπαϊκών χωρών.
 Η βαθμολογία ανταγωνιστικότητας, εκφρασμένη από το μηδέν μέχρι το 6, (με μηδέν
βαθμολογούνται οι οικονομίες με τη μέγιστη ανταγωνιστικότητα και 6 με την ελάχιστη) εμφανίζει την ελληνική οικονομία να κινείται σε όλους τους τομείς μεταξύ του 5, 5 και του 6, με μόνη εξαίρεση την κινητή τηλεφωνία, στην οποία η ανταγωνιστικότητα βαθμολογείται με 2, 4, όση σχεδόν η Φινλανδία, η Ιταλία και η
Ολλανδία και τις οδικές μεταφορές εμπορευμάτων, όπου βαθμολογείται με 3, 6, όσο
 Στην έρευνα δεν αποτυπώνεται όμως ένας άλλος τομέας ανταγωνιστικότητας, για τον οποίο η «Ελλάς Α.Ε.» έχει κατηγορηθεί ότι δεν επιτρέπει τον «ελεύθερο ανταγωνισμό», σύμφωνα πάντα με τα κριτήρια του ΟΟΣΑ, ήτοι τα κλειστά επαγγέλματα, για τα οποία η αρμόδια επιτροπή που έχει συσταθεί στην Ελλάδα πρόκειται να δώσει στοιχεία τον Οκτώβριο.
 Οι συντάκτες πάντως της έρευνας παρατηρούν ότι τα τελευταία χρόνια οι ευρωπαϊκές κυβερνήσεις έχουν αποδυθεί σε ένα αγώνα δρόμου, με στόχο τη βελτίωση της ανταγωνιστικότητας μέσω των αποκρατικοποιήσεων και των ιδιωτικοποιήσεων. Το πρόβλημα που έχει προκύψει από την τάση αυτή είναι ότι σε
πολλές περιπτώσεις το κρατικό μονοπώλιο αντικαταστάθηκε από ιδιωτικά μονοπώλια
ή ολιγοπώλια, με συνέπεια, όχι μόνο να μη βελτιώνεται η ανταγωνιστικότητα, αλλά σε πολλές περιπτώσεις οι στρεβλώσεις να απαιτούν νέες παρεμβάσεις από πλευράς κυβερνήσεων για την εκ νέου «απελευθέρωση» των συγκεκριμένων τομέων της οικονομίας.
 Η κατάσταση αυτή δημιουργήθηκε από το γεγονός ότι οι κυβερνήσεις προχώρησαν σε
ιδωτικοποιήσεις, με στόχο την αύξηση των δημόσιων εσόδων, χωρίς να έχουν ετοιμάσει το αναγκαίο κανονιστικό πλαίσιο, στο οποίο θα λειτουργήσουν οι αγορές που «μονοπωλούσε» πριν το Δημόσιο...
 Η «λύση», κατά τους μελετητές του ΟΟΣΑ, είναι η απελευθέρωση των αγορών να γίνεται μέσα σε ένα κανονιστικό πλαίσιο, του οποίου η έκταση και το εύρος θα εξαρτάται από την κάθε αγορά και τις ανάγκες της, ώστε να αποφευχθούν μονοπωλιακές καταστάσεις... Βέβαια, στο σημείο αυτό θα πρέπει να θυμίσει κάποιος ότι ο ίδιος οργανισμός ήταν εκείνος που από τις αρχές σχεδόν της δεκαετίας του '90 επέμενε στις συστάσεις προς τις κυβερνήσεις να προχωρήσουν στις ιδιωτικοποιήσεις, ρίχνοντας το βάρος σ' αυτές ως μέσο και εργαλείο βελτίωσης της ανταγωνιστικότητας των οικονομιών.
