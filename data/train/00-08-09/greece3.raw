Στις 27 Νοεμβρίου 2000 θα καθήσουν στο εδώλιο του Τριμελούς Εφετείου Κακουργημάτων της Αθήνας οι εκπρόσωποι του εκδοτικού οίκου «Αφοί Κυριακίδη», οι οποίοι φέρονται ως πρωταγωνιστές της υπόθεσης με την υπερκοστολόγηση των πανεπιστημιακών συγγραμμάτων κατά τις σχολικές χρονιές από το 1989 έως το 1998.
 Οι Αναστάσιος και Δημήτριος Κυριακίδης κατηγορούνται για «απάτη κατ' εξακολούθηση, κατ' επάγγελμα και συνήθεια, σε βάρος του Δημοσίου» (με βάση τις
διατάξεις του ν. 1608/50 περί καταχραστών δημόσιου χρήματος), καθώς και «ψευδή
 Οι δικαστές του Συμβουλίου Εφετών που παραπέμπουν τους κατηγορούμενους σε δίκη, διαπιστώνουν ότι «υπέβαλλαν υπεύθυνες δηλώσεις στα αρμόδια όργανα του υπουργείου Παιδείας για την κοστολόγηση και διανομή βιβλίων στις οποίες είχαν υπερκοστολογήσει κατά 70% τις τιμές των συγγραμμάτων, όπως αυτά κυκλοφορούν στο εμπόριο».
 Ετσι, όπως αναφέρουν οι δικαστές, «αυτό είχε ως αποτέλεσμα να πειστούν οι επιτροπές του υπουργείου από τις ψευδείς δηλώσεις και να προβούν σε υπερτιμολόγηση της κοστολόγησης των συγγραμμάτων, πληρώνοντας επιπλέον το ποσό
των 301.672.755 δρχ., με το οποίο ζημιώθηκε το ελληνικό Δημόσιο».
 Πάντως, ο εισαγγελέας που μελέτησε τη δικογραφία είχε αποφανθεί για ζημιά της τάξεως των 22, 5 εκατομμυρίων δρχ., ποσό άλλωστε για το οποίο έχει εγείρει αγωγή αποζημίωσης και το υπουργείο Παιδείας.
 Η υπόθεση άρχισε να ξετυλίγεται έπειτα από τις σοβαρές καταγγελίες που είχε κάνει ο καθηγητής του Πανεπιστημίου της Κρήτης Στ. Τραχανάς, ο οποίος μάλιστα επί μακρό χρονικό διάστημα είχε σηκώσει μόνος του το βάρος αυτών των καταγγελιών.
