Ο Ηρακλής μπορεί να είχε κατοχή και κυκλοφορία αλλά ο Αθηναϊκός έχανε τα γκολ, στο χθεσινό 2-2 για το Κύπελλο, στο ΟΑΚΑ. Η ομάδα της Θεσσαλονίκης, παρά τις πολλές μεταγραφές (κυρίως ξένων παικτών) παρουσιάστηκε ασύνδετη και νωθρή. Αντίθετα, οι «λόρδοι» έπαιξαν «σαν τη γάτα με το ποντίκι», βγήκαν πολλές φορές στην κόντρα-επίθεση κι έχασαν ευκαιρίες για γκολ! 
 Οι φιλοξενούμενοι προηγήθηκαν (23') έπειτα από συνδυασμό των Δρούγα-Κωνσταντίνου και σουτ του Στολτίδη. Ο Αθηναϊκός αντέδρασε και, με πρωταγωνιστή τον Αγγελο Ζαφειράκη, γύρισε το ματς. Ο νεαρός κυνηγός ισοφάρισε (28'), είχε δοκάρι (30') ενώ από δική του πάσα ο Γ. Παπανδρέου (43') έδωσε προβάδισμα στους γηπεδούχους.
 Στο δεύτερο ημίχρονο, ο Νίκος Κόβης έκανε πολλές αλλαγές. Παρ' όλα αυτά, ο Αθηναϊκός δημιούργησε κλασικές φάσεις για γκολ, ενώ δεν του δόθηκε πέναλτι (50') σε ανατροπή του Πουλόπουλου από τον Μπασαλά. Τελικά, ο Ηρακλής ισοφάρισε (65') με τον Κωνσταντίνου, έπειτα από λάθος των Τασιόπουλου-Μπαρτζώκα.
 Με λάθη η διαιτησία του Παπαπαναγιώτου από τον Πειραιά.
 Mια κατηγορία διαφορά είχαν, και στο παιχνίδι, ο Aχαρναϊκός με τον Aγιο Nικόλαο.
 Οι Kρητικοί επικράτησαν 2-1 στο ουδέτερο γήπεδο του Σχιστού, με γκολ των Kαρβελά (13'), Aνδριανάκη (45'). Οι Mενιδιάτες μείωσαν με τον Pουσόπουλο (72')
και στη λήξη (90') το ματς θα μπορούσαν να είχαν πάρει την ισοπαλία, αλλά το πέναλτι του Kρητικού «έβγαλε» ο Kοβάσεβιτς.
