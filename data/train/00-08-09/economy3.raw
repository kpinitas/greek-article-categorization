Το πάγωμα για ένα μήνα στην εκκαθάριση των δηλώσεων φορολογίας εισοδήματος αναμένεται να «σύρει» περίπου 400.000 φορολογούμενους σε μία, μόνο, δόση για την εξόφληση του φόρου.
 Το γεγονός ότι η επόμενη εκκαθάριση θα πραγματοποιηθεί στις αρχές Σεπτεμβρίου,
όπως ανακοινώθηκε από τη Γενική Γραμματεία Πληροφορικών Συστημάτων, θα έχει αποτέλεσμα σχεδόν το σύνολο από τις περίπου 3 εκατ. δηλώσεις να εκκαθαριστούν μέσα στο δίμηνο Σεπτεμβρίου -Οκτωβρίου. 
 Αρμόδιος παράγων του υπουργείου εκτιμά ότι εξ αυτών οι περίπου 400.000 φορολογούμενοι με χρεωστικό (επιπλέον πληρωμή φόρου) σημείωμα θα εξοφλήσουν το
φόρο σε δύο δόσεις, ενώ οι υπόλοιποι κάπου 400.000 φορολογούμενοι θα πληρώσουν
σε μία, μόνο, δόση, με πιθανή ημερομηνία εξόφλησης την 29η Δεκεμβρίου 2000. Σημειώνεται ότι το σύνολο των «άτυχων» 800.000 φορολογουμένων με χρεωστικό σημείωμα έχουν χάσει ήδη το προνόμιο της έκπτωσης 2, 5% για εφάπαξ πληρωμή, αφού αυτό προβλέπεται μόνο όταν υπάρχουν τρεις δόσεις -δηλαδή μόνο αν η βεβαίωση φόρου έχει γίνει μέχρι τον Ιούλιο. 
 Βέβαια, και η πλειονότητα των φορολογουμένων με πιστωτικό (επιστροφή φόρου) σημείωμα θα λάβουν το εκκαθαριστικό τους από το Σεπτέμβριο και μετά.
 Μέχρι σήμερα έχουν εκκαθαριστεί μόνο 1.723.185 δηλώσεις σε σύνολο περίπου 4, 5 εκατ. δηλώσεων εκ των οποίων το Δημόσιο εισπράττει καθαρό ποσό 98, 1 δισ. δρχ. Το συνολικό δηλωθέν εισόδημα των φορολογουμένων φτάνει 5, 66 τρισ. δρχ. ή κατά μέσο όρο 3.283.364 δρχ. ετησίως. Αναλυτικά: 
 * Το 26, 66% ήτοι 459.452 δηλώσεις είναι χρεωστικές και το σύνολο του επιπλέον φόρου που θα καταβάλουν φτάνει τα 177, 1 δισ. δρχ. Δήλωσαν συνολικό εισόδημα περίπου 2, 3 τρισ. δρχ. ή κατά μέσο όρο ετήσιο εισόδημα 4.955.593 δρχ.
