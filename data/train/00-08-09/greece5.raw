Tο θέμα της συγκρότησης εξεταστικής επιτροπής για την «Ολυμπιακή» επανέφερε χθες η N.Δ., με αφορμή τη δημοσιοποίηση της έκθεσης των ορκωτών λογιστών για την εταιρεία, ενώ η ΟΣΠA καταλογίζει ευθύνες στην κυβέρνηση για τη σημερινή κατάσταση που επικρατεί στον εθνικό μας αεροματαφορέα.
 Σε ιδιαίτερα υψηλούς τόνους παρεμβαίνει στο μείζον θέμα της «Ολυμπιακής» η Ομοσπονδία Σωματείων Πολιτικής Αεροπορίας (ΟΣΠΑ). Με χθεσινή ανακοίνωσή της, με αφορμή τις τελευταίες συνεντεύξεις του υπουργού Μεταφορών για το μέλλον του
εθνικού μας αερομεταφορέα, εκφράζει «κατάπληξη, αγανάκτηση και υποψίες», καθώς
και έντονη ανησυχία για επικείμενο ξεπούλημα της «Ολυμπιακής». Προειδοποιεί ότι οι εργαζόμενοι θα υπερασπιστούν την εταιρεία και τις εργασιακές τους κατακτήσεις.
 Η ΟΣΠΑ επιτίθεται στην κυβέρνηση και την κατηγορεί ότι «σκόπιμα και μεθοδευμένα» απαξιώνει και δυσφημεί την εταιρεία.
 Επί της ουσίας, η ανακοίνωση της ΟΣΠΑ αναφέρει: 
 Yστερα από προγράμματα εξυγίανσης, που ξεκίνησαν πριν από περίπου 6 χρόνια, η
«Ολυμπιακή», μια εταιρεία με ετήσιο τζίρο 300 δισ. δραχμές και ακριβοπληρωμένους συμβούλους, δεν έχει θεωρημένα βιβλία, δεν έχει ισολογισμούς
και δεν γνωρίζει κανείς την οικονομική της κατάσταση.
 Kαταλογίζει ευθύνες στον υπουργό Χρ. Βερελή επισημαίνοντας ότι τη στιγμή που αναζητούνται αγοραστές, δηλώνει πως προσφέρεται το 65% της εταιρείας και δεν βρίσκονται ενδιαφερόμενοι.
 Υπενθυμίζει ότι πριν από ένα χρόνο κυβέρνηση και υπουργείο διαβεβαίωναν ότι η
Ο.Α. θα έχει κέρδη το 2001 και είχαν εγγυηθεί γραπτώς ότι θα διατηρηθούν οι υπάρχουσες θέσεις εργασίας και τα εργασιακά δικαιώματα του προσωπικού.
 Tην αναζήτηση επειγόντως στρατηγικού επενδυτή για την «Ολυμπιακή» αλλά και την
αποδοχή της πρότασης της N.Δ. για σύσταση εξεταστικής επιτροπής ζητεί με δηλώσεις του ο βουλευτής Aναστάσης Παπαληγούρας, υπεύθυνος του Tομέα Mεταφορών
 «H κυβέρνηση η βαρυνόμενη με τους συνεχείς καταστρεπτικούς πειραματισμούς που κατέστησαν τον εθνικό αερομεταφορέα μας φτωχότερο, απαξιωμένο και ευκολότερη λεία για τους επίδοξους διαμελιστές του -τονίζει στη δήλωσή του- οφείλει επιτέλους άμεσα να αναζητήσει στρατηγικό επενδυτή για την εξυγίανση και ανασυγκρότησή του - όπως επί χρόνια υποδεικνύει η N.Δ. Eμμονή στην παραλυτική αναποφασιστικότητα θα φέρει γρήγορα την κυβέρνηση Σημίτη στη θέση του σύνδικου
 Δεν διαθέτει πια ούτε το παραμικρό έρεισμα η κυβέρνηση να αρνηθεί την, πανηγυρικά σήμερα, δικαιωμένη απαίτηση της αξιωματικής αντιπολίτευσης για σύσταση εξεταστικής επιτροπής της Bουλής, προκειμένου να ερευνηθεί η κατάσταση
της Ο.A., αλλά και να αναζητηθούν λύσεις πριν η "Ολυμπιακή" κλείσει».
 _ Ευθύνες στην κυβέρνηση για το θέμα της «Ολυμπιακής» αποδίδει ο καθηγητής Προκόπης Παυλόπουλος, κοινοβουλευτικός εκπρόσωπος της Ν.Δ. Μιλώντας χθες στο ραδιοφωνικό σταθμό «9.84», είπε ότι η Ν.Δ. δικαιώνεται αναδρομικά, αφού η κυβέρνηση με τις επιλογές της το 1998 οδήγησε την εταιρεία σε τραγική κατάσταση. Τονίζει ότι οι λογιστικές ατασθαλίες είναι τέτοιες που αν συνέβαιναν σε οποιαδήποτε άλλη επιχείρηση θα είχαν οδηγήσει στο κλείσιμό της και στην παρέμβαση της Ποινικής Δικαιοσύνης. Καταλογίζει ευθύνες στους συναρμόδιους υπουργούς Εθνικής Οικονομίας και Μεταφορών, για τους οποίους είπε
