 Νομοσχέδιο που επιχειρεί να κατοχυρώσει τη διαφάνεια στον κρίσιμο τομέα της σύναψης συμβάσεων για την κατασκευή έργων στους τομείς ύδατος, ενέργειας, μεταφορών και τηλεπικοινωνιών έχει καταρτίσει το υπουργείο Δικαιοσύνης και προωθεί προς ψήφιση στη Βουλή.
 Το νέο νομοθέτημα, που σύντομα θα γίνει νόμος του κράτους, στοχεύει στην προστασία της διαφάνειας και την αποφυγή διακρίσεων στην ανάληψη μεγάλων έργων, εισάγοντας σειρά διατάξεων που παρέχουν έγκαιρη και αποτελεσματική δικαστική προστασία κατά το στάδιο που προηγείται της σύναψης των συμβάσεων. Οι ρυθμίσεις αυτές συμπληρώνουν το ισχύον νομοθετικό πλαίσιο (2522/97). 
 Ολες οι φάσεις που γίνονται μέχρι την τελική υπογραφή της σύμβασης και την ανάληψη των μεγάλων έργων από συγκεκριμένο φορέα, δηλαδή η διακήρυξη και η διαδικασία του διαγωνισμού, οι τεχνικές, οικονομικές και χρηματοδοτικές προδιαγραφές, οι πράξεις αποκλεισμού συμμετοχής στο διαγωνισμό, η αξιολόγηση των προσφορών, η κατακύρωση του αποτελέσματος του διαγωνισμού, θα περνούν από την κρησάρα του δικαστικού ελέγχου, εφόσον βέβαια έχουν γίνει οι σχετικές καταγγελίες.
 Με το νέο νομοσχέδιο η δικαστική προστασία επεκτείνεται και καταλαμβάνει όλα τα μεγάλα κατασκευαστικά έργα που πρόκειται να γίνουν εν όψει των Ολυμπιακών Αγώνων αλλά και όλες τις συμβάσεις φορέων που λειτουργούν στους τομείς του ύδατος, της ενέργειας, των μεταφορών και των τηλεπικοινωνιών. 
 Συγκεκριμένα, οι νέες διατάξεις δίνουν το δικαίωμα στους θιγόμενους να προσφύγουν στη δικαιοσύνη και να πετύχουν ακόμη και την ακύρωση μιας σύμβασης,
αρκεί βέβαια να αποδείξουν ότι αυτή υπήρξε προϊόν παράνομης δραστηριότητας. Εκτός από τη δυνατότητα τορπιλισμού της σύμβασης, διά της δικαστικής οδού, οι ρυθμίσεις παρέχουν και το δικαίωμα επιδίκασης αποζημίωσης στους θιγόμενους. Και σε αυτό το σημείο εισάγεται μια καθοριστική αλλαγή σε σχέση με το καθεστώς
που ίσχυε μέχρι σήμερα. Για να επιδικαστεί η αποζημίωση παύει να ισχύει πλέον η προϋπόθεση να προηγηθεί η ακύρωση της παράνομης πράξης από το αρμόδιο δικαστήριο. 
 Οι θεσμικές επιλογές του υπουργείου Δικαιοσύνης περιλαμβάνουν όλα τα μετρα που
επιβάλλουν οι κοινοτικές υποχρεώσεις με σκοπό την ταχεία και αποτελεσματική επίλυση των διαφορών που τυχόν θα ανακύψουν κατά τη διαδικασία που προηγείται της σύναψης συμβάσεων. Ετσι, δίνεται η δυνατότητα στη διοίκηση να επανορθώσει ενδεχόμενη πλημμέλεια ώστε έγκαιρα να εκκαθαριστεί η υπόθεση, ενώ παρέχεται και η ευχέρεια απόρριψης της αίτησης ασφαλιστικών μέτρων όταν η στάθμιση της βλάβης του αιτούντος, των συμφερόντων των τρίτων και του δημοσίου συμφέροντος το επιβάλλουν. 
 Η επίλυση των διαφορών θα γίνεται από πεπειραμένα και ανεξάρτητα όργανα με διαφανείς διαδικασίες προκειμένου να εμπεδωθεί κλίμα εμπιστοσύνης στον κύκλο των ενδιαφερομένων. 
 Η Ν.Δ. έχει καταθέσει στη Βουλή πρόταση νόμου που την υπογράφουν ο πρόεδρός της Κων. Καραμανλής και 60 βουλευτές, με την οποία ζητούν να θεσμοθετηθεί η δυνατότητα δικαστικής ακύρωσης μιας σύμβασης δημόσιου έργου, κρατικής προμήθειας ή υπηρεσίας και μετά την υπογραφή της. Στο νομοσχέδιο δεν περιλαμβάνεται μια τέτοια διάταξη, αφού κρίθηκε από το υπουργείο Δικαιοσύνης ότι παρέχονται εγγυήσεις για δικαστική προστασία σε όλα τα στάδια πριν από την
υπογραφή της σύμβασης και επομένως, εάν αυτή δεν ακυρωθεί, αυτό δεν βαρύνει το
 Το νομοσχέδιο, με το οποίο προσαρμόζεται αν και καθυστερημένα η ελληνική νομοθεσία προς τις διατάξεις της κοινοτικής οδηγίας 92/13/ΕΟΚ (απώτατη ημερομηνία συμμόρφωσης για τη χώρα μας ήταν η 30ή Ιουνίου 1997) περιλαμβάνει 6
άρθρα και «αναμένει» τις υπογραφές των συναρμόδιων υπουργών Εθνικής Οικονομίας, ΥΠΕΧΩΔΕ, Μεταφορών, Εξωτερικών και Ανάπτυξης για να κατατεθεί προς
 Με το άρθρο με τίτλο «Εκταση Δικαστικής Προστασίας» προσδιορίζονται τα πρόσωπα
τα οποία μπορούν να ζητήσουν δικαστική προστασία και ορίζονται οι προϋποθέσεις
για τη νομιμοποίησή τους. Ποια είναι αυτά; Κάθε ενδιαφερόμενος ο οποίος έχει ή
είχε συμφέρον να του ανατεθεί συγκεκριμένη σύμβαση και έχει υποστεί ή ενδέχεται να υποστεί ζημιά από παράβαση της κοινοτικής ή εσωτερικής νομοθεσίας. 
 Τα δικαιώματα που τους παρέχονται είναι να ζητήσουν προσωρινή δικαστική προστασία, ακύρωση ή αναγνώριση ως άκυρης της παράνομης πράξης του αναθέτοντος
φορέα και την επιδίκαση αποζημίωσης. Η δικαστική προστασία αποσκοπεί στο να διασφαλίσει την αποτροπή βλάβης των συμφερόντων των ενδιαφερομένων χωρίς να ματαιώνεται η πρόοδος της διαδικασίας σύναψης των συμβάσεων. 
 Το νέο νομοθέτημα εισάγει και δύο αποκλίσεις από το προηγούμενο καθεστώς: 
 - Περιορίζει στο ήμισυ, πέντε ημέρες, τις προθεσμίες για την κατάθεση της αίτησης ασφαλιστικών μέτρων στο αρμόδιο δικαστήριο. Με τη ρύθμιση αυτή συντομεύεται η διαδικασία λήψης των προσωρινών μέτρων για τη θεραπεία της παράβασης ή την αποτροπή περαιτέρω ζημιάς των συμφερόντων που θίγονται. 
 - Ρυθμίζει και το θέμα των δαπανών στις οποίες ο ενδιαφερόμενος υποβλήθηκε για
την προετοιμασία της προσφοράς ή τη συμμετοχή σε διαδικασία σύναψης σύμβασης. Ετσι, ορίζεται ότι ο ενδιαφερόμενος που υποβάλλει αίτηση αποζημίωσης για τις δαπάνες υποχρεούται να αποδείξει, πέρα από τις δαπάνες, μόνον την παράβαση της
κοινοτικής ή εθνικής νομοθεσίας και ότι είχε όντως πιθανότητα να αναλάβει τη σύμβαση, την οποία όμως πιθανότητα έχασε λόγω της παράβασης αυτής. Δεν υποχρεούται δηλαδή να αποδείξει ούτε την υπαιτιότητα του αναθέτοντος φορέα ούτε ότι ήταν βέβαιη η ανάληψη του έργου.
 Για την επιδίκαση της αποζημίωσης δεν τίθεται ως προαπαιτούμενο να προηγηθεί η
ακύρωση ή η αναγνώριση της ακυρότητας της παράνομης πράξης ή παράλειψης από το
 Με άλλες διατάξεις παρέχεται η δυνατότητα στους αναθέτοντες φορείς να προσφεύγουν στη διαπιστωτική διαδικασία ώστε να τους χορηγείται βεβαίωση ότι κατά τη δεδομένη στιγμή οι διαδικασίες σύναψης των συμβάσεων είναι σύμφωνες με
 Επίσης, οι ενδιαφερόμενοι θα μπορούν να ζητήσουν την υπαγωγή της υπόθεσης σε διαδικασία συμβιβασμού υπό την αιγίδα της Ευρωπαϊκής Επιτροπής, η οποία ορίζει
