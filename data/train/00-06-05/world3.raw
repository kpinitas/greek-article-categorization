 Πρώτοι και υγιέστεροι αναδεικνύονται οι Ιάπωνες (με 74, 5 χρόνια) στον κατάλογο 
των χωρών με το μεγαλύτερο προσδόκιμο υγιούς επιβίωσης που κατήρτισε η Παγκόσμια Οργάνωση Υγείας. Η Ελλάδα έρχεται στην έβδομη θέση με 72, 5 χρόνια, είναι όμως πέμπτη στην Ευρώπη μετά τη Γαλλία, τη Σουηδία, την Ισπανία και την Ιταλία. Τρεις από τις πρώτες εφτά χώρες είναι μεσογειακές, γεγονός που παραπέμπει στα πλεονεκτήματα της διατροφής των λαών τους. Το εντυπωσιακό της λίστας είναι ότι οι Αμερικανοί βρίσκονται μόλις στην 24η θέση με μέσο όρο υγιούς ζωής τα 70 χρόνια. 
 Στην Ιαπωνία, το μικρό ποσοστό καρδιοπαθειών και η χαμηλή σε λιπαρά διατροφή εξηγούν τις εκτιμήσεις της ΠΟΥ ότι ένα παιδί που γεννήθηκε στη χώρα αυτή το 2000 μπορεί να υπολογίζει ότι θα ζήσει τουλάχιστον 74, 5 χρόνια με καλή υγεία. Ωστόσο η ΠΟΥ επισημαίνει ότι το προσδόκιμο υγιούς επιβίωσης στην Ιαπωνία τείνει να μειωθεί λόγω της αύξησης του αριθμού των καπνιστών και της κατανάλωσης κόκκινου κρέατος. Οι Αυστραλοί, που βρίσκονται στη δεύτερη θέση του παγκόσμιου καταλόγου με προσδόκιμο υγιούς επιβίωσης τα 73, 2 χρόνια έχουν κάνει θαύματα στον περιορισμό του καπνίσματος, τη συγκράτηση του AIDS και τη μείωση των τροχαίων δυστυχημάτων και «έχουν βάλει πλώρη για πρωτιά», όπως σχολίασε ο διευθυντής του παγκόσμιου προγράμματος για τις πολιτικές υγείας της 
 Η εξήγηση της Οργάνωσης για την καλή θέση των μεσογειακών χωρών στη λίστα είναι η διατροφή των πληθυσμών τους και το κλίμα. 
 Εντυπωσιακά όμως είναι τα στοιχεία που αφορούν τους Αμερικανούς, οι οποίοι πεθαίνουν νωρίτερα και περνούν περισσότερα χρόνια της ζωής τους άρρωστοι απ' ό,τι όλοι οι άλλοι λαοί βιομηχανικών χωρών. Οι πλούσιοι Αμερικανοί είναι από τους υγιέστερους στον κόσμο, «στον πυθμένα όμως υπάρχει ένα ποσοστό 2, 5%... που το προσδόκιμο υγιούς ζωής τους χαρακτήριζε τους αφρικανικούς υποσαχάριους πληθυσμούς τη δεκαετία του '50». Την αντιπαραβολή έκανε ο Μάρεϊ εξηγώντας ότι στην κατηγορία με τη χειρότερη υγεία ανήκουν «οι αυτόχθονες Αμερικανοί, οι φτωχοί αγροτικοί μαύροι πληθυσμοί και ορισμένοι που ζουν σε γκέτο». 
 Μεταξύ των αιτιών που εξηγούν αυτήν την κατάσταση είναι οι ανισότητες σε ό,τι αφορά την πρόσβαση στην υγειονομική περίθαλψη, ο μεγάλος αριθμός δολοφονιών και τραυματισμών από πυρά, το AIDS, οι καρκίνοι που συνδέονται με το κάπνισμα, 
 Οι τελευταίες στον κατάλογο της ΠΟΥ είναι όλες χώρες της Αφρικής. Στον απόλυτο 
πυθμένα βρίσκεται η Σιέρα Λεόνε με προσδόκιμο υγιούς επιβίωσης μόλις τα 25, 9 χρόνια. Κυριότερη αιτία του αρνητικού αυτού ρεκόρ είναι το AIDS που μόνον πέρυσι σκότωσε 2, 2 εκατ. Αφρικανούς. 
 Στην έκθεση της ΠΟΥ επισημαίνονται οι μεγάλες διαφορές ανάμεσα στα φύλα, με τις γυναίκες να βρίσκονται σε ευνοϊκότερη θέση από τους άνδρες καθώς εμφανίζονται πιο προστατευμένες απέναντι στις σοβαρές ασθένειες και τη βία. 
 Ο συντελεστής υγιούς επιβίωσης υπολογίζεται για πρώτη φορά από την οργάνωση του ΟΗΕ, καθώς -κατά τον Μάρεϊ- κρίθηκε αναγκαίο προκειμένου να καταγραφεί η ακριβής εικόνα της κατάστασης της υγείας ανά τον κόσμο.
