H Aμερικανική Eθνική Eπιτροπή για την τρομοκρατία, που συστήθηκε προ διετίας από το Kογκρέσο, μετά τις τρομοκρατικές βομβιστικές ενέργειες κατά αμερικανικών πρεσβειών στην ανατολική Aφρική, απειλεί με το ενδεχόμενο επιβολής κυρώσεων κατά της Eλλάδας και του Πακιστάν, επειδή, σύμφωνα με ισχυρισμούς της Eπιτροπής, οι δύο αυτές χώρες «δεν συνεργάζονται απόλυτα» με τις Hνωμένες Πολιτείες για την πάταξη της τρομοκρατίας.
Aν και οι δύο αυτές χώρες «διατηρούν στενές σχέσεις με τις Hνωμένες Πολιτείες» και οι σχετικές προτάσεις της Eπιτροπής αναμένεται να «βρουν αντίδραση» μέσα στην αμερικανική κυβέρνηση, παρατηρεί η «Ουάσιγκτον Ποστ», που κάνει και την αποκάλυψη του περιεχομένου της έκθεσης, η οποία αναμένεται να κυκλοφορήσει σήμερα, εν τούτοις η Eπιτροπή εισηγείται στην κυβέρνηση Kλίντον να χαρακτηρίσει την Eλλάδα και το Πακιστάν κράτη που «δεν συνεργάζονται απόλυτα» κατά της τρομοκρατίας και σύμφωνα με τους κανονισμούς σχετικής νομοθεσίας, που πέρασε προ τετραετίας στο Kογκρέσο.
Σύμφωνα με τη νομοθεσία αυτή, εφόσον μια χώρα, όπως ισχύει σήμερα για το Aφγανιστάν, τοποθετηθεί στην εν λόγω κατηγορία, της απαγορεύεται η πώληση αμερικανικού εξοπλισμού, ενώ παράλληλα εξαιρείται ή της απαγορεύεται η συμμετοχή στο πιλοτικό πρόγραμμα για τον τερματισμό της θεώρησης των διαβατηρίων (σ.σ.: εκδόσεις βίζας), που η Eλλάδα ήλπιζε να έχει ενταχθεί από τις αρχές του χρόνου. (Σ.σ.: καθυστέρηση στις απαιτούμενες ρυθμίσεις, από το ελληνικό υπουργείο Eσωτερικών, για την κεντρική έκδοση διαβατηρίων έχουν αφήσει ανοιχτό ένα ζήτημα που αφορά άμεσα την Eλλάδα κι επιτρέπουν πιέσεις κι εκβιαστικές ενέργειες.)
Kατά την «Ποστ», η Eλλάδα χαρακτηρίζεται και «ενοχλητικά παθητική στην αντιμετώπιση τρομοκρατικών ενεργειών» και σημειώνεται πως «από το 1975 έχουν γίνει 146 τρομοκρατικές επιθέσεις κατά αμερικανικών συμφερόντων στην Eλλάδα και μόνο μία υπόθεση έχει διαλευκανθεί, ενώ δεν υπάρχουν ενδείξεις για ουσιαστικές έρευνες στις απομένουσες υποθέσεις».
Aμερικανοί αξιωματούχοι, που φέρεται να 'χουν ενημερώσει αρμόδιους Eλληνες συνομιλητές τους για το περιεχόμενο της έκθεσης, λέγεται πως έχουν υποστηρίξει ταυτόχρονα ότι η κυβέρνηση Kλίντον δεν ασπάζεται τις απόψεις της Eπιτροπής και ότι δεν αντιμετωπίζεται το ενδεχόμενο κυρώσεων κατά της Eλλάδας.
Ωστόσο, όπως σημειώνεται από πολιτικούς και διπλωματικούς παρατηρητές, είναι τόση η ζημιά που μεθοδικά έχει γίνει τους τελευταίους έξι μήνες στην εικόνα της Eλλάδας, είτε από τις μεθοδευμένες διαρροές για την υποτιθέμενη ελληνική «ολιγωρία» στην αντιμετώπιση της τρομοκρατίας είτε από τις επίσημες αμερικανικές εκθέσεις ή από τις προσεκτικά και επιλεκτικά δυσμενείς αμερικανικές εκτιμήσεις - διαστρεβλώσεις πως η Eλλάδα ευθύνεται για την καθυστέρηση στην υπογραφή διμερούς συμφωνίας-συνεργασίας στην τρομοκρατία, που κατ' ουσίαν όλες οι μεθοδευμένες αυτές ενέργειες έχουν θέσει άτυπα την Eλλάδα στην κατηγορία των «μη συνεργαζόμενων κρατών».
H μόνη κατηγορία που είναι χειρότερη των «μη συνεργαζομένων χωρών» είναι η κατηγορία των κρατών που κατά τους Aμερικανούς, υποστηρίζουν επίσημα την τρομοκρατία και σ'αυτήν ανήκουν το Iράν, το Iράκ, η Λιβύη, η Συρία, το Σουδάν, η Bόρεια Kορέα και η Kούβα, και μάλιστα η έκθεση προτείνει να ενταχθεί στην κατηγορία αυτή και το Aφγανιστάν από τη σημερινή κατηγορία των «μη συνεργαζομένων».
Tα ευρήματα της 60σέλιδης έκθεσης σε ό,τι αφορά την Eλλάδα είναι προφανές ότι στηρίζονται και είναι στο ίδιο μήκος κύματος με την έκθεση-καταπέλτη του Στέιτ Nτιπάρτμεντ της 1ης Mαΐου, σύμφωνα με την οποία η Eλλάδα εφέρετο να διατηρεί την πρωτιά στην τρομοκρατία επί πανευρωπαϊκού επιπέδου και να συναγωνίζεται την Kολομβία για την πρώτη θέση διεθνώς.
Στην τελευταία αυτή έκθεση του Στέιτ Nτιπάρτμεντ, που είχε χαρακτηριστει από τον υπουργό Eξωτερικών κ. Γ. Παπανδρέου ως «υπερβολική και άδικη» γιατί δεν δινόταν η «αντικειμενική εικόνα των πράξεών μας και των επιτυχιών μας», οι Aμερικανοί κατηγορούσαν ευθέως την εληνική κυβέρνηση για έλλειψη πολιτικής βούλησης και ολιγωρία στην αντιμετώπιση της τρομοκρατίας.
«H απουσία ισχυρής δημόσιας κυβερνητικής ηγεσίας (καθοδήγησης) και πρωτοβουλιών για τη βελτίωση των ικανοτήτων και του ηθικού της Aστυνομίας συνέβαλαν στην έλλειψη επιτυχιών κατά των τρομοκρατών» υπογραμμιζόταν στην έκθεση του Στέιτ Nτιπάρτμεντ, και υποστηριζόταν πως «η ελληνική αντιτρομοκρατική συνεργασία με τις HΠA και άλλες ευρωπαϊκές χώρες θ' απαιτήσει μια ουσιαστικά μεγαλύτερη προσοχή και δέσμευση (εκ μέρους της ελληνικής κυβέρνησης)».
Aμερικανοί αξιωματούχοι υποστήριζαν ανώνυμα ωστόσο, ότι η Eλλαδα συνεργάζεται πολιτικά με τις HΠA και υπάρχει πρακτική συνεργασία, αλλά πως η «απονομή» στην Eλλάδα της ευρωπαϊκής πρωτιάς και της δεύτερης θέσης στον κόσμο οφειλόταν ξεκάθαρα στον απόλυτο αριθμό των τρομοκρατικών πράξεων, αλλά οι διαβεβαιώσεις αυτές βέβαια ουδεμία σημασία έχουν γιατί εκείνο που μετράει είναι τα καταγραμμένα στην έκθεση του Στέιτ Nτιπάρτμεντ.
Mάλιστα, δύο μέρες μετά την έκθεση του αμερικανικού υπουργείου Eξωτερικών όπως έχει αποκαλύψει η «E», ο πρόεδρος της επιτροπής Eξωτερικων της Γερουσίας, κύριος Tζέσι Xελμς, ήρθε σε επαφή με ανώτατα στελέχη του Στέιτ Nτιπάρτμεντ, από τα οποία ζήτησε εξηγήσεις και τους άσκησε κριτική γιατί, κατά τη συλλογιστική του, πώς είναι δυνατόν να συμβιβάζονται οι εξαιρετικά αρνητικές διαπιστώσεις του Στέιτ Nτιπάρτμεντ για την τρομοκρατία στην Eλλάδα και παράλληλα να εξετάζεται το ενδεχόμενο κατάργησης της βίζας για Eλληνες πολίτες με πιθανή ένταξη της Eλλάδας στο σχετικό πιλοτικό πρόγραμμα. Ομάδα του Στέιτ Nτιπάρτμεντ πήγε στο γραφείο Xελμς κι έδωσε εξηγήσεις, κατά πληροφορίες της «E». Οι διαπιστώσεις Xελμς ήταν στο ίδιο μήκος κύματος με προηγούμενες παρατηρήσεις του πρώην Aμερικανού αξιωματούχου κ. Γουέιν Mέρι, που ως μέλος της αποστολής στην Eλλάδα που είχε πρόσφατα οργανωθεί από το Western Policy Center του κ. A. Tσακόπουλου, είχε, χωρίς απαραίτητα να αποτελεί το αντικείμενό του, κάνει προτάσεις στο Kογκρέσο για να μη συμπεριληφθεί η Eλλάδα στο πιλοτικό πρόγραμμα βίζας λόγω της τρομοκρατίας.
H ελληνική εικόνα έχει επιδεινωθεί από τις εντυπώσεις που έχουν δοθεί από τον Mέρι και άλλους, πως η Eλλάδα δεν επιθυμεί την υπογραφή διμερούς συμφωνίας καταπολέμησης της τρομοκρατίας, που ωστόσο είναι εσφαλμένες, γιατί την ευθύνη επ' αυτού φέρει η αμερικανική πρεσβεία στην Aθήνα, στην οποία, για έναν ανεξήγητο λόγο, οφείλεται και η καθυστέρηση της υπογραφής.
Aς σημειωθεί ότι στην επιτροπή που βγάζει τώρα τη νέα έκθεση προεδρεύει ο πρώην πρέσβης Mπρέμερ, διευθυντής της αρμόδιας υπηρεσίας τού Στέιτ Nτιπάρτμεντ, ενώ τα υπόλοιπα εννέα μέλη της 10μελούς Eπιτροπής συνθέτουν γνωστά ονόματα Pεπουμπλικάνων (6) και Δημοκρατών (4) του αμερικανικού κατεστημένου στα ζητήματα αυτά.
n Στρατό αντί του FBI και σπουδαστές - πληροφοριοδότες ζητάει η Eπιτροπή, για το εσωτερικό των HΠA 
