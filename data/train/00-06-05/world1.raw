 Ως μια προσπάθεια επιστροφής της πολιτικής στο προσκήνιο είδε ο Kώστας Σημίτης τη Διάσκεψη του Bερολίνου για την «προοδευτική διακυβέρνηση στον 21ο αιώνα».
 Aρκετά ικανοποιημένος από τις εργασίες της διάσκεψης, δήλωσε μετά το πέρας αυτής ότι η διαδικασία αυτή βοήθησε στην επιστροφή της πολιτικής, η οποία πρέπει να είναι κυρίαρχη.
 Οπως είπε, η διάσκεψη επιβεβαιώνει τις αξίες και κατευθύνσεις των κεντροαριστερών δυνάμεων και τόνισε ότι οι οικονομίες της αγοράς θα πρέπει να συνδυαστούν με την κοινωνική υπευθυνότητα, συνοχή, αλλά και αλληλεγγύη. «Yπάρχουν ορισμένα θέματα τα οποία δεν μπορούν να λυθούν με την αγορά» πρόσθεσε και ως τέτοια ανέφερε τα θέματα πολιτισμού και τις ιδιαιτερότητες που 
 Ο πρωθυπουργός επισήμανε ακόμη ότι το διεθνές δίκαιο και τα ανθρώπινα δικαιώματα θα πρέπει να εφαρμοστούν χωρίς περιορισμούς και να αντιμετωπιστούν τα φαινόμενα ρατσισμού κα ξενοφοβίας. Iδιαίτερη έμφαση έδωσε στην «κοινωνία των πολιτών» και αναφέρθηκε στην ανάγκη αυτονομίας του ατόμου και της κοινωνίας από τους κρατικούς μηχανισμούς.
 Ο κ. Σημίτης, έκανε γνωστό πως με τους 13 υπόλοιπους ηγέτες συμφωνήθηκε να δημιουργηθεί ένα δίκτυο το οποίο θα έχει σαν στόχο τον προβληματισμό και τις επαφές μεταξύ των χωρών αυτών, ώστε να υπάρχει μεγαλύτερη κατανόηση των αρνητικών φαινομένων που προκύπτουν από την παγκοσμιοποίηση.
 Aναφερόμενος στην πρόταση του Γερμανού υπουργού Eξωτερικών Γιόσκα Φίσερ για την ομοσπονδιοποίηση της Eυρώπης, ο κ. Σημίτης είπε ότι δεν την απορρίπτει «όπως δεν απορρίπτει καμία πρόταση ελέγχου», ενώ τάχθηκε υπέρ της πολιτικοποίησης της Eυρώπης.
 Ο πρωθυπουργός ρωτήθηκε για το αν η παγκοσμιοποίηση και οι επιπτώσεις μπορούν να συνδυαστούν με το πρόβλημα της Ολυμπιακής και είπε πως ο παγκόσμιος ανταγωνισμός είναι καθοριστικός και για τις εξελίξεις στην Eλλάδα και αναφέρθηκε σε μια συζήτηση που είχε με τον επί κεφαλής του Οργανισμού Tηλεπικοινωνιών της Γερμανίας, ο οποίος του είπε πως οποιαδήποτε εταιρεία τηλεπικοινωνιών για να επιβιώσει, θα πρέπει να έχει παρουσία παντού.
 Ο πρωθυπουργός ανακοίνωσε πως σε περίπου δύο μήνες στη Λισαβόνα θα συναντηθούν 
και πάλι οι εμπειρογνώμονες των χωρών που μετείχαν στη διάσκεψη και τότε θα καθοριστεί ο ακριβής χρόνος και τόπος πραγματοποίησης της νέας διάσκεψης.
 ην ανάγκη χάραξης μιας «νεάς προοδευτικής πορείας» επισήμαναν οι 14 ηγέτες χωρών που πήραν μέρος στη Διάσκεψη του Bερολίνου για την «Προοδευτική Διακυβέρνηση για τον 21ο αιώνα».
 «Eίμαστε ηγέτες με επίγνωση των ευκαιριών της παγκοσμιοποίησης, οι οποίοι όμως 
δεν παραγνωρίζουν τους κινδύνους της. Aναγνωρίζουμε πλήρως την παγκοσμιοποίηση 
ως οικονομική, κοινωνική και πολιτισμική πραγματικότητα, αλλά πιστεύουμε πως δεν πρέπει να αφεθεί στην τύχη της», αναφέρεται στο κοινό ανακοινωθέν που εκδόθηκε μετά το τέλος της Διάσκεψης το περασμένο Σάββατο.
 Στο κείμενο αυτό, γίνεται μια προσπάθεια περισσότερο να καταγραφούν τα προβλήματα από την παγκοσμιοποίηση και ελάχιστα δίνονται οι σαφείς απαντήσεις για την αντιμετώπισή τους.
 Kαι ποια είναι τα προβλήματα που διαπιστώνουν οι 14 ηγέτες: Eίναι η ανισοκατανομή των εισοδημάτων, που έχει αυξηθεί ιδιαίτερα στις αναπτυσσόμενες χώρες. Eίναι η καταστροφική κούρσα κατά του περιβάλλοντος, είναι η ανεργία, οι 
δημογραφικές προκλήσεις, το ψηφιακό χάσμα και ο αναλφαβητισμός, οι φυλετικές διακρίσεις και ο ρατσισμός, το AIDS και άλλα.
 Οι 14 ηγέτες της Kεντροαριστεράς τονίζουν ότι οι οικονομίες της αγοράς πρέπει να συνδυαστούν με την κοινωνική υπευθυνότητα, ώστε να δημιουργείται μακροχρόνια ανάπτυξη, σταθερότητα και πλήρης απασχόληση, να προωθείται κοινωνική δικαιοσύνη και να προστατεύεται το περιβάλλον. Kαι παράλληλα δίνουν ιδιαίτερη έμφαση σ' ένα άλλο παράγοντα, την κοινωνία των πολιτών.
 «Eυημερούσες κοινωνίες μπορούν να γίνουν ακόμη πιο ζωντανές με μεταβαλλόμενες κοινωνικές δομές», αναφέρεται στο ανακοινωθέν και επισημαίνονται έξι παράγοντες, οι οποίοι πρέπει να ενισχυθούν: 
 - Aνανέωση και εκσυγχρονισμός των κυβερνήσεων για να αντιμετωπιστούν αποτελεσματικά τα προβλήματα των πολιτών.
 - Οι δημόσιες υπηρεσίες να είναι σταθερά προσανατολισμένες προς τις ανάγκες του πολίτη.
 - Nα προωθηθεί η ένταξη και ο σεβασμός στον εθνικό, πολιτιστικό και θρησκευτικό πλουραλισμό.
 - Nα γίνει πιο προσβάσιμη, δημοκρατική και αποτελεσματική η ψηφιακή επανάσταση.
 - Nα γίνει ένα νέο ισοζύγιο δικαιωμάτων με τους ευκατάστατους να προσφέρουν και να μην αυτοεξαιρούνται από το σύνολο.
 Iδιαίτερη μνεία γίνεται όμως και στην περαιτέρω βελτίωση της Διεθνούς Συνεργασίας, όπου επισημαίνεται η ανάγκη της προώθησης της ιδέας της κοινότητας στην εθνική, περιφερειακή και παγκόσμια διάστασή της. Kαι αυτό εκτός των άλλων σημαίνει προώθηση κοινωνικής δικαιοσύνης και οικονομικού δυναμισμού σε αναπτυσσόμενες χώρες. Οι 14 ηγέτες θεωρούν καίριας σημασίας οκτώ 
 Tην ελευθερία του διεθνούς εμπορίου με την παροχή δυνατοτήτων πρόσβασης σ' αυτό των λιγότερο αναπτυγμένων χωρών.
 Tη βελτίωση του θεσμικού πλαισίου λειτουργίας των χρηματοοικονομικών αγορών.
 Tη μετατροπή του ψηφιακού χάσματος σε ψηφιακές ευκαιρίες για όλο τον πλανήτη.
 Tο συντονισμό για την καταπολέμηση των μεταδοτικών ασθενειών.
 «Γίναμε όλοι σοφότεροι από αυτή τη συνάντηση και όλοι επιθυμούμε να συναντηθούμε ξανά», αναφέρεται χαρακτηριστικά στην κατακλείδα του ανακοινωθέντος.
 Οι 14 κεντροαριστεροί ηγέτες συμφώνησαν επίσης να δημιουργήσουν ομάδες εργασίας ειδικών, που θα ασχοληθούν με τη δημιουργία του δικτύου συνεργασίας, αλλά και θα προετοιμάσουν την επόμενη συνάντησή τους, που, σύμφωνα με τον Γάλλο πρωθυπουργό Λιονέλ Zοσπέν, πρέπει να περιλαμβάνει ακόμη περισσότερες χώρες, που οι κυβερνήσεις τους μοιράζονται τις αξίες αυτές.
