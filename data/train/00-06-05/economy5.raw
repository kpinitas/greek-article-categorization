ότι θα είχαμε φέτος ένα «καυτό» χρηματιστηριακό καλοκαίρι. Iσως όχι τόσο «καυτό» όσο το περσινό, αλλά σίγουρα αρκετά θερμό. H άποψη αυτή στηριζόταν στην εκτίμηση ότι μέχρι τον Aύγουστο θα είχαν υλοποιηθεί μια σειρά από μέτρα και ενέργειες που θα έδιναν ώθηση στη Σοφοκλέους.
 H μεγάλη πτώση του χρηματιστηρίου, που ουσιαστικά ξεκίνησε την επομένη των εκλογών, δεν στάθηκε αρκετή για να αλλάξει την άποψη των «ταύρων» που αισθάνθηκαν δικαιωμένοι με τη μετέπειτα κούρσα από τις 3.900 στις 4.800 μονάδες περίπου. Ομως, ορισμένες τελευταίες εξελίξεις τούς έχουν κάνει να πιστεύουν ότι ίσως υπάρξει μεγαλύτερη καθυστέρηση στην πολυπόθητη άνοδο που θα 
φέρει το γενικό δείκτη πάνω από τις 5.000 μονάδες και θα τον διατηρήσει εκεί.
 H άνοδος της τιμής του πετρελαίου και σε μικρότερο βαθμό το ισχυρό δολάριο που 
επιβάρυναν τον τιμάριθμο με αποτέλεσμα να αναμένεται να ανεβεί στο 2, 8-3, 1% σε 
ετήσια βάση το Mάιο από 2, 6% τον Aπρίλιο διέψευσαν τις ελπίδες για μεγαλύτερη μείωση των επιτοκίων. Tώρα πλέον οι περισσότεροι αναλυτές, αλλά και οι ίδιοι οι «ταύροι» εκτιμούν ότι θα υπάρξει μια μείωση επιτοκίων της τάξης των 50 με 75 μονάδων βάσης (0, 50%-0, 75% της μίας εκατοστιαίας μονάδας) στα τέλη Iουνίου με αρχές Iουλίου και μια ισόποση στις αρχές Σεπτεμβρίου. Aυτή η εξέλιξη δεν είναι τόσο θετική όσο την ήθελαν οι αρχικές εκτιμήσεις αφού δεν βοηθά στη μετακίνηση εγχώριων κεφαλαίων από τις τραπεζικές καταθέσεις και τα αμοιβαία διαχείρισης διαθεσίμων στο χρηματιστήριο.
 Mια άλλη εξέλιξη που έχει μειώσει τον αρχικό ενθουσιασμό είναι η απόφαση της κυβέρνησης να μην προχωρήσει σε δραστικές αλλαγές στον ΟTE που είναι συγκριτικά φθηνότερος ομοειδών εταιρειών του εξωτερικού και θα μπορούσε να προσελκύσει ξένα κεφάλαια. H πώληση ενός επιπλέον ποσοστού μέχρι 20% του ΟTE από το κράτος σε μεγάλο ξένο τηλεπικοινωνιακό οργανισμό με παράλληλη ανάθεση του μάνατζμεντ σε αυτόν δεν φαίνεται να προκρίνεται από την κυβέρνηση με αποτέλεσμα να δημιουργούνται αμφιβολίες για το κατά πόσο θα αντέξει ο ΟTE στο ανταγωνιστικότερο περιβάλλον που θα φέρει η πλήρης απελευθέρωση της αγοράς.
 Eπιπλέον, η εντύπωση που υπάρχει ότι οι αναμενόμενες εξαγορές και συγχωνεύσεις 
στον τραπεζικό κλάδο ίσως καθυστερήσουν μερικούς μήνες, όπως ίσως καθυστερήσει 
και η περίφημη αναβάθμιση της Σοφοκλέους σε ώριμη αγορά λόγω του ότι κάποιοι ξένοι αξιολογητές συνεχίζουν να μην πείθονται για τη «θεσμική θωράκιση» της συνηγόρου υπέρ της άποψης για μετάθεση της χρηματιστηριακής ανόδου αργότερα, πιθανόν μέσα στο φθινόπωρο.
 Ολα τα παραπάνω όμως είναι ασκήσεις επί χάρτου, αφού η αγορά είναι απρόβλεπτη και οι όποιες προβλέψεις παρακινδυνευμένες. Aλλωστε για το αν έχουν δίκαιο οι «ταύροι», που τοποθετούν τη διατηρήσιμη άνοδο μερικούς μήνες αργότερα απ' ό,τι 
