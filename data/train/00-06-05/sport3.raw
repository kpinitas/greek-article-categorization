 Ο Ηρακλής εκμεταλλεύτηκε απόλυτα το πλεονέκτημα της έδρας, έφτασε σε μια εύκολη νίκη (2-0) κόντρα στον Αρη και βρίσκεται σε απόσταση ενός βαθμού από την έξοδο 
σε ευρωπαϊκή διοργάνωση (Κύπελλο UEFA) μέσω της διαδικασίας των αγώνων-μπαράζ.
 Η ομάδα του Αγγελου Αναστασιάδη πήρε την πολύτιμη νίκη στο πρώτο ημίχρονο. Οταν προηγήθηκε στο σκορ 1-0 (με γκολ του Γεωργιανού Κεμπάτζε στο 26') και ο αντίπαλός του, έμεινε λίγο αργότερα (30') με δέκα παίκτες, από την αποβολή του 
Γ. Κολτσίδα, που διαπληκτίσθηκε με τον Λάζαρο Σέμο. Οι γηπεδούχοι πρόσεξαν τα νώτα τους κι έφτασαν στις αρχές του δευτέρου ημιχρόνου (50') σε δεύτερο γκολ με τον Τζέιμς Ντεμπά. Ολα είχαν κριθεί...
 Μέχρι την πρώτη μισή ώρα έγινε ένα μοιρασμένο παιχνίδι. Ο ένας αντίπαλος φοβόταν τον άλλον με αποτέλεσμα να γίνουν ελάχιστες φάσεις μπροστά στις δύο εστίες. Μια είχε ο Αρης, με τον Γκλούσεβιτς (στο 9' το σουτ έφυγε άουτ) και μία ο Ηρακλής (13') όταν ο Φάνης Κατεριαννάκης πρόλαβε τον Μιχάλη Κωνσταντίνου.
 Οι φιλοξενούμενοι προσπάθησαν να αναπτυχθούν με αντεπιθέσεις. Επαιξαν με μοναδικό προωθημένο τον Ιγκορ Γκλούσεβιτς και το Ν. Κυζερίδη σε ρόλο ελεύθερο, 
 Ο Αγγελος Αναστασιάδης προτίμησε τον Κεμπάτζε, σε ελεύθερο ρόλο πίσω από Ντεμπά και Κωνσταντίνου. Ο Γεωργιανός τον έβγαλε ασπροπρόσωπο, στη φάση του γκολ, όταν τον ξέχασαν οι αμυντικοί του Αρη.
 Μετά το 30' ο Ηρακλής πρόσεξε την άμυνα του, ενώ ο Αρης κινήθηκε επιθετικά, χωρίς όμως να κάνει ευκαιρίες.
 Στις αρχές του δευτέρου ημιχρόνου φάνηκαν τα πολλά αμυντικά κενά του Αρη. Ο Τζέιμς Ντεμπά (50') χόρεψε όπως ήθελε, όποιον βρέθηκε μπροστά του και με σουτ έκανε το 2-0. Σ' εκείνο το λεπτό κρίθηκε το ματς.
 Οι γηπεδούχοι, εκμεταλλευόμενοι και την αριθμητική τους υπεροχή, δεν επέτρεψαν 
στους αντιπάλους τους ούτε καν να σκεφτούν το ενδεχόμενο να επιστρέψουν στο παιχνίδι και θα μπορούσαν να αυξήσουν το δείκτη του σκορ. Μια ευκαιρία με τον Ολεγκ Βερετένικοφ ήταν ό,τι καλύτερο δημιούργησαν οι Αρειανοί στο υπόλοιπο του 
 Δεν είχε προβλήματα ο Κύρος Βασσάρας. Aυστηρή η κόκκινη στον Κολτσίδα. Κίτρινες κάρτες πήραν οι Ξενίδης, Καραλιόπουλος, Κούτσης, Χαριστέας, Μούτσιος, 
 ΗΡΑΚΛΗΣ: Δίλμπερης, Ταβλαρίδης, Σέμος, Ξενίδης, Μούτσιος (68' Κυριαζής), Στολτίδης, Χάγκαν, Σέμπουε, Κεμπάτζε, Κωνσταντίνου (77' Καπετανόπουλος), Ντεμπά (86' Μπεκιάρης).
 ΑΡΗΣ: Κατεριαννάκης, Καραλιόπουλος, Λουμπούτης (55' Χαριστέας), Κολτσίδας, Μάντζιος, Παπαδόπουλος, Κούτσης (77' Λιολίδης), Χριστοδούλου, Ναγκόλι, Κυζερίδης, Γκλούσεβιτς (62' Βερετένικοφ).
 - Το δεύτερο παιχνίδι των μπαράζ ανάμεσα σε Αρη-Πανιώνιο είναι προγραμματισμένο την Τετάρτη, στις 8 το βράδυ, στο Χαριλάου. Το τρίτο μεταξύ Ηρακλή - Πανιωνίου, την προσεχή Κυριακή, στο Καυτανζόγλειο, την ίδια ώρα. Σε περίπτωση ισοβαθμίας των τριών αντιπάλων, θα μετρήσει η κατάταξή τους στο Πρωτάθλημα, με τον Ηρακλή να παίρνει το εισιτήριο, σε μια τέτοια περίπτωση.
