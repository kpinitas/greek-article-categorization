 «Η Αριστερά που πρεσβεύουμε δεν σημαίνει αλισβερίσι της αγοράς, δεν σημαίνει κυνηγάμε τις ευκαιρίες, δεν σημαίνει ότι στην πρώτη δυσκολία το βάζουμε στα πόδια, γιατί δεν αντέχουμε να προσπαθήσουμε και να ξαναπροσπαθήσουμε».
 Tην επισήμανση αυτή έκανε σε προσυνεδριακή συγκέντρωση, που έγινε στη Χίο, ο πρόεδρος Nίκος Κωνσταντόπουλος, ασκώντας έμμεση κριτική στα στελέχη του κόμματος που αποχώρησαν.
 Λέγοντας ότι ο ΣΥΝ πρέπει να σεβαστεί το 3, 3% του ελληνικού λαού που τον ψήφισε, είπε ότι το κόμμα δεν αντιμετωπίζει πρόβλημα διάλυσης και πηγαίνοντας προς το συνέδριο η συσπείρωση θα είναι πολύ μεγαλύτερη.
 Μας ενδιαφέρει να είμαστε κόμμα της Aριστεράς, της οικολογίας, των κοινωνικών κινημάτων, κόμμα αυτόνομο, αυτοδύναμο, άρα δεν μας ενδιαφέρει να είμαστε ούτε τμήμα του ΠΑΣΟΚ ούτε μας ενδιαφέρει η στρατηγική τακτική του μετώπου του ΚΚΕ», 
 Δεν παρέλειψε εξάλλου να κάνει κριτική και στη δημόσια εικόνα του κόμματος, σημειώνοντας ότι «προβάλλουμε προς τα έξω επιμέρους απόψεις και όχι την ενιαία 
άποψη του κόμματος και ο κόσμος το καταγράφει αυτό το πράγμα».
 Αναφερόμενος στις θέσεις του ΣΥΝ σημείωσε την ανάγκη διαρθρωτικών αλλαγών στην 
οργάνωση του κράτους και του μοντέλου διακυβέρνησης της χώρας, λέγοντας ότι ως 
  την αναγκαιότητα στήριξης ενός κοινωνικού κράτους γενικής εφαρμογής για όσους έχουν ανάγκη, 
 Tέλος, σχετικά με τη σύνοδο του Βερολίνου επισήμανε ότι «δεν ασχολήθηκε με τα πραγματικά προβλήματα που αντιμετωπίζουν σήμερα οι λαοί και οι κοινωνίες, όπως 
η ανεργία, η φτώχεια και οι κοινωνικοί αποκλεισμοί».
 Στο μεταξύ, ολοκληρώθηκε η πρώτη φάση της προσυνεδριακής προετοιμασίας και αύριο το μεσημέρι στη 1 ο πρόεδρος της οργανωτικής επιτροπής του συνεδρίου Μπάμπης Πρωτοπαππάς δίνει συνέντευξη Tύπου.
 Την προηγούμενη εβδομάδα, μαζί με τον Στέλιο Παππά, συναντήθηκαν με αντιπροσωπεία της ΑΚΟΑ, αποτελούμενη από το γραμματέα της Γιάννη Μπανιά και τη 
Σοφία Κυπριώτου. Παρέδωσαν τα προσυνεδριακά κείμενα της Κεντρικής Πολιτικής Επιτροπής του ΣΥΝ και συμφώνησαν να συνεχίσουν τη συνεργασία τους εν όψει του Συνεδρίου.
 «Τα διαζύγια δεν προαναγγέλλονται», τόνισε η Μαρία Δαμανάκη (στο ραδιοσταθμό «Φλας»), αφήνοντας πάντα ένα παράθυρο ανοιχτό για τις όποιες επιλογές της μετά 
το συνέδριο. «Θέλω -πρόσθεσε- να απαντήσω ευθέως ότι δεν πηγαίνω στο συνέδριο για να φύγω, αλλά πάω να δώσω μια μάχη. Τα αποτελέσματα αυτής της μάχης θα τα συνυπολογίσουμε με τα αποτελέσματα των πολιτικών θέσεων. Αυτό δεν είναι ούτε εκβιασμός ούτε απειλή. Σέβομαι απολύτως τις συλλογικότητες και τα όσα αποφασίζουν, αλλά, από την άλλη, θεωρώ ότι έχουμε φτάσει σε μια πολύ δύσκολη κατάσταση, μια οριακή κατάσταση. Χάσαμε το 40% της δύναμής μας στις εκλογές εφαρμόζοντας μια ορισμένη πολιτική. Αν ο ΣΥΝ αποφασίσει να τη συνεχίσει, πιστεύω ότι οι δυνατότητες επιβίωσής του είναι μικρές...».
