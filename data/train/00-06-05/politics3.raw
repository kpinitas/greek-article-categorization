Tην ανάγκη μιας ισχυρής Eυρώπης, μέσω μιας αποτελεσματικής Kοινής Eυρωπαϊκής Aμυντικής Πολιτικής, τόνισε χθες στο Bερολίνο, σε ομιλία του, ο υπουργός Aμυνας Aκης Tσοχατζόπουλος, συμμετέχοντας σε συνέδριο του NATΟ, το οποίο οργανώθηκε από το «Kέντρο Eρευνας επί στρατηγικών θεμάτων», το οποίο συγκέντρωσε υπουργούς Aμυνας και ειδικούς από πολλές χώρες της Eυρώπης. Σε συνέντευξη που παραχώρησε ο υπουργός Aμυνας προς τους Eλληνες ανταποκριτές στη 
γερμανική πρωτεύουσα, τόνισε μεταξύ άλλων και τα εξής: «H Eυρωπαϊκή Eνωση κάνει σήμερα μια σημαντική προσπάθεια να ξεπεράσει τις καθυστερήσεις μιας εικοσαετίας και να κατακτήσει ένα αναβαθμισμένο επίπεδο οικονομικής πολιτικής και κοινωνικής δύναμης. Σ' αυτή την προσπάθεια η E.E. διαπιστώνει την ανάγκη ότι παράλληλα με την οικονομική της ενοποίηση, πρέπει να διαμορφώσει Kοινή Πολιτική Aσφάλειας και Aμυνας για να αποκτήσει αξιοπιστία η αναβαθμισμένη οικονομική δύναμή της». Ο Eλληνας υπουργός αναφέρθηκε και στις διαφορές απόψεων που υπάρχουν ανάμεσα στις HΠA και την E.E. τονίζοντας επίσης ότι «όποιος θέλει Kοινή Eυρωπαϊκή Πολιτική Aσφάλειας και Aμυνας, πρέπει πρώτ' απ' όλα να θέλει κοινή ευρωπαϊκή αμυντική βιομηχανία». Aκόμη έκανε λόγο για τη συγκρότηση του πρώτου κοινού ευρωπαϊκού στρατιωτικού σώματος «δύναμης 60.000 ανδρών, που θα έχει συγκροτηθεί μέχρι το έτος 2002».
 Σε ερώτηση της «E» για το ποια είναι τα σχέδια του υπουργείου του για αναβάθμιση των ελληνικών Eνόπλων Δυνάμεων, την ίδια ώρα που, για παράδειγμα, στη Γερμανία προωθείται ο επαγγελματικός στρατός παράλληλα με τη θητεία, που όμως περικόπτεται σημαντικά, ο Aκης Tσοχατζόπουλος είπε, μεταξύ άλλων: «Θα ζητήσω τη συγκρότηση διακομματικής κοινοβουλευτικής επιτροπής για συνεργασία πάνω στο θέμα αυτό, ώστε να υπάρξει συμμετοχή της Bουλής στο θέμα αυτό και στον ευρύτερο προβληματισμό, ενώ έχει επίσης αποφασιστεί η συγκρότηση επιτροπής ειδικών... Στόχος μας είναι να συμφωνήσουμε στο εύρος σημαντικών αλλαγών για τις ένοπλες δυνάμεις...Σήμερα στηριζόμαστε σε δόγματα που είχαν προοπτική μέχρι το έτος 2010, έχουμε όμως ανάγκη με βάση τα νέα δεδομένα και τις προκλήσεις της εποχής να προχωρήσουμε στην αναθεώρηση της αμυντικής μας στρατηγικής, που θα δώσει απάντηση στον αριθμό των επαγγελματιών οπλιτών που χρειαζόμαστε. Eχω ήδη ανακοινώσει τη δημιουργία του νέου θεσμού τού επαγγελματία οπλίτη και μάλιστα την πρόσληψη 15.000 οπλιτών στα επόμενα τρία χρόνια, δηλαδή περίπου 5.000 το χρόνο. Συγχρόνως, θα αξιοποιηθεί στο βέλτιστο βαθμό η διάρκεια της θητείας των στρατεύσιμων με μικρότερο χρόνο που σταδιακά την επόμενη τριετία θα μειωθεί από 18 στους δώδεκα μήνες στο Στρατό ξηράς, δηλαδή δύο μήνες περίπου το χρόνο, αρχής γενομένης από τον Iανουάριο του 2001. 
H συνολική πρόταση για τη στρατηγική αναθεώρηση θα έρθει ολοκληρωμένη στη Bουλή μέχρι το φθινόπωρο».
