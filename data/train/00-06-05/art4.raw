θέατρο κυριολεκτικά γεμάτο από έναν ασυγκράτητο κόσμο (στην πλειονότητά τους πιτσιρικάδες) που, όταν δεν συμμετείχε με χειροκροτήματα σφυρίγματα κι επευφημίες, τραγουδούσε με μια φωνή τα τραγούδια του Χάρη και του Πάνου Κατσιμίχα και των «Πυξ Λαξ».
 Ηταν η πρώτη κοινή συναυλία δύο ξεχωριστών σχημάτων της εγχώριας ροκ -με την ευρύτερη έννοια- σκηνής, που ανέβασε μερικές χιλιάδες κόσμου στο θέατρο του Λυκαβηττού. Η βραδιά θα μπορούσε να χαρακτηριστεί αρχικά θερμότατη από μουσικής άποψης, ψυχρή λόγω κρύου και... περιβόλι λόγω του ιδιόρρυθμου χιούμορ 
 Η συναυλία ξεκίνησε με το «Γέλα πουλί μου, γέλα» των Κατσιμιχαίων, που ξεσήκωσε όλο το θέατρο ενώ ένα κόκκινο καπνογόνο που άναψε ένας πιτσιρικάς φώτισε τον ουρανό. Ακολούθησε η ρυθμική διασκευή, με κυρίαρχες τις κιθάρες και 
το ακορντεόν, του τραγουδιού τού Κουγιουμτζή «Ενας κόμπος η χαρά μου» από τους 
«Πυξ Λαξ» και η βραδιά άρχισε να θερμαίνεται ακόμα περισσότερο. 
 Στο ενδιάμεσο των τραγουδιών, οι Χάρης και Πάνος Κατσιμίχας, αφού δήλωσαν ότι αυτή η συνεργασία δεν αφορά εμπορικούς σκοπούς, επιστράτευσαν όλη την γκάμα του χιούμορ που διαθέτουν, δίνοντας αρχικά τον ορισμό του απαισιόδοξου (ένας καλά πληροφορημένος αισιόδοξος), ενώ πριν από ορισμένα τραγούδια, για να δηλώσουν προφανώς τη «θερμοκρασία» που απαιτεί το καθένα από αυτά, ασχολήθηκαν 
λεκτικά με την κατάσταση των γεννητικών τους οργάνων με φράσεις του τύπου: «Αρχίζει και μου σηκώνεται...». «Τώρα μου έχει σηκωθεί εντελώς...», για παράδειγμα, πριν τραγουδήσουν τον «Φάνη». Κάποια στιγμή εξέφρασαν και την οργή 
τους «για τις πουσ...ες των λάιφ στάιλ περιοδικών». Χοντροκομμένες δηλώσεις που το κοινό, συνεπαρμένο από τη διάθεσή του ν'ακούσει μουσική, μάλλον δεν έδειξε να συμμερίζεται.
 Οι «Πυξ Λαξ» αρκέστηκαν να πουν ότι με τους «Κατσιμιχαίους δεν ξεκίνησαν απλώς 
 Και τα δύο σχήματα λειτούργησαν στο σύνολο της βραδιάς σαν μία μπάντα - με αρκετά καλούς μουσικούς- όπου οι Πάνος και Χάρης Κατσιμίχας εναλλάσσονταν στη σκηνή με τον Μπάμπη Στόκα, τον Φίλιππα Πλιάτσικα και τον Μάνο Ξυδού από τους «Πυξ Λαξ» για να πουν μερικά από τα ωραιότερα τραγούδια τους: To «Υπόγειο» σε ποίηση της Ρίτας Μπούμη Παππά, το «Φάνη» (Με την καθολική συμμετοχή κοινού και 
τραγουδιστών), «Αϊ της αγάπης μαχαιριά», το «Don't worr ybe happ y» (ειπωμένο με παιχνιδιάρικη διάθεση), o «Μάρκος και η Αννα» του Λούτσιο Ντάλα, «Μη γυρίσεις», «Μοναξιά μου όλα» (το κοινό εκτροχιάστηκε), «Επαψες αγάπη να θυμίζεις», ενώ μία από τις καλύτερες στιγμές της βραδιάς ήταν και η στιγμή που 
οι «Πυξ Λαξ» είπαν το «Οι παλιές αγάπες πάνε στον Παράδεισο». Στο «Σενιόρ» του 
Μπομπ Ντίλαν ο Πάνος Κατσιμίχας τραγούδησε στ' αγγλικά μιμούμενος την φωνή του 
Ντίλαν και ο Φίλιππας Πλιάτσικας στα ελληνικά, ενώ ο Μπάμπης Στόκας στάθηκε δίπλα στους Κατσιμιχαίους για να τραγουδήσει το τελευταίο μέρος του «Φάνη».
 Η βραδιά φαίνεται ότι αποζημίωσε τους φαν και των δύο γκρουπ που βρίσκονταν στο θέατρο και τους δεκάδες τζαμπατζήδες πάνω ψηλά στα βραχάκια, αφού ακούστηκαν όλες σχεδόν οι επιτυχίες των σχημάτων. Τα νέα στοιχεία στην ενορχήστρωση σε πολλά τραγούδια -με τους «Πυξ Λαξ» να δείχνουν ότι έχουν δουλέψει περισσότερο το δικό τους μέρος- απέφυγαν τα φλύαρα κιθαριστικά σόλα και τις υπερβολές που κοπιάρουν συνήθως από τα θρυλικά γκρουπ του '70 πολλοί Eλληνες ρόκερ.
 (Τέλος, μια μικρή παρατήρηση: Θα ήταν καλύτερο στίχοι όπως «Mεγάλη νυχτερίδα τρέφεται απ' τη νιότη σου...» από το «Υπόγειο» της Παππά, τραγουδισμένοι μοναδικά από τους Κατσιμιχαίους, να μην ακολουθούνται από δηλώσεις εφηβικού χιούμορ των τραγουδοποιών όπως: «Και τώρα μου σηκώθηκε εντελώς». Από όσο καταλάβαμε το πλήθος ανέβηκε στο λόφο μόνο για να τους...ακούσει!) 
