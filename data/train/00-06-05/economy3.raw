στη σημερινή του συνέντευξη ο υπουργός Eθνικής Οικονομίας Γιάννος Παπαντωνίου, 
προτρέποντας την Eκκλησία να προχωρήσει σε αξιοποίηση της περιουσίας της με σύγχρονες μεθόδους «εάν χρειάζεται πόρους για επενδύσεις», σύμφωνα με τα όσα πράττουν η Kαθολική, η Προτεσταντική και άλλες Eκκλησίες στην Eυρώπη και τις HΠA «χωρίς να επιβαρύνουν τον κρατικό προϋπολογισμό». H παρότρυνση λαμβάνει χώρα με αφορμή το αίτημα της Eκκλησίας να χρηματοδοτηθεί για επενδύσεις 125 δισ. δρχ.
 Aκόμη ο κ. Παπαντωνίου θεωρεί ότι η κρίση θα οδηγήσει τη NΔ σε ακραίες θέσεις που θα δυσχεράνουν το κυβερνητικό έργο και εύχεται να ξεπεραστεί το συντομότερο, γιατί, όπως λέει «χρειαζόμαστε μια ισχυρή και αξιόπιστη αξιωματική αντιπολίτευση». Eνώ εκτός από εμπλουτισμό του ΠAΣΟK με στελέχη της Aριστεράς βλέπει «πολύ θετικά» τη συνεργασία ΠAΣΟK-ΣYN λόγω «μεγάλης πολιτικής 
 Δέχεται, επίσης ότι υπάρχουν κίνδυνοι για «αρπαχτές» στην απελευθέρωση αγορών, 
γι' αυτό και η κυβέρνηση προχωρεί σε ελεγχόμενη απελευθέρωση.
 Tο κοινωνικό προφίλ θα μετουσιωθεί σε πράξη με τη συνεχή μείωση των φόρων και την αύξηση των χαμηλών συντάξεων καθ' όλη τη διάρκεια της τετραετίας, ενώ προαναγγέλλει ότι ο προϋπολογισμός του 2001 θα είναι «Προϋπολογισμός Yγείας».
 Ο κ. Παπαντωνίου προαναγγέλλει, επίσης, ότι από το Σεπτέμβριο το κράτος θα διαθέσει 150 δισ. δρχ. για τη δημιουργία και στήριξη ιδιωτικών επιχειρήσεων που θα ενσωματώσουν τεχνολογία αιχμής. Θα πρόκειται για φτηνά κεφάλαια-δάνεια, 
η αποπληρωμή των οποίων θα γίνει με μεγάλη περίοδο χάριτος.
 Οσον αφορά την αντιμετώπιση της ανεργίας με μέτρα, όπως μερική απασχόληση και 35ωρο, ο υπουργός Eθνικής Οικονομίας για το πρώτο παρατηρεί ότι «δεν είναι κάτι που ενθαρρύνουμε, ούτε κάτι που θα εμποδίσουμε», ενώ για το 35ωρο λέει «όχι» στην εφαρμογή του σε επιχειρήσεις έντασις εργασίας (π.χ. κλωστοϋφαντουργία), αλλά και «ναι» σε επιχειρήσεις προηγμένης τεχνολογίας (Iντερνετ - πληροφορική).
 Tέλος, για την πορεία του Xρηματιστηρίου ακολουθεί τη γνωστή (μετά τις εκλογές) στάση απεμπλοκής από δηλώσεις, παρατηρεί, όμως, ότι «βαθμίαια επέρχεται η εξομάλυνση».
 Η Νέα Δημοκρατία διέρχεται αυτή τη στιγμή μια σοβαρή κρίση ταυτότητας, κρίση ηγεσίας, προβλήματα από την ήττα στις εκλογές. Μήπως αυτό διευκολύνει την κυβέρνηση στο να εφαρμόζει απρόσκοπτα την πολιτική της, χωρίς αντιδράσεις από την αξιωματική αντιπολίτευση; Πώς κρίνετε τα πράγματα στο πολιτικό σκηνικό; 
 «Κάθε άλλο. Εγώ πιστεύω ότι η κρίση αυτή της Νέας Δημοκρατίας και η μορφή ιδιαίτερα που έχει πάρει αυτή η κρίση, με έντονες προσωπικές επιθέσεις, μπορεί 
να οδηγήσει τη Νέα Δημοκρατία σε ακραίες πολιτικές θέσεις, οι οποίες θα δυσχεράνουν το κυβερνητικό έργο.
 Εμείς ελπίζουμε ότι η Νέα Δημοκρατία θα ξεπεράσει την κρίση και θα ανακτήσει έναν πολιτικό και ιδεολογικό λόγο τέτοιο, που να συμβάλει ουσιαστικά στην προώθηση των εθνικών μας θεμάτων, των κοινωνικών θεμάτων, των οικονομικών θεμάτων, με εποικοδομητική κριτική. Το επιζητούμε από τη Νέα Δημοκρατία. Η περίοδος κρίσης που σήμερα διέρχεται η Νέα Δημοκρατία πιστεύω ότι δεν είναι ένα πολύ υγιές φαινόμενο σε μια δημοκρατία και εύχομαι ειλικρινά αυτή η κρίση να ξεπεραστεί το συντομότερο δυνατό. Χρειαζόμαστε μια ισχυρή και αξιόπιστη αξιωματική αντιπολίτευση»
 Η αξιοποίηση της εκκλησιαστικής περιουσίας είναι ένα θέμα που μένει ακόμη μετέωρο από την εποχή του Τρίτση, ενώ η Εκκλησία έρχεται και ζητεί 125 δισ. για διάφορα προγράμματα, όταν ήδη κατέχει το 1% της Εθνικής Τράπεζας. Η κεφαλαιοποίηση της Εθνικής Τράπεζας είναι 3, 5 τρισ. δραχμές σήμερα. Επομένως, 
θα μπορούσε να ρευστοποιήσει μέρος των μετοχών που κατέχει στην Εθνική Τράπεζα, πιθανώς και αλλού, και να βρει έσοδα από αυτή την πλευρά.
 «Το θέμα της εκκλησιαστικής περιουσίας έχει περιβληθεί με πάρα πολύ πάθος ιστορικά και δεν είναι ίσως σκόπιμο να ανακινηθεί σήμερα. Αυτό που θέλω να σημειώσω, όμως, είναι το εξής: δεν τίθεται θέμα ιδιοκτησιακού καθεστώτος της εκκλησιαστικής περιουσίας. Οι περιουσίες ανήκουν σε αυτούς στους οποίους ανήκουν.
 Το ζήτημα, όμως, είναι το εξής: χρειάζεται αξιοποίηση αυτής της περιουσίας, με 
την ίδια λογική που και εμείς αξιοποιούμε τη δημόσια περιουσία μέσα από διάφορους τρόπους, όπως είναι η ιδιωτικοποίηση, όπως είναι τα προέσοδα, τα προμέτοχα και διάφορα άλλα χρηματοοικονομικά προϊόντα, οι διαδικασίες τις οποίες κινούμε για να αποκτήσουμε πόρους και να πραγματοποιήσουμε επενδύσεις σε σημαντικούς τομείς της εθνικής οικονομίας.
 Εάν λοιπόν η Εκκλησία χρειάζεται πόρους για επενδύσεις, πραγματικά υπάρχει πρόσφορο έδαφος για αξιοποίηση αυτής της περιουσίας με σύγχρονες μεθόδους. Θέλω να πιστεύω ότι, χωρίς να εξελιχθεί η Εκκλησία σε ανώνυμη εταιρεία η ίδια, μπορεί σαφώς να συστήσει εταιρείες αξιοποίησης της περιουσίας, οι οποίες 
θα κινηθούν με τον ίδιο τρόπο, τον ελεύθερο τρόπο, με τον οποίο κινούνται αντίστοιχες εταιρείες που έχει η Καθολική Εκκλησία, η Προτεσταντική Εκκλησία και άλλες Εκκλησίες στην Ευρώπη και στις Ηνωμένες Πολιτείες, που μέσα από τον τρόπο αυτό προωθούν το έργο τους, τους σκοπούς τους, χωρίς να επιβαρύνουν τον κρατικό προϋπολογισμό των φορολογουμένων».
 Mε αφορμή το θέμα των ταυτοτήτων: Θεωρείτε ότι το κόμμα σας, το ΠΑΣΟΚ, βοηθάει τις κυβερνητικές επιλογές στο χώρο της οικονομίας, αλλά και της κοινωνίας; Δηλαδή, βρίσκεται μπροστά; Βρίσκεται πίσω από τις επιλογές; Τι φταίει; Γιατί σήμερα βγαίνετε εσείς και λέτε για τις ταυτότητες. Είναι πάρα πολύ λίγοι οι πολιτικοί του ΠΑΣΟΚ, οι οποίοι βγήκαν να υποστηρίξουν την επιλογή του πρωθυπουργού.
 «Το ΠΑΣΟΚ σαν κόμμα σίγουρα ακολούθησε την κυβερνητική πολιτική, εξ ου και κερδίσαμε τις εκλογές. Βέβαιον, όμως, είναι ότι οι εκλογές κερδήθηκαν, όχι τόσο από το ΠΑΣΟΚ ως κομματικό οργανισμό, όσο περισσότερο από την προσωπικότητα του πρωθυπουργού και το έργο της κυβέρνησης. Αυτό νομίζω λέει μια σωστή πολιτική ανάγνωση του εκλογικού αποτελέσματος. Το έργο της κυβέρνησης, ιδιαίτερα το έργο στην οικονομία και το κλείδωμα της ένταξης στην ΟΝΕ, ήταν τα δύο ισχυρά χαρτιά, με τα οποία κέρδισε το ΠΑΣΟΚ αυτές τις εκλογές.
 Τώρα ποιο είναι το μήνυμα που προκύπτει από αυτή τη διαπίστωση; Το μήνυμα που προκύπτει είναι ότι το ΠΑΣΟΚ πρέπει να επιταχύνει τη μετεξέλιξή του σε ένα περισσότερο σύγχρονο κόμμα και να βγει μπροστά από την κυβέρνηση, σε τομείς όπου πράγματι ήταν λίγο πίσω από την κυβέρνηση, είτε απλά ακολούθησε την κυβέρνηση.
 Ας πάρουμε την πορεία για την ΟΝΕ. Υπήρξαν μεγάλα θέματα διαρθρωτικών αλλαγών. 
Υπήρχαν ισχυρές εστίες μέσα στο ΠΑΣΟΚ, που στάθηκαν αρνητικά απέναντι σε αυτές 
τις εξελίξεις, όπως ήταν οι ιδιωτικοποιήσεις, όπως ήταν η απελευθέρωση της αγοράς. Τελικά επικράτησε η γραμμή αυτή της κυβέρνησης, διότι υπήρξαν πολύ ισχυρά ερείσματα μέσα στον κομματικό μηχανισμό του ΠΑΣΟΚ που στήριξαν αυτές τις κυβερνητικές επιλογές. Αλλά τέτοια φαινόμενα, όμως, υπήρξαν και δυσκόλεψαν 
 Τώρα βλέπω ότι τα πράγματα είναι πολύ θετικότερα. Αυτά που ήταν αιρέσεις, τις οποίες εξέφραζα εγώ και μερικοί άλλοι μέσα στο ΠΑΣΟΚ, πλέον είναι η ορθοδοξία. 
Αλλά αυτό για το μέλλον σημαίνει κάτι σημαντικό, ότι πρέπει να ανοίξει το ΠΑΣΟΚ σε νέα ρεύματα σκέψης, σε κοινωνικές ομάδες που δεν έχουν σαφή κομματικό 
προσδιορισμό, σε πολίτες που δεν έχουν έντονη πολιτικοποίηση, έχουν, όμως, απόψεις που έχουν ενδιαφέρον για την πολιτική, όπως είναι οι οικολόγοι, όπως είναι διάφορα άλλα στελέχη και, κυρίως, να εμπλουτιστεί το ΠΑΣΟΚ με στελέχη της Αριστεράς, της λεγόμενης παραδοσιακής Αριστεράς, που είναι ιδιαίτερα αξιόλογα και τώρα αναζητούν κομματική στέγη.
 Πιστεύω ότι αυτός ο εμπλουτισμός και η μετεξέλιξη του ΠΑΣΟΚ σε αυτές τις κατευθύνσεις, του ανοίγματος στην κοινωνία και του ανοίγματος σε στελέχη της παραδοσιακής Αριστεράς, θα το καταστήσουν ένα κόμμα πολύ περισσότερο ανοικτό σε νέες ιδέες, πολύ περισσότερο πρωτοπόρο στις νέες ιδέες, ένα κόμμα που μπορεί να κερδίζει τις εκλογές πέρα και ανεξάρτητα από το αν είναι ή δεν είναι 
στη διακυβέρνηση της χώρας, είναι ή δεν είναι στην εξουσία».
 Εσείς μιλάτε για εμπλουτισμό του ΠΑΣΟΚ με στελέχη από την Αριστερά.
 Ο κ. Σημίτης μίλησε για ένα προοδευτικό μέτωπο και υπάρχουν πάρα πολλοί στο κόμμα σας, που μιλούν για μια ευρύτερη συνεργασία ΠΑΣΟΚ - Συνασπισμού, η οποία 
έδειξε ότι υπάρχει αντικειμενικά σε θέματα δημοκρατικού πλαισίου στο θέμα των ταυτοτήτων. Πώς το βλέπετε αυτό; 
 «Το βλέπω πολύ θετικά. Εγώ μίλησα για εντοτισμό με στελέχη της Αριστεράς, στο μέτρο που βλέπω ότι υπάρχει στην Αριστερά μια μεγάλη ρευστότητα σήμερα. Αλλά βεβαίως η συνεργασία των κομμάτων της Αριστεράς και ιδιαίτερα του Συνασπισμού, 
γιατί μ' αυτό το κόμμα νομίζω ότι έχουμε πολύ μεγάλη πολιτική και ιδεολογική συγγένεια, όπου αυτή είναι εφικτή και σε θέματα γενικότερης πολιτικής, σε θέματα πολιτισμού και αξιών, όπως αυτό το θέμα των ταυτοτήτων, των σχέσεων του 
Κράτους και της Εκκλησίας και άλλα παρόμοια θέματα, πιστεύω ότι το να συμπτυχθεί ένα μέτωπο προοδευτικό είναι κάτι σημαντικό και κάτι εφικτό.
 Και θέλω εδώ να σημειώσω ότι ο πρωθυπουργός, ο Κώστας Σημίτης, πριν από δύο μέρες στο Βερολίνο, συμμετέσχε σε μια μεγάλη διάσκεψη με άλλους προοδευτικούς ηγέτες απ' όλες της ηπείρους, ακριβώς για να συμφωνήσουν στο διάγραμμα μιας προοδευτικής διακυβέρνησης του πλανήτη τα επόμενα χρόνια. Και εκεί νομίζω ότι όλοι το διαπιστώσαμε, ότι το πρόγραμμα του ΠΑΣΟΚ, το πρόγραμμα του Συνασπισμού 
και το πρόγραμμα πολλών άλλων κομμάτων βρίσκουν εκεί, στο κείμενο αυτό συμφωνημένο, μία κοινή έκφραση.
 Αρα υπάρχει έδαφος για τέτοιες συνεργασίες σε όλα τα επίπεδα, οι οποίες θα πρέπει να αναπτυχθούν όχι μόνο σε διεθνές επίπεδο, αλλά και μέσα σε κάθε χώρα ξεχωριστά, ανάμεσα στους διάφορους πολιτικούς φορείς της προοδευτικής σκέψης και της προοδευτικής πολιτικής πράξης».
 Mου έκανε εντύπωση αυτό που είπατε προ δύο - τριών ημερών, ότι η δημιουργία του EURΟ-12 μπορεί να μετεξελιχθεί σε οικονομική κυβέρνηση της Ευρώπης, η οποία θα είναι αντίβαρο στην Ευρωπαϊκή Κεντρική Τράπεζα. Πώς το εννοείτε; 
 «Το εννοώ ως εξής: τώρα υπάρχει η Κεντρική Τράπεζα, υπάρχουν και οι κυβερνήσεις. Η δύναμη όμως των κυβερνήσεων εξασθενίζει από το γεγονός ότι είναι διασπασμένες σε 15 χώρες, υπάρχουν 15 ξεχωριστές κυβερνήσεις.
 Η ομάδα των EURΟ-12, πλέον, θα συμπτύξει όλες αυτές τις εξουσίες και αρμοδιότητες σε ένα θεσμικό όργανο, το οποίο θα αποκτήσει πολλαπλάσια αποτελεσματικότητα. Διότι έχει σημασία η πολιτική της Γαλλίας, της Γερμανίας, της Ιταλίας, της Ελλάδας να εναρμονίζεται σε τρόπο ώστε να υπάρχει ένας έγκυρος συνομιλητής απέναντι στην Ευρωπαϊκή Κεντρική Τράπεζα και έτσι να ασκείται με περισσότερο αποτελεσματικό τρόπο η συνολική οικονομική πολιτική της Ευρώπης.
 Η Ευρώπη χρειάζεται μια οικονομική κυβέρνηση πλέον, εφόσον διαχειρίζεται ένα κοινό νόμισμα. Η ομάδα των 12...».
 Εννοείτε να έχει ένα πολιτικό στίγμα στην άσκηση της οικονομικής πολιτικής.
 «Ενα πολιτικό στίγμα στην άσκηση της οικονομικής πολιτικής. Οταν μιλάμε για φορολογική πολιτική, όταν μιλάμε για δημοσιονομική πολιτική, όταν μιλάμε για μισθολογική πολιτική, όλες αυτές οι πολιτικές και πολλές άλλες, που αφορούν το 
περιβάλλον, που αφορούν τις διαρθρωτικές αλλαγές είναι καλό να συντονίζονται σε ένα κεντρικό επίπεδο και αυτός θα είναι ο ρόλος της ομάδας των EURΟ-12 και πιστεύω ότι αυτό είναι μια πολύ θετική εξέλιξη.
 Μέχρι στιγμής, η ομάδα των EURΟ-11 έχει λειτουργήσει περισσότερο σαν όμιλος σκέψης, όχι σαν αποφασιστικό όργανο. Τώρα νομίζω ότι μπορούμε να το πάμε σε ένα επόμενο στάδιο, που θα αποκτήσει μια ισχυρότερη θεσμική συγκρότηση και θα εξελιχθεί, επαναλαμβάνω, στην οικονομική κυβέρνηση της Ευρώπης.
 Θα είμαστε δηλαδή οι 12 υπουργοί Εθνικής Οικονομίας και Οικονομικών των 12 χωρών που θα μετέχουν στη ζώνη ευρώ».
 Πάμε στις διαρθρωτικές αλλαγές. Εχετε πει το πρόγραμμά σας. Θα προχωρήσετε σε 
απελευθέρωση αγορών, σε ιδιωτικοποιήσεις, αυτό το πρόγραμμα που έχετε. Υπάρχουν κάποιοι φόβοι ότι, με την απελευθέρωση αγορών, μπορεί κάποιοι επιχειρηματικοί όμιλοι να αρπάξουν τα οφέλη και κάποια στιγμή να φύγουν, με συνέπεια η χώρα να μην αποκομίσει τίποτα. Πώς θα διασφαλιστεί ότι αυτή η απελευθέρωση όντως θα οδηγήσει σ' αυτό που λέτε, δηλαδή σε φτηνότερες τιμές, σε περισσότερη απασχόληση, σε εντονότερο ανταγωνισμό κ.λπ.; 
 «Ο φόβος είναι εύλογος και η απάντηση που δίνει σ' αυτό η κυβέρνηση είναι ακριβώς αυτή που προκύπτει από το ερώτημά σας. Εμείς δεν πάμε σε πλήρη ιδιωτικοποίηση ή σε απώλεια του δημοσίου ελέγχου πάνω στις αγορές αυτές. 
 Και στον ΟΤΕ και στη ΔΕΗ διατηρούμε το δημόσιο έλεγχο. Στη ΔΕΗ, διότι προχωράμε σε απλή μετοχοποίηση, άρα το κράτος θα παραμείνει ο κύριος μέτοχος, αλλά στον ΟΤΕ θα διατηρήσουμε ένα πολύ σημαντικό ποσοστό, έτσι ώστε να ελέγχουμε την πορεία του ΟΤΕ και να διασφαλίσουμε ότι οι οικονομικές δραστηριότητες σε στρατηγικούς τομείς θα παραμείνουν επικεντρωμένες μέσα στην εθνική επικράτεια.
 Αρα, ναι στην απελευθέρωση, με διασφαλίσεις όμως και του δημοσίου συμφέροντος, 
αλλά και βεβαίως διασφαλίσεις των κοινωνικών ζητημάτων μας σε ό,τι αφορά την απασχόληση και τις θέσεις εργασίας.
 Η κυβέρνηση προχωράει σε ελεγχόμενες απελευθερώσεις και επιπλέον συγκροτεί και 
ισχυρούς εποπτικούς θεσμούς, όπως η Επιτροπή Τηλεπικοινωνιών, η Ρυθμιστική Αρχή Ενέργειας, οι οποίες αρχές θα εξασφαλίσουν ότι η τιμολόγηση των προϊόντων 
και γενικότερα η συμπεριφορά των ιδιωτών στους χώρους αυτούς θα είναι απόλυτα συμβατή με το ευρύτερο κοινωνικό συμφέρον και με τις αρχές του ανταγωνισμού».
 Να έρθουμε στην ανεργία, που είναι το πρωτεύον κατά την κυβέρνηση θέμα της τετραετίας που διερχόμαστε. Βλέπω ότι δανειζόμαστε την εμπειρία χωρών που εφαρμόζουν φιλελεύθερες αντιλήψεις, π.χ. τίθεται σε πρώτο πλάνο από την κυβέρνηση η μερική απασχόληση, που θα δώσει νέες θέσεις εργασίας, όπως γίνεται 
ενδεχομένως στην Ευρώπη, αλλά όχι το 35ωρο, το οποίο εφαρμόζει η Γαλλία και εκεί η ανεργία πέφτει κάτω από το 10% και οι εξαγωγές της αυξάνονται, ενώ εμφανίζει έναν δυναμισμό η οικονομία της. Τι σκέφτεστε να κάνετε προς την κατεύθυνση της ανεργίας; 
 «Να απαντήσω, γιατί αυτό είναι το πιο ουσιαστικό πρόβλημα και το πιο μεγάλο πρόβλημα και το πιο ουσιαστικό ζήτημα απ' όσα συζητάμε. Γιατί η κυβέρνηση έχει 
πετύχει, θα έλεγα, στον οικονομικό τομέα σε όλα τα σημεία εκτός από ένα, το πρόβλημα της ανεργίας. Παραμένει το μεγάλο άλυτο πρόβλημα της οικονομικής και κοινωνικής πολιτικής μας και πιστεύω ότι είναι σωστό με θάρρος να το πούμε αυτό.
 Το πρόβλημα της ανεργίας στην Ελλάδα τίθεται για δύο κυρίως λόγους. Ο πρώτος λόγος είναι ότι υπάρχει μια μεγάλη απώλεια θέσεων εργασίας στον αγροτικό χώρο. 
Και αυτό δυστυχώς είναι αναπόφευκτο, γιατί έχουμε 18% του πληθυσμού μας σε αγροτικές δραστηριότητες, τη στιγμή που στην Ευρώπη είναι γύρω στο 4%-5% και ακόμη και στη Γαλλία, που έχει μια πολύ ισχυρή πολιτική συγκράτησή του πληθυσμού, στην ύπαιθρο είναι 6%-7%. Αρα δεν είναι δυνατόν να κρατάμε το 18%, δεν είναι δυνατόν να κρατηθεί το 18% στη γεωργία ό,τι και να κάνουμε. Είναι μια αναπόφευκτη τάση να μειωθεί το ποσοστό αυτό.
 Αρα εμείς πώς θα δημιουργήσουμε θέσεις εργασίας που θα απορροφήσουν αυτή την απώλεια, θα την καλύψουν, θα την σταθμίσουν; Υπάρχουν πολλές απαντήσεις. Η πρώτη είναι η ισχυρή ανάπτυξη, το καταλαβαίνουμε όλοι. Και αυτό το επιτυγχάνουμε. Οταν θα πάμε στο 5%, τα πράγματα θα είναι σαφώς βελτιωμένα.
 Το δεύτερο που πρέπει να κάνουμε, όμως, είναι να δούμε το θέμα αυτό των ευέλικτων μορφών εργασίας, διότι η πείρα δείχνει ότι και στη Γαλλία, αλλά και κυρίως στις χώρες που έχουν πολύ χαμηλά ποσοστά ανεργίας, όπως η Αγγλία, όπως η Ολλανδία, το μεγαλύτερο ποσοστό, το 80% των νέων θέσεων δουλειάς είναι θέσεις μερικής απασχόλησης. Γιατί; Γιατί στους τομείς των υπηρεσιών ιδιαίτερα, 
προσφέρονται ιδιαίτερα αυτές οι ευέλικτες μορφές απασχόλησης. Δεν πιστεύω ότι η Ελλάδα πρέπει να μείνει έξω από αυτή την τάση».
 Ομως εκεί, κύριε υπουργέ, οι μισθοί είναι μεγάλοι, ενώ εδώ οι μισθοί είναι πολύ μικροί. Αν πάμε στη μερική απασχόληση, θα πάμε σε όρια φτώχειας.
 «Αυτός είναι ο ανασταλτικός παράγοντας, αλλά θα μου επιτρέψετε να σας πω το εξής: ότι με την πορεία που έχουν τώρα τα εισοδήματα στην Ελλάδα, σε τρία, σε τέσσερα, σε πέντε χρόνια, θα προσεγγίσουμε τους μισθούς της Βόρειας Ευρώπης. Μην ξεχνάτε ότι στο τέλος της δεκαετίας θα επιτύχουμε -αν πετύχει το πρόγραμμά 
μας- την πραγματική σύγκλιση. Αρα, βεβαίως, δεν είναι κάτι που ενθαρρύνουμε, αλλά επίσης δεν πρέπει να είναι κάτι που θα εμποδίσουμε.
 Τώρα, σε ό,τι αφορά το 35ωρο, όπως ξέρετε, εμείς έχουμε μια γενικά θετική στάση, αλλά το 35ωρο προϋποθέτει -και θα έρθω σε αυτό- μια πολύ πιο γρήγορη εισαγωγή νέων τεχνολογιών. Γιατί το 35ωρο μπορεί να αποδώσει από πλευράς απασχόλησης κυρίως σε τομείς προηγμένης τεχνολογίας και όχι σε τομείς έντασης εργασίας, όπως είναι για παράδειγμα η κλωστοϋφαντουργία.
 Η κλωστοϋφαντουργία, αν περιορίσετε τις ώρες εργασίας, επιβαρύνει το κόστος εργασίας πάρα πολύ και μέσα από την επιβάρυνση του κόστους εργασίας δεν θα κερδίσει η Ελλάδα ή ο Ελληνας κλωστοϋφαντουργός, θα κερδίσει ο Κινέζος, ο Φιλιππινέζος ή ο Βούλγαρος κλωστοϋφαντουργός, ο οποίος θα πουλάει στην Ελλάδα στο 1/10 περίπου του κόστους της ελληνικής παραγωγής. Αρα, όσο η οικονομία μας 
είναι εγκλωβισμένη σε παραδοσιακά σχήματα παραγωγής, είναι δύσκολη η εφαρμογή του 35ώρου.
 Οσο όμως προωθούμε τις νέες τεχνολογίας -και αυτό έχει κάνει η Γαλλία, γιατί η 
Γαλλία είναι από τις πρώτες χώρες στο Iντερνετ, στην πληροφορική κ.λπ.-, τόσο νομίζω ότι θα διανοίγονται δυνατότητες για την προώθηση αυτών των μορφών της απασχόλησης και τη μείωση των ωρών εργασίας.
 «Είναι κεντρικό θέμα και για την απασχόληση το θέμα των νέων τεχνολογιών, κατ' 
αρχάς, επίσης, να κάνω μια αναγνώριση: παραμένουμε πολύ πίσω, γιατί είμαστε μια οικονομία, η οποία δεν έχει πάρει ακόμη τα πάνω της σε ό,τι αφορά την αναπτυξιακή διαδικασία. Τώρα μπαίνουμε στη φάση της αναπτυξιακής απογείωσης και πιστεύω ότι τα επόμενα 5 χρόνια θα είναι χρόνια επαναστατικά σε ό,τι αφορά 
 Νομίζω ότι θα μπούμε ραγδαία στο Iντερνετ, στην πληροφορική και μέσα από τα 1.000 δισ. που θα δαπανήσουμε για την κοινωνία της πληροφορίας. Αλλά πρέπει κυρίως να ενισχύσουμε, όπως έκαναν και οι Αμερικανοί τις νέες επιχειρήσεις που 
χρησιμοποιούν νέες τεχνολογίες, γιατί εκεί είναι ο μοχλός της ανάπτυξης. Αν δείτε την αμερικανική ανάπτυξη, θα δείτε ότι η μεγαλύτερη ανάπτυξη έγινε από κυβερνητικά κεφάλαια που χρηματοδότησαν επενδύσεις νέων επιχειρήσεων σε τομείς 
 Εδώ έχουμε δει ότι ο ιδιωτικός τομέας είναι διστακτικός. Τα διάφορα επιχειρηματικά κεφάλαια των τραπεζών δυστυχώς δεν αποδίδουν σημαντικά. Αρα αποφασίσαμε μια πολύ σημαντική κίνηση.
 Συγκροτούμε ένα δικό μας κεφάλαιο στήριξης νέων επιχειρήσεων, με 150 δισ. από τα έσοδα των ιδιωτικοποιήσεων τα επόμενα χρόνια, με το οποίο θα στηρίξουμε, θα 
χρηματοδοτήσουμε τους αντίστοιχους ιδιωτικούς φορείς, οι οποίοι με τη σειρά τους θα εξασφαλίσουν φθηνά κεφάλαια, χωρίς ουσιαστικό κόστος, με μεγάλη περίοδο χάριτος τα πρώτα χρόνια, για να ανοίξουν, να δημιουργηθούν νέες επιχειρήσεις και να στηριχθούν νέες επιχειρήσεις σε τομείς τεχνολογικής αιχμής, ιδιαίτερα σε τομείς που αφορούν το Ιντερνετ και την πληροφορική.
 Πιστεύω ότι με αυτό τον τρόπο θα επιταχύνουμε την είσοδο των νέων τεχνολογιών στην Ελλάδα, θα επιταχύνουμε πολύ το ρυθμό ανάπτυξης και, κατ' επέκταση, θα προκύψουν οφέλη για την απασχόληση και με την επιτάχυνση της οικονομικής ανάπτυξης, αλλά και με την προώθηση νέων μορφών απασχόλησης».
 «Αυτό το Σεπτέμβριο. Θα λειτουργήσει το Σεπτέμβριο. Είναι μια σημαντική κίνηση 
για τη στήριξη των νέων τεχνολογιών και των νέων επιχειρήσεων».
 Είχατε πει ότι η 9η Απριλίου είναι η ημερομηνία λήξης του προβλήματος του Χρηματιστηρίου. Τώρα βλέπουμε ότι εξακολουθεί να βολοδέρνει και να βρίσκεται στα ίδια περίπου επίπεδα με τα προεκλογικά. Τι προβλέπετε ότι μπορεί να γίνει με αυτό το ελληνικό Χρηματιστήριο; Πότε θα ωριμάσει; 
 «Ενα από τα προβλήματα της προεκλογικής περιόδου ήταν η πολιτική αντιπαράθεση γύρω από το Χρηματιστήριο. Και αναγκαστικά έπρεπε να μπει κανείς σε αυτό το παιχνίδι των δηλώσεων, για να στηρίξει το Χρηματιστήριο απέναντι στις επιθέσεις που είχε υποστεί. 
 Από τις 9 Απριλίου και μετά, όπως έχετε διαπιστώσει, απέχω από δηλώσεις για το 
Χρηματιστήριο. Η αίσθηση που έχω είναι ότι επέρχεται βαθμιαία η εξομάλυνση και 
πιστεύω ότι το καλύτερο που έχουμε να κάνουμε είναι να το αφήσουμε να εξελιχθεί από μόνο του και να εισπράξει μόνο του τις θετικές εξελίξεις στην ελληνική οικονομία, ιδιαίτερα με την ένταξή της στη ζώνη ευρώ στις 19 Ιουνίου».
 Μια τελευταία ερώτηση. Από την πρώτη στιγμή της εκλογικής νίκης του ΠΑΣΟΚ, ο πρωθυπουργός και εσείς μιλήσατε για το κοινωνικό πρόσωπο που πρέπει να δείξει από εδώ και στο εξής το κόμμα. Μπορείτε να μας πείτε τρία, έτσι ενδεικτικά, φιλολαϊκά μέτρα, τα οποία θα λάβει στην τετραετία που διανύουμε η κυβέρνηση; Τρία υψηλής ισχύος, όμως.
 «Τρεις είναι οι βασικές κατευθύνσεις. Η μείωση φόρων θα συνεχιστεί σε όλη τη διάρκεια της τετραετίας, ιδιαίτερα για τα χαμηλά και τα μεσαία εισοδήματα. Δεύτερον, η αύξηση χαμηλών συντάξεων (ΟΓΑ, ΕΚΑΣ) κ.λπ., θα συνεχιστεί σε όλη τη διάρκεια της τετραετίας. Και τρίτον, ενίσχυση ουσιαστική του Εθνικού Συστήματος Υγείας αλλά και της εκπαιδευτικής μεταρρύθμισης, διότι τα ποσά που θα διαθέσουμε τα επόμενα χρόνια είναι πολλαπλάσια σε σχέση με τα ποσά που διαθέταμε μέχρι σήμερα».
 «Θα δείξει, θα σηματοδοτήσει κάτι σημαντικό για το κοινωνικό κράτος. Και αν μπορούσα να τον ονομάσω από τώρα, θα είναι ο προϋπολογισμός της υγείας, γιατί εκεί πάσχουμε και αυτόν τον τομέα πρέπει να στηρίξουμε ουσιαστικά».
 Δηλαδή μπορούμε να πούμε ποσοστιαία πόσο θα αυξηθούν τα κονδύλια για την υγεία; 
 «Αυτό είναι νωρίς, γιατί ούτε εγώ το γνωρίζω ακόμη πριν δω το συνολικό πλαίσιο».
