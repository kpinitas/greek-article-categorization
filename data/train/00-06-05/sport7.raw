Χρειαζόταν να βρεθεί απέναντι στους Τσέχους για να επιστρέψει στο γκολ. Ο αρχηγός, λοιπόν, της Γερμανίας, Ολιβερ Μπίρχοφ, έθεσε τέλος στην προσωπική του 
«ξηρασία», σκοράροντας και μάλιστα δύο φορές έπειτα από 616 συνολικά λεπτά αγώνων με την Eθνική. Ο Μπίρχοφ, που είχε σημειώσει και τα δύο γερμανικά γκολ κατά της Τσεχίας στον τελικό του Euro '96, επέστρεψε στις παλιές του συνήθειες 
στον αγώνα προετοιμασίας, πριν από το Εuro 2000, Γερμανία - Τσεχία 3-2 στη Νυρεμβέργη, που κρίθηκε στο 90  με δικό του γκολ. «Παίξαμε πολύ καλύτερα απ' ό,τι δείχνει η έκβαση του σκορ. Υπήρξε πολύ καλή κυκλοφορία και όλοι έδωσαν το 
καλύτερό τους», είπε ο επιθετικός της Μίλαν, που είχε μπει στο παιχνίδι στο 57 . Οι σκόρερ: Γιάνκερ 38 , Μπίρχοφ 62  πέν., 90 - Κούκα 54 , Μπέργκερ 80 .
 Δεύτερη ατυχία για τη «σκουάντρα ατζούρα» μετά την απώλεια του Βιέρι. Το γκολ του Τζον Κάριου στο Οσλο (στο 53 ), που έφερε την ήττα στην Ιταλία από τη Νορβηγία, ήταν το μικρότερο κακό για τους «ατζούρι». Το χειρότερο ήταν πως στη 
φάση αυτή έσπασε το χέρι του, χτυπώντας στο δοκάρι ο πρώτος τερματοφύλακας της 
Ιταλίας Τζανλούκα Μπουφόν. Πρώτη επιλογή για το Euro γίνεται τώρα ο Φραντσέσκο 
Τόλντο, με δεύτερο τον Φραντσέκο Αντονιόλι. Ο Ντίνο Τζοφ κάλεσε ως τρίτο «πορτιέρε» τον Κρίστιαν Αμπιάτι της Μίλαν. 
 ΡΑΪΤ: Ο νεαρός Ρίτσαρντ Ράιτ πραγματοποίησε το καλύτερο ντεμπούτο που θα μπορούσε να κάνει ένας γκολκίπερ στην Eθνική Αγγλίας, αποκρούοντας πέναλτι στο 
88  και διαφυλάσσοντας τη νίκη με 2-1! «Με χαροποίησε ιδιαίτερα το δεύτερο πέναλτι», δήλωσε ο νεαρός. Ομως ο μάνατζερ της Αγγλίας Κέβιν Κίγκαν ήταν ιδιαίτερα ανήσυχος μετά το ματς, αφού αντίπαλος της ομάδας του στο τεστ του Σαββάτου εν όψει Euro ήταν η Μάλτα στη Βαλέτα. «Ηταν σκέτη απογοήτευση. Περάσαμε δύσκολες στιγμές, όμως δεν είναι και το τέλος του κόσμου. Αρκεί να μην ξαναπαίξουμε έτσι», είπε ο Κίγκαν. Τα γκολ της Αγγλίας σημείωσαν ο Μάρτιν Κίοουν στο 23  και ο Εμίλ Χέσκι στο 75 . Το τέρμα της Μάλτας ήταν αυτογκόλ του 
 ΖΑΧΟΒΙΤΣ: Ο Ζλάτκο Ζάχοβιτς ήταν ο καλύτερος παίκτης της Σλοβενίας, ανοίγοντας 
το σκορ (16 ) στο 2-0 επί της Σαουδικής Αραβίας στη Λιουμπλιάνα. Το 2-0 ήταν του Ατσίμοβιτς (46 ).
 ΣΜΑΪΧΕΛ: «Ευτυχώς που σκόραρε ο Σμάιχελ», δήλωσε ο προπονητής της Δανίας, Μπο Γιόχανσον, μετά το 2-2 με το Βέλγιο στην Κοπεγχάγη. Πράγματι, ο Δανός τερματοφύλακας πέτυχε το δεύτερο γκολ με πέναλτι στο 61 . Η Δανία είχε επίσης προηγηθεί στο 37  (Τόμασον). Και στις δύο περιπτώσεις ισοφάρισε το Βέλγιο (Στέλενς 53  πέν., Βίλμοτς 73 ).
 ΓΚΕΤΕΜΠΟΡΓΚ: Με πέναλτι σημειώθηκαν και τα δύο γκολ στον αγώνα προετοιμασίας Σουηδίας-Ισπανίας 1-1 στο Γκέτεμποργκ. Το σκορ άνοιξε ο Πεπ Γκαρδιόλα της Μπαρτσελόνα στο 43  και ισοφάρισε στο 76  ο Ρόλαντ Νίλσον στην 111η εμφάνισή του με την Eθνική Σουηδίας.
 ΝΤΕΣΑΝ: «Το Εuro 2000 θα είναι πιο δύσκολο για να κερδηθεί από μια ομάδα απ' ό,τι ήταν το Παγκόσμιο Κύπελλο του 1998», θεωρεί ο αρχηγός της παγκόσμιας πρωταθλήτριας, Eθνικής Γαλλίας, Ντιντιέ Ντεσάν. «Η Ολλανδία βρίσκεται στην κορυφή της λίστας των φαβορί σαν διοργανώτρια χώρα. Αλλά η Γαλλία, όπως και οι 
Αγγλία, Ιταλία ή Ισπανία μετέχουν εξίσου στο γκρουπ των μεγάλων φαβορί του 2000», δήλωσε ο Ντεσάν.
