καταγγέλλοντάς την για αδράνεια απέναντι στις πιέσεις ισχυρών οικονομικών συμφερόντων και ζητάει τη λήψη μέτρων, ώστε η πολιτική ζωή να μην είναι «υπό την επικυριαρχία των διαπλεκομένων» και εξωθεσμικών κέντρων «με αντιπαροχή την 
πολιτική στήριξη σε επιθυμητές κυβερνήσεις και αρεστά κόμματα ή πρόσωπα».
 Ο πρόεδρος του Συνασπισμού φωτογραφίζοντας κυρίως Λαμπράκη-Κόκκαλη κάνει λόγο για: 
  Ανυπεράσπιστο δημόσιο συμφέρον από τα παντοδύναμα επιχειρηματικά συγκροτήματα που διεκδικούν μονοπωλιακά ολόκληρους τομείς της οικονομίας, των προμηθειών, των κοινοτικών προγραμμάτων, της ψηφιακής τεχνολογίας και του πολιτισμού.
  Το φαινόμενο «της Ελλάδας των κολλητών», καθώς παρά τις πρωθυπουργικές διαβεβαιώσεις ο χορός του διορισμού των ημετέρων στις δημόσιες επιχειρήσεις καλά κρατεί.
  Την ατολμία του υπουργού Εθνικής Οικονομίας Γιάννου Παπαντωνίου να αποκαλύψει ποιοι είναι αυτοί που ασκούν πιέσεις για την εκποίηση της δημόσιας περιουσίας προς όφελός τους.
  Την αναποφασιστικότητα της κυβέρνησης να εξασφαλίσει το ασυμβίβαστο ιδιοκτησίας Μέσων Μαζικής Ενημέρωσης και προμηθειών του Δημοσίου.
  Την απόρριψη της πρότασης του Συνασπισμού για τη συγκρότηση κοινοβουλευτικής 
επιτροπής που θα παρακολουθεί τη διαχείριση του Γ' Κοινοτικού Πλαισίου Στήριξης και των ολυμπιακών έργων.
 Ο πρόεδρος του Συνασπισμού καταθέτει 5 καυτά ερωτήματα προς την κυβέρνηση για την απροθυμία της να επιβάλει τον έλεγχο στην περίφημη υπόθεση της διαπλοκής και καλεί τον πρωθυπουργό και τα κόμματα σε συνεννόηση για τη δημιουργία θεσμικού πλαισίου, ώστε: 
 «Να μην είναι η πολιτική ζωή υπό την επικυριαρχία των διαπλεκομένων και το δημόσιο συμφέρον να μη βλάπτεται από τα θεσμικά κέντρα, με αντιπαροχή την πολιτική στήριξη σε επιθυμητές κυβερνήσεις και αρεστά κόμματα ή πρόσωπα».
 Το πλήρες κείμενο της ομιλίας του Νίκου Κωνσταντόπουλου στην προσυνεδριακή συνέλευση των καλλιτεχνών του ΣΥΝ έχει ως εξής: 
 «H διαπλοκή δεν έλειψε ποτέ από το πολιτικό μας σύστημα.
 Xρόνιο το πρόβλημα, μόνιμα τα συμπτώματα, κραυγαλέα και ηθελημένη η απουσία αποφασιστικών θεσμών διαφάνειας και ελέγχου.
 Aνυπεράσπιστο το δημόσιο συμφέρον μπροστά σε παντοδύναμα επιχειρηματικά συγκροτήματα που διεκδικούν μονοπωλιακά ολόκληρους τομείς της οικονομίας, των προμηθειών, των κοινοτικών προγραμμάτων, της ψηφιακής τεχνολογίας και του πολιτισμού.
 Ο κ. πρωθυπουργός κατά καιρούς διακηρύσσει ότι θα τελειώσει το φαινόμενο "της Eλλάδας των κολλητών", αλλά ήδη επί δύο μήνες μετά τις εκλογές, καλά κρατεί ο χορός διορισμού ημετέρων στις δημόσιες επιχειρήσεις, μετά από εισήγηση μάλιστα 
 Ο κ. υπουργός Eθνικής Οικονομίας καταγγέλλει πιέσεις που υφίσταται κάθε φορά που πρόκειται να κλείσει συμφωνίες ιδιωτικοποιήσεων, αλλά επιμελώς δεν ανακοινώνει ποια συμφέροντα, πώς και γιατί τον πιέζουν προκειμένου να εκποιήσει προς όφελός τους δημόσια περιουσία, την οποία ο ίδιος άλλωστε προσφέρει προς διανομή βαφτίζοντας την εκποίηση ως διαρθρωτική πολιτική.
 Aφού, έτσι έχουν τα πράγματα, καλώ την κυβέρνηση να απαντήσει σε πέντε συγκεκριμένα ερωτήματα: 
  Γιατί η κυβέρνηση δεν αποδέχεται την πρόταση του ΣYN, ώστε οι διοικήσεις των 
δημόσιων επιχειρήσεων να επιλέγονται από τη Bουλή, στη βάση πενταετούς επιχειρησιακού προγράμματος, με αυξημένη πλειοψηφία; 
  Γιατί η κυβέρνηση δεν θεσπίζει ανεξάρτητες αρχές ελέγχου και διαφάνειας με αποφασιστικές αρμοδιότητες σε κρίσιμους τομείς εκσυγχρονιστικών και εξοπλιστικών προγραμμάτων, προμηθειών και συμβάσεων, αλλά και των σχεδιαζόμενων ιδιωτικοποιήσεων: 
  Γιατί η κυβέρνηση δεν δίνει στην Eθνική Eπιτροπή Aνταγωνισμού ουσιαστικές αρμοδιότητες και αποφασιστικό ρόλο, ώστε στο πεδίο της νέας οικονομίας και των 
νέων επιχειρηματικών υποκειμένων να υπάρξουν αποφασιστικές ρυθμίσεις υγιούς ανταγωνισμού και αντιμετώπισης των μονοπωλιακών δράσεων και συμφερόντων; 
 Γιατί η κυβέρνηση επιμένει να μην εξασφαλίζει την υποδομή και τη στελέχωση για 
τη λειτουργία του τμήματος Διαφάνειας του Eθνικού Συμβουλίου Pαδιοτηλεόρασης, ώστε ο έλεγχος στα MME να εξασφαλίσει το ασυμβίβαστο ιδιοκτησίας MME και προμηθειών του Δημοσίου; Γιατί η κυβέρνηση επιμένει να διατηρεί τον "έλεγχο νομιμότητας" των αποφάσεων του EΣP έτσι ώστε να διασφαλίζει συνθήκες και όρους 
  Γιατί η κυβέρνηση εξακολουθεί να μην αποδέχεται και απορρίπτει την πρόταση του ΣYN για τη συγκρότηση διαρκούς κοινοβουλευτικής επιτροπής παρακολούθησης της διαχείρισης του Γ' KΠΣ και της επιχείρησης των Ολυμπιακών Aγώνων.
 Προτείνω στον πρωθυπουργό, αλλά και σε όλα τα κόμματα, άμεση συνεννόηση και δεσμευτικό διάλογο για κατεπείγοντα συγκεκριμένα θεσμικά πολιτικά μέτρα, ώστε να μην είναι η πολιτική ζωή υπό την επικυριαρχία των διαπλεκομένων και το δημόσιο συμφέρον να μη βλάπτεται από τα εξωθεσμικά κέντρα, με αντιπαροχή την πολιτική στήριξη σε επιθυμητές κυβερνήσεις κι αρεστά κόμματα ή πρόσωπα».
