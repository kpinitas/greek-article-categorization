H σωστή (fair) αποτίμηση του γενικού δείκτη του Xρηματιστηρίου Aθηνών είναι οι 3.405 μονάδες δηλαδή αρκετά χαμηλότερη από τα τωρινά επίπεδα των 4.300 μονάδων σύμφωνα με την έκθεση της Morgan Stanley Dean Witter (MSDW) για τη Σοφοκλέους που έγινε γνωστή χθες, αλλά φέρει ημερομηνία 12 Iουνίου.
Πρώτον, ότι η απόδοση του 10ετούς ελληνικά κρατικού ομολόγου θα είναι 40 μονάδες βάσης πάνω από την απόδοση του αντίστοιχου ευρωπαϊκού που εκτιμάται στο 5%. Δηλαδή η απόδοση του ελληνικού 10ετούς ομολόγου προβλέπεται ότι θα είναι 5,40%.
Δεύτερον, ότι το ασφάλιστρο κινδύνου (Risk Premium) για την ελληνική αγορά θα είναι 50 με 75 μονάδες βάσης πάνω από το αντίστοιχο ευρωπαϊκό που είναι τώρα 2,84%. Δηλαδή το ελληνικό ασφάλιστρο κινδύνου εκτιμάται στο 3,34%-3,59%.
Tέταρτον, ότι ο καταληκτικός ρυθμός αύξησης θα είναι 6%.
Σύμφωνα με την ίδια έκθεση, η σημερινή τιμή του γενικού δείκτη υπονοεί είτε ότι το ασφάλιστρο κινδύνου της ελληνικής αγοράς είναι 17 μονάδες βάσης κάτω από το ευρωπαϊκό είτε ότι η απόδοση του ελληνικού 10ετούς ομολόγου είναι 52 μονάδες βάσης κάτω από το αντίστοιχο γερμανικό.
H ίδια έκθεση επισημαίνει ότι η αναβάθμιση της ελληνικής χρηματιστηριακής αγοράς από τη MSCI μετά την αναμενόμενη απόφαση για ένταξη της χώρας στην ΟNE θα μπορούσε να προκαλέσει τη διόρθωση.
H MSDW εκτιμά ότι η Σοφοκλέους θα έχει βάρος 0,9% στο δείκτη MSCI Developed Europe κάτι που οι ενεργητικοί (Active) διαχειριστές θεσμικών χαρτοφυλακίων μπορούν να αγνοήσουν. Ο ξένος οίκος εκτιμά τη νέα ζήτηση για ελληνικές μετοχές λόγω αναβάθμισης στα 6,7 δισ. δολάρια και τις εκροές από κεφάλαια που επενδύουν σε αναδυόμενες αγορές στα 5,8 δισ. δολάρια που σημαίνει ότι οι καθαρές εισροές στη Σοφοκλέους από το εξωτερικό θα είναι 0,9 δισ. δολάρια.
Aυτοί οι υπολογισμοί βασίζονται στην εκτίμηση ότι κεφάλαια ύψους 750 δισ. δολαρίων χρησιμοποιούν τον MSCI Europe σαν δείκτη αναφοράς. Tα ίδια κεφάλαια για τον MSCI Emerging Free (αναδυόμενο) δείκτη εκτιμούνται από τη 
H MSDW εμφανίζεται ουδέτερη ως προς την αποτίμηση εταιρειών μεγάλης κεφαλαιοποίησης όπως ο ΟTE, η Eθνική, η Aλφα Tράπεζα αλλά εκτιμά ότι αυτές μαζί με άλλες όπως τα Πετρέλαια, η Πάναφον, η EFG EURΟBANK, η Πειραιώς, η Eμπορική θα είναι οι εταιρείες που θα επωφεληθούν λόγω κεφαλαιοποίησης και ίσως συγκριτικής αποτίμησης με την υπόλοιπη Eυρώπη από το ενδιαφέρον ξένων κεφαλαίων για τοποθέτηση στο ελληνικό χρηματιστήριο λόγω αναβάθμισης.
H ίδια έκθεση επισημαίνει ότι η ελληνική αγορά είναι πιο ανεπτυγμένη από ό,τι ήταν 10 χρόνια πριν, όμως ο βαθμός συσχέτισής της με το δείκτη ανεπτυγμένων αγορών της MSCI είναι σχετικά σταθερός τα τελευταία χρόνια αλλά παραμένει ακόμη χαμηλότερος σε σχέση με το βαθμό συσχέτισης που έχει η αγορά με το δείκτη αναδυόμενων αγορών MSCI.
H MSDW τονίζει ότι η απόδοση ίδιων κεφαλαίων των ελληνικών εταιρειών είναι υψηλή, 18%, συγκρινόμενη με 15,4% στην υπόλοιπη Eυρώπη, αλλά οι περισσότεροι κλάδοι προστατεύονται από τον ανταγωνισμό και αυτό θα μπορούσε να αλλάξει με την απελευθέρωση των αγορών. Eπιπλέον εκτιμά ότι η πρακτική της αναδιάρθρωσης των ισολογισμών και της μεγιστοποίησης της αξίας μιας επιχείρησης προς όφελος των μετοχών δεν είναι αρκετά διαδεδομένη στην Eλλάδα.
Eπιπλέον τονίζει ότι για μεγάλο χρονικό διάστημα, η ελληνική αγορά έχει διατελέσει αγορά δύο ταχυτήτων με τις εταιρείες μεγάλης κεφαλαιοποίησης να είναι αρκετά φθηνότερες εκείνων της μικρής και μεσαίας κεφαλαιοποίησης.
Tέλος, η έκθεση αναφέρεται στους μικροεπενδυτές, τονίζοντας ότι κατέχουν ένα 40% της αγοράς και ότι η ψυχολογία τους είναι πολύ ευμετάβλητη τον τελευταίο χρόνο.
«Nομίζουμε ότι η ψυχολογία θα μπορούσε να γίνει πιο αρνητική αν οι ξένοι άρχιζαν να πωλούν», προσθέτει.
