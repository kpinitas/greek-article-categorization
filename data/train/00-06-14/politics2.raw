 ώστας Καραμανλής - Ντόρα Μπακογιάννη. Δύο ξένοι στο ίδιο κόμμα. Ή αλλιώς οι μοιραίοι μονομάχοι της Ν.Δ., αφού ο τρίτος μεγάλος αντίπαλος δεν λέει ακόμη να 
 Πρωταγωνιστές της διαχρονικής βεντέτας μητσοτακικών- καραμανλικών, η Ντόρα Μπακογιάννη και ο Κώστας Καραμανλής, για πρώτη φορά τόσο ανοιχτά, παίρνουν θέση μάχης ο ένας απέναντι στον άλλον, βοηθούντος και του Μιλτιάδη Εβερτ.
 «Το ντέρμπι μόλις αρχίζει», λένε οι παροικούντες την Ρηγίλλης και ο πολιτικός ορίζοντας της πολύπαθης Ν.Δ., γεμάτος μαύρα σύννεφα, καθώς είναι μετά το έκτακτο συνέδριό της, προμηνύει καταιγίδες. Η μεν Ντόρα δηλώνει εμμέσως πλην σαφώς ότι «η περίοδος χάριτος» έληξε, ο δε Καραμανλής της πετάει προκλητικά το 
 Πολιτικοί της ίδιας γενιάς -46 χρόνων, η Ντόρα και 44, ο Καραμανλής- έχουν σχεδόν παράλληλες πορείες, με σημαντικές, όμως, αποκλίσεις.
  Από τα μαθητικά τους χρόνια μέχρι και το '89, που για πρώτη φορά αμφότεροι κατεβαίνουν στις εκλογές και εκλέγονται βουλευτές, η Ντόρα Μπακογιάννη είναι εμφανώς πιο πολιτικοποιημένη από τον Κώστα Καραμανλή (πρώτος γύρος, σημειώσατε 
  Από το '89 μέχρι και το '93, που η κυβέρνηση Μητσοτάκη έπεσε, και πάλι η Ντόρα κέρδιζε στα σημεία, αφού υπουργοποιήθηκε τρεις φορές, ενώ ο Καραμανλής συμμετείχε στις πολιτικές εξελίξεις εξ αποστάσεως (δεύτερος γύρος και πάλι Ντόρα- Καραμανλής, 1-0).
  Τα πράγματα άλλαξαν άρδην για τον Κώστα Καραμανλή μετά την εκλογή του στην αρχηγία της Ν.Δ. το Μάρτιο του '97. Είχε προηγηθεί η ήττα της Ν.Δ. στις εθνικές εκλογές του '96 και η σκιά του «Θεού» της Πολιτείας, που ήταν ακόμη εν 
ζωή, βάρυνε σημαντικά στην ψήφο των συνέδρων. Ετσι, σ' αυτόν τον τρίτο γύρο, η 
καραμανλική παράταξη ανακηρύχθηκε μεγάλος νικητής, με τους μητσοτακικούς να έρχονται δεύτεροι.
  Ο τέταρτος γύρος που διαδραματίστηκε στο έκτακτο συνέδριο έδωσε το αποτέλεσμα Καραμανλής - Ντόρα, 1-1, αφού και οι δύο τράβηξαν το σχοινί στα άκρα.
  Οσο για τον πέμπτο γύρο, που ξεκινάει τώρα, ανεξαρτήτως ποιος από τους δύο τους θα υπερισχύσει τελικά, ένας θα είναι, μεσοπρόθεσμα τουλάχιστον, ο μεγάλος 
 Ας δούμε, όμως, το βίο και την πολιτεία των δύο μονομάχων: 
 Εκείνος είναι γιος του Αλέκου Καραμανλή και ανιψιός του ιδρυτή της Ν.Δ., πρώην 
πρωθυπουργού και πρώην Προέδρου της Δημοκρατίας Κωνσταντίνου Καραμανλή και εκεί είναι η κόρη του πρώην πρωθυπουργού και επίτιμου προέδρου της Ν.Δ. Κώστα Μητσοτάκη. Και οι δύο γεννήθηκαν στην Αθήνα. Η Ντόρα το Μάιο του 1954 (στο ζώδιο είναι Tαύρος) και ο Κώστας το Σεπτέμβριο του 1956 (είναι Παρθένος). Περνούν τα παιδικά τους χρόνια προσλαμβάνοντας τα πολιτικά ερεθίσματα του οικογενειακού περιβάλλοντός τους. Ο Κώστας Καραμανλής, καθώς φέρει το όνομα του θείου του, μεγαλώνει με το στόχο να γίνει πολιτικός. Αντίθετα, η Ντόρα είναι κορίτσι, ο Μητσοτάκης δεν σκέφτεται ακόμη να την προωθήσει στην πολιτική.
 Το 1968 η οικογένεια Μητσοτάκη φεύγει εξορία στο Παρίσι. Η Ντόρα ολοκληρώνει τις μαθησιακές σπουδές της στη Γερμανική Σχολή του Παρισιού. Εκεί γνωρίζεται με όλους τους εξόριστους Ελληνες. Ο Μητσοτάκης διατηρεί επαφές και με αριστερούς και με δεξιούς. Και φυσικά με τον Κωνσταντίνο Καραμανλή, τον οποίο και προσκαλεί συχνά για φαγητό στο σπίτι του. Η Ντόρα, μάλιστα, αναλαμβάνει χρέη σοφέρ. Με το «Φίατ 127» της οικογένειας, το οποίο χιουμοριστικά έχουν ονομάσει «Ναπολέοντα», πηγαινοφέρνει τον Καραμανλή.
 Στο Παρίσι, η Ντόρα γνωρίζεται και με τον Μιχάλη Λιάπη, τον άλλο ανιψιό του Καραμανλή, με τον οποίο διατηρεί καλές σχέσεις μέχρι σήμερα. Το '71 φεύγει για 
το Μόναχο, όπου σπουδάζει Πολιτικές Επιστήμες και Επικοινωνία. Μέσω του Παύλου 
Μπακογιάννη, τον οποίον επίσης είχε γνωρίσει στο Παρίσι λόγω των σχέσεων που διατηρούσε μαζί του ο Κώστας Μητσοτάκης, έρχεται σ' επαφή με όλο το σύστημα των αντιστασιακών της Γερμανίας.
 Τα ίδια χρόνια, ο Κώστας Καραμανλής, που είναι 2, 5 χρόνια μικρότερος της, ζει στην Ελλάδα και πάει στο Γυμνάσιο. Κανένα βιογραφικό του δεν δείχνει να έχει μια κάποια ιδιαίτερη αντιστασιακή ή άλλη δραστηριότητα. Ο θείος λείπει στο Παρίσι, η υπόλοιπη οικογένεια Καραμανλή είναι συνεχώς σ' επαφή μαζί του, αλλά μέχρις εκεί.
 Με την πτώση της χούντας, η οικογένεια Μητσοτάκη επιστρέφει στην Ελλάδα και η Ντόρα συνεχίζει τις ακαδημαϊκές σπουδές της στη Νομική Σχολή του Πανεπιστημίου 
Αθηνών και αποφοιτά από το Τμήμα Δημοσίου Δικαίου. Το Δεκέμβριο του '74 παντρεύεται τον Παύλο Μπακογιάννη και αποκτούν δύο παιδιά, την Αλεξία και τον Κώστα. Η πολιτική της σταδιοδρομία αρχίζει στο πλευρό του πατέρα της, που το '77 εκλέγεται βουλευτής με το κόμμα των Nεοφιλελευθέρων και το 1978 προσχωρεί στη Ν.Δ. και υπουργοποιείται. Ετσι, η Ντόρα εργάζεται ως γραμματέας του τότε υπουργού Συντονισμού και μετέπειτα υπουργού Εξωτερικών Κώστα Μητσοτάκη (1978-1981). 
 Μετά την εκλογή του πατέρα της στην ηγεσία της Ν.Δ., αναλαμβάνει υπεύθυνη του πολιτικού του γραφείου του αρχηγού της αξιωματικής αντιπολίτευσης (1984-1989). 
Από τη θέση της αυτή, που έχει μεγάλη πολιτική ισχύ και επιρροή, συμβάλλει ουσιαστικά σε πρωτοβουλίες για τον εκσυγχρονισμό και εκδημοκρατισμό της ΟΝΝΕΔ. 
Εκείνη την περίοδο «γεννιούνται» και τα περιβόητα «ντοράκια» (Μεϊμαράκης, Βουλγαράκης, Χατζηδάκης κ.λπ.). Πριν οι πρόεδροι της ΟΝΝΕΔ ήταν επιλογής του αρχηγού. Μετά την Ντόρα, άρχισαν να εκλέγονται. Πρώτος εκλεγμένος πρόεδρος της 
 Την ίδια περίοδο ο Κώστας Καραμανλής δείχνει περισσότερο να ενδιαφέρεται για τα γράμματα παρά για την πολιτική, χωρίς βέβαια αυτό να σημαίνει ότι δεν εκτιμάται το συγκεκριμένο οπλοστάσιο. Το '79 τελειώνει τη Νομική Αθηνών και ολοκληρώνει τις μεταπτυχιακές σπουδές του στο «Fletcher School of Law and Diplomac y» του Πανεπιστημίου Τufts της Βοστόνης, με πτυχίο master στις Πολιτικές-Οικονομικές Επιστήμες και διδακτορικό στη Διπλωματική Ιστορία (1980-84). Υπηρετεί τη στρατιωτική του θητεία στο Nαυτικό (1977-79 και εκλέγεται μέλος του Δ.Σ του Συμβουλίου Φοιτητών Νομικής (1976-1978). Παράλληλα 
είναι στέλεχος της ΟΝΝΕΔ και της Ν.Δ. στον οργανωτικό τομέα (1974-1979) και στον ιδεολογικό (1984-1989) χωρίς, όμως, κάποια από αυτές τις πολιτικές δραστηριότητές του να διεκδικεί εύσημα. Οι αστέρες της ΟΝΝΕΔ την ίδια εποχή είναι η Γιαννάκου, ο Πολύδωρας, ο Σταθόπουλος, ο Βλάχος, ο εξάδελφός του Μιχάλης Λιάπης και άλλοι. 
 Στο διάστημα 1984-1989 ασκεί μαχόμενη δικηγορία και παράλληλα διδάσκει Πολιτικές Eπιστήμες, Διπλωματική Iστορία και Δίκαιο Eπιχειρήσεων στο κολλέγιο Deree και στο πρόγραμμα ανταλλαγής φοιτητών Stud yin Greece (1983-1989). Γράφει το βιβλίο «Ο Ελευθέριος Βενιζέλος και οι εξωτερικές σχέσεις της Ελλάδος 
1928-1932» (α' έκδοση 1986, Ευρωεκδοτική, και β' έκδοση Παπαζήσης, 1995), επιμελείται και προλογίζει τις εκδόσεις «Το πνεύμα και η εποχή Γκορμπατσόφ» (1987) και «Ιμπεριαλισμός - Η περίπτωση της Αγκόλα» (1988). Συμμετέχει στη συγγραφή του συλλογικού τόμου «Ευρωπαϊκή Ενοποίηση και Βαλκανική Πολυδιάσπαση - Ο ρόλος της Ελλάδας» με τη μελέτη «Η Μετακομμουνιστική Αναστάτωση στη Νοτιοανατολική Ευρώπη» (εκδόσεις Σιδέρη 1994) και συνεργάζεται με τον «Οικονομικό Ταχυδρόμο» (1987-1989). Επίσης είναι ιδρυτικό μέλος της φιλειρηνικής κίνησης ΚΙΠΑΕΑ και του Ελληνικού Κέντρου Προώθησης της Ευρωπαϊκής 
 Τα πολιτικά βήματα Ντόρας - Καραμανλή συναντιούνται στη Bουλή το '89. Ο Κώστας 
Καραμανλής εκλέγεται για πρώτη φορά βουλευτής στη Θεσσαλονίκη τον Ιούνιο του '89 και βγαίνει δεύτερος σε ψήφους. Στις εκλογικές αναμετρήσεις, του '93 και του '96, επανεκλέγεται κι είναι πλέον πρώτος σε ψήφους.
 Στις 26 Σεπτεμβρίου 1989, ο Παύλος Μπακογιάννης, που είναι βουλευτής Ευρυτανίας της Ν.Δ., δολοφονείται από τη «17 Νοέμβρη». Η Ντόρα, μαζί με τα παιδιά της, παίρνει την απόφαση να κατεβεί υποψήφια στην Ευρυτανία για να συνεχίσει το έργο του πατέρα τους. «Θα χάσεις, είναι κρίμα να ξεκινήσεις με μια ήττα την πολιτική σταδιοδρομία σου», της λέει ο Μητσοτάκης και της αντιπροτείνει την Αθήνα ή τα Χανιά. Εκείνη αρνείται, δίνει τη μάχη της και κερδίζει τη μονοεδρική περιφέρεια της Ευρυτανίας σε τέσσερις εκλογικές αναμετρήσεις: 5 Νοεμβρίου '89, 8 Απριλίου '90 και 10 Οκτωβρίου '93. Στις εκλογές τής 22ας Σεπτεμβρίου 1996 η Ντόρα αλλάζει εκλογική περιφέρεια και από την Ευρυτανία μετακομίζει στην Α' Αθήνας. Βγαίνει πρώτη σε ψήφους βουλευτής, με 102.600 σταυρούς. Ο καραμανλισμός θριαμβεύει στη Θεσσαλονίκη και ο μητσοτακισμός στην Αθήνα. 
 Επί κυβερνήσεως Μητσοτάκη, η Ντόρα ορκίζεται υφυπουργός στον πρωθυπουργό, με ευθύνη το συντονισμό του Πολιτικού Γραφείου του πρωθυπουργού (Οκτώβριος '90- Αύγουστος '91). Επανέρχεται στην ίδια υπουργική θέση τον Αύγουστο του '92 και το Δεκέμβριο του '92 ορκίζεται υπουργός Πολιτισμού, όπου και παραμένει μέχρι την πτώση της κυβέρνησης, τον Οκτώβριο του '93. Στο τρίτο συνέδριο της Ν.Δ., στις 29 Απριλίου 1994, η Ντόρα βγαίνει πρώτη σε σειρά εκλογής για την Κεντρική 
 Ο Κώστας Καραμανλής δεν υπουργοποιήθηκε ποτέ (δηλαδή, επί Μητσοτάκη), γεγονός που οι αντίπαλοί του το μετρούν στα «μείον» του. «Κατ' αρχάς δεν έχει εμπειρία 
από υπουργική θέση, γιατί δεν του δόθηκε ποτέ η ευκαιρία», λένε συνεργάτες του. «Αλλά υπάρχει και το παράδειγμα του Γκονζάλες της Ισπανίας, που έγινε αρχηγός του σοσιαλιστικού κόμματος χωρίς ποτέ να έχει γίνει υπουργός», είναι το γνωστό επιχείρημα τους. Σαφώς, όμως, και αρχίζει να έχει μια μεγαλύτερη πολιτική δραστηριότητα και στη Bουλή και στο κόμμα, ιδιαίτερα μετά την εκλογή Εβερτ στην αρχηγία της Ν.Δ. Υπήρξε στενός συνεργάτης του -έστω κι αν η σχέση είχε και τα κάτω της- και δημοσίως δήλωνε ότι συμπαθεί τον Εβερτ λόγω «χημείας» και κυρίως γιατί εκτιμάει σ' αυτόν «τη μετριοπάθεια και το πολιτικό του αισθητήριο». Αυτή η «χημεία», που ένωνε τους δύο άνδρες και η οποία θα μπορούσε να μεταφραστεί και σε «χημεία» εναντίον σε ό,τι μητσοτακικό, φάνηκε σε όλο της το μεγαλείο και στο τελευταίο έκτακτο συνέδριο της Ν.Δ. Ο Εβερτ στήριξε τον Καραμανλή μαζί με τις επιλογές του (π.χ Αρη Σπηλιωτόπουλο), χαρακτηρίζοντάς τον μάλιστα «γνήσιο εκφραστή του καραμανλισμού», και κατηγόρησε την Ντόρα για «προσωπικές διαδρομές και μοναχικές φιλοδοξίες».
 Παρ' όλα αυτά η συγκεκριμένη «χημεία» Καραμανλή - Εβερτ λειτούργησε με περίεργο τρόπο στο συνέδριο της Ν.Δ. της 22ας Μαρτίου του '97, που απετέλεσε και το πρώτο σημαντικό σταθμό ρήξης Ντόρας - Κώστα. Μετά τις εκλογές της 22ας Σεπτεμβρίου 1996 και τη νίκη Σημίτη, η Ν.Δ. άρχισε να οδεύει προς την εκλογή νέου προέδρου. Η Ντόρα Μπακογιάννη, που είναι γνωστόν ότι δεν συμπαθεί τον Εβερτ, δήλωσε υποψηφιότητα για την αρχηγία του κόμματος, την οποία, όμως, ανακάλεσε στη συνέχεια, όπως και ο Στέφανος Μάνος, επιλέγοντας να στηρίξει τον 
 Ο Κώστας Καραμανλής κινήθηκε σε αντίθετα στρατόπεδα. Στην αρχή δήλωσε ότι στηρίζει το Μιλτιάδη Εβερτ, που θα ξαναέβαζε υποψηφιότητα, αλλά στη συνέχεια με παρότρυνση των βαρόνων (Βαρβιτσιώτη, Κεφαλογιάννη κ.λπ.) κατέβηκε και ο ίδιος υποψήφιος. Στο β' γύρο των εκλογών του συνεδρίου της 22ας Μαρτίου 1997, ο νεότερος Καραμανλής εκλέχτηκε αρχηγός της Ν.Δ. με 70% έναντι του Σουφλιά που 
πήρε 30%, έχοντας και τη στήρηξη Εβερτ. Το μητσοτακικό στρατόπεδο ηττήθη, αλλά 
η Ντόρα εξελέγη και πάλι πρώτη σε ψήφους για τη νέα Κεντρική Επιτροπή, η οποία 
την εξέλεξε για δύο θητείες και στην Εκτελεστική Επιτροπή της Ν.Δ.
 Η νηνεμία, όμως, μεταξύ Καραμανλή και Ντόρας δεν κράτησε πολύ μετά το συνέδριο. Πολλές ήταν οι διαφωνίες τους σε επίπεδο στρατηγικών επιλογών και προσώπων μέχρι τώρα. Εκείνες, όμως, που πήραν σχεδόν τη μορφή σύγκρουσης (από την πλευρά της Ντόρας και με τον Καραμανλή να παίζει κλεφτοπόλεμο κατά καιρούς) εστιάζονται στα εξής γεγονότα: 
 1. Η Ντόρα διαφώνησε ανοιχτά με τις διαγραφές από Καραμανλή των έξι (Σουφλιά, Μάνου, Κοντογιαννόπουλου, Παπαληγούρα, Κάκκαλου και Τατούλη) στις αρχές του Φεβρουαρίου του '98. Μιλώντας λίγες ημέρες μετά, σε συνεστίαση της ΟΝΝΕΔ στον Πολύγυρο Χαλκιδικής, μεταξύ άλλων είπε μεν ότι «ουδείς αμφισβήτησε την ηγεσία του Κώστα Καραμανλή», τόνισε, όμως, ότι «στα κόμματα στόχος είναι η πρόσθεση δυνάμεων και όχι η αφαίρεσή τους. Γι' αυτό είναι λάθος μερικοί μέσα σ' αυτό το 
κόμμα να πιστεύουν ότι μας περισσεύουν ιδέες, πρόσωπα και τάσεις. Γιατί έτσι φράζουν το δρόμο της Ν.Δ. προς την εξουσία και το δρόμο του προέδρου της Κώστα 
Καραμανλή προς την πρωθυπουργία». Το αίτημα της επιστροφής του Γιώργου Σουφλιά 
μετ' επιτάσεως επαναλαμβάνει μέχρι σήμερα. Βεβαίως διαφωνεί με την επιστροφή Σαμαρά, αλλά ούτε ο Καραμανλής δήλωσε δημοσίως ότι θα τον καλέσει να επιστρέψει στους κόλπους της Ν.Δ.
 2. Στην Εθνική Συνδιάσκεψη της Ν.Δ., το Δεκέμβριο του '98 η Ντόρα Μπακογιάννη έθεσε για πρώτη φορά θέμα επανίδρυσης της Ν.Δ. - άποψη την οποία επίσης επαναλαμβάνει με κάθε ευκαιρία.
 3. Στο θέμα εκλογής Προέδρου της Δημοκρατίας, η Ντόρα επέμενε ότι ο αρχηγός του κόμματος έπρεπε να είχε ξεκαθαρίσει το θέμα από το Σεπτέμβριο του 2000 και 
να μην το αφήνει να σέρνεται. «Καταλήξαμε στην προσυπογραφή των επιλογών του ΠΑΣΟΚ», είπε στο έκτακτο συνέδριο.
 4. Η Ντόρα επέμενε ότι ο η Ν.Δ. έπρεπε εγκαίρως να ορίσει και τους υποψήφιους βουλευτές για τις εκλογές της 9ης Απριλίου και όχι την τελευταία στιγμή. Στο πλαίσιο των ίδιων προτάσεων είχε πει στον Καραμανλή να δημιουργηθεί μια επιτροπή εκλογικού αγώνα με πολιτική ευθύνη. Εκείνος όρισε μια επιτροπή επικοινωνιακού χειρισμού με Παυλόπουλο (Αρης, Λιάπης κ.ά.), η οποία μάλλον ατόνισε.
 5. Δριμύ ήταν το «κατηγορώ» της και για την επικοινωνιακή πολιτική της Ν.Δ. (βλέπε Αρης). «Αδυνατούσε να προβάλει την προγραμματική πρόταση και την ηγετική ομάδα του κόμματος», είπε στο συνέδριο.
 6. Και, βεβαίως, είναι και το θέμα της συλλογικότητας, το οποίο σε πολλές συνεντεύξεις της χρέωνε στα μειονεκτήματα του Καραμανλή. 
 Σ' αυτήν την κριτική ο Καραμανλής πολλές φορές απαντούσε με κινήσεις καλής θελήσεως, προκειμένου να χαμηλώσει τους τόνους. Αλλες φορές, όμως, αν και δεν μιλούσε ο ίδιος, έδιναν συνενεύξεις αντ' αυτού στενοί συνεργάτες του. Στο συνέδριο, πάντως, τα είπε έξω από τα δόντια.
 Από την άλλη, βέβαια, πέρα από την ορθότητα ή μη των προτάσεών της, η Ντόρα Μπακογιάννη δύσκολα μπορεί να πείσει ότι πασχίζει μόνο για το κόμμα και όχι και για την εκπλήρωση των υψηλών φιλοδοξιών της. Η ρήξη της με τον Κώστα Καραμανλή στο έκτακτο συνέδριο ήταν «η πιο κρίσιμη και δύσκολα αναστρέψιμη» κόντρα τους μέχρι τώρα, όπως παραδέχονται άτομα του περιβάλλοντός της. Ειπώθηκαν σκληρά λόγια που δύσκολο είναι να ξεχαστούν. «Ο Καραμανλής κάνει ότι 
ακούει, αλλά στο τέλος αποφασίζει μόνος», μου έλεγε χαρακτηριστικά, χθες, βουλευτής της μητσοτακικής πτέρυγας. «Δεν μπορεί πλέον να διαχειρίζεται εν λευκώ τις τύχες της Ν.Δ.». 
 Κι αυτό μοιάζει κάπως σαν τελεσίγραφο Ντόρας προς Καραμανλή.
 Εκτός κι αν, φεύγοντας διακοπές, η Ντόρα με τον Iσίδωρο και ο Κώστας με τη Νατάσα, ξανασκεφτούν τα πράγματα πιο ψύχραιμα και η γκιλοτίνα στηθεί αργότερα.
