 Οι σαράντα μέρες του πένθους για το θάνατο του «Λέοντα» της Συρίας (Ασαντ = λιοντάρι) εμποδίζουν την έμπρακτη εκδήλωση αμφισβήτησής του γιου του, Μπασάρ, ο οποίος στο διάστημα αυτό ελπίζει να εδραιώσει την εξουσία του.
 Κατά τη χθεσινή κηδεία του πατέρα του, Χαφέζ αλ Ασαντ, ο Μπασάρ εξασφάλισε και 
την έξωθεν υποστήριξη με τις συναντήσεις του με το Γάλλο πρόεδρο Ζακ Σιράκ, την Aμερικανίδα υπουργό Εξωτερικών, Μάντλεν Ολμπράιτ, τον Παλαιστίνιο ηγέτη Γιάσερ Αραφάτ και τον πρόεδρο της Αιγύπτου, Χόσνι Μουμπάρακ.
 Ομως ο βασικός αντίπαλός του στη διεκδίκηση της εξουσίας, ο θείος του Ριφάατ αλ Ασαντ επανέρχεται μέσω αντιπροσώπου του, ο οποίος δηλώνει ότι «θα επιστρέψει στη Συρία για να επιβάλει τη συνταγματική νομιμότητα». Απέκλεισε πάντως το ενδεχόμενο πραξικοπήματος επισημαίνοντας ότι «η συνταγματική νομιμότητα δεν επιτυγχάνεται με στρατιωτικό πραξικόπημα». Ο 63χρονος Ριφάατ, ο 
οποίος παραμένει εξόριστος στην Ευρώπη από το 1998, θεωρείται ότι διατηρεί στενές επαφές στο συριακό στρατό.
 «Ο Ριφάατ αλ Ασαντ θα πετύχει το στόχο του μέσω του λαού που εκπροσωπεί τη νομιμότητα», αλλά «χωρίς λαϊκή εξέγερση, καθώς ο λαός είναι μαζί του», είπε ο εκπρόσωπος. Σύμφωνα πάντως με την εφημερίδα «Aν Ναχάρ» του Λιβάνου, ο Σύρος πρωθυπουργός, Μοχάμαντ Μουσταφά Μίρο, έχει διατάξει τη σύλληψη του Ριφάατ, αν προσπαθήσει να μπει στη Συρία.
 Κατά τη χθεσινή κηδεία του πατέρα του, ο Μπασάρ αλ Aσαντ συναντήθηκε με τον πρόεδρο της Γαλλίας, Ζακ Σιράκ, τον μόνο αρχηγό δυτικού κράτους που παρέστη στην κηδεία.
 Ο Γάλλος πρόεδρος και ο Μπασάρ αλ Ασαντ είχαν ολιγόλεπτη εγκάρδια συνομιλία.
 Ιδιαίτερα εγκάρδιος ήταν και ο Παλαιστίνιος ηγέτης, Γιάσερ Αραφάτ, οι σχέσεις του οποίου με τον Χαφέζ Ασαντ ήταν ψυχρές.
 Ο Μπασάρ αλ Ασαντ συναντήθηκε και με την Aμερικανίδα υπουργό Εξωτερικών, Μάντλεν Ολμπράιτ, η οποία δήλωσε μετά ότι φαινόταν «έτοιμος να αναλάβει τα καθήκοντά του». Τόνισε ακόμη ότι είναι πολύ ενθαρρημένη από τη δέσμευση του Μπασάρ ότι θα εφαρμόσει την πολιτική του πατέρα του σε ό,τι αφορά την ειρηνευτική διαδικασία στη Μέση Ανατολή.
 Στο Κάιρο, ο Αιγύπτιος υπουργός Εξωτερικών, Αμρ Μουσά, δήλωσε χθες ότι η χώρα του θα υποστηρίξει τον Μπασάρ καθώς «είναι η επιθυμία της Συρίας και η επιθυμία του συριακού λαού».
 Οπως είπε, η συνάντηση που είχε στη Δαμασκό ο πρόεδρος της Αιγύπτου, Χόσνι Μουμπάρακ, με τον Μπασάρ, εντάσσεται στην αιγυπτιακή «υποστήριξη προς τη Συρία 
 Με γοερό θρήνο συνόδευσαν χθες το ύστατο χαίρε προς τον αποθανόντα ηγέτη τους οι Σύροι. Η κηδεία του Χαφέζ Αλ Ασαντ, του «λιονταριού της Δαμασκού», άρχισε στις οκτώ το πρωί, όταν υπό τον ήχο 21 κανονιοβολισμών, ομάδα αξιωματικών ξεκίνησε από την ιδιωτική κατοικία των Ασαντ, μεταφέροντας στους ώμους το καλυμμένο με τη σημαία φέρετρο.
 Την κηδεία παρακολούθησαν λίγοι αρχηγοί κρατών, μεταξύ αυτών ο Γάλλος πρόεδρος 
Ζακ Σιράκ, ο μόνος από το δυτικό κόσμο.
 Εκατοντάδες χιλιάδες Σύροι είχαν συγκεντρωθεί στους δρόμους της Δαμασκού και μετά, από τη Λατάκεια προς την ιδιαίτερη πατρίδα του εκλιπόντος, Καρντάχα.
 Ο γιος του Χαφέζ Αλ Ασαντ και διάδοχός του στην προεδρία της χώρας Μπασάρ, φορώντας μαύρα γυαλιά, ακολούθησε πεζή την πομπή από την οικογενειακή κατοικία 
μέχρι την πλατεία Ομεϊαδόν, στο κέντρο της Δαμασκού, μαζί τους αδελφούς του Μαζντ και Μάχερ. Στην πλατεία, οι αξιωματικοί τοποθέτησαν το φέρετρο σε κιλίβαντα, για να συνεχιστεί η πομπή αρκετά χιλιόμετρα μέχρι το Μέγαρο του Λαού, έδρα της προεδρίας.
 Στο πέρασμα της πομπής, το πλήθος φώναζε ρυθμικά: «Tο σώμα έφυγε, το λιοντάρι παραμένει». Εστελνε όμως και πολιτικά μηνύματα κατά του Ισραήλ και υπέρ της επιστροφής των υψιπέδων Γκολάν. «Μπάρακ άκουσε καλά: η Συρία δεν θα γονατίσει».
 Στο προεδρικό μέγαρο, ο Μπασάρ στάθηκε μπροστά στο φέρετρο και απήγγειλε τον πρώτο στίχο του Κορανίου. Στη συνέχεια και αφού οι ξένοι επίσημοι απέτισαν φόρο τιμής στο νεκρό, συλλυπήθηκαν τον Μπασάρ σε άλλη αίθουσα.
 Ο πρόεδρος της Αιγύπτου Χόσνι Μουμπάρακ ήταν ο πρώτος αρχηγός ξένου κράτους, ο 
οποίος αποχαιρέτησε το νεκρό. Ακολούθησαν -μεταξύ άλλων- η Αμερικανίδα υπουργός Eξωτερικών Μάντλεν Ολμπράιτ, που ήταν ντυμένη με μαύρο ταγιέρ και καπέλο, και ο Παλαιστίνιος ηγέτης Γιάσερ Αραφάτ, με τη στρατιωτική στολή και την κεφίγια του. Η αντιπροσωπεία του Λιβάνου, αποτελούμενη από τον πρόεδρο Λαχούντ, τον πρωθυπουργό και τον πρόεδρο της Bουλής, ήταν η υψηλότερη της τελετής. Το Ιράν εκπροσώπησε ο πρόεδρος Χατάμι, το Σουδάν ο πρόεδρος Ελ Μπεσίρ 
και την Αλγερία ο πρόεδρος Αμπντελαζίζ Μπουτεφλίκα. Επισήμως το Ισραήλ δεν προσκλήθηκε στην κηδεία, συμμετείχαν όμως Ισραηλινοί βουλευτές, κίνηση που από 
ορισμένους ερμηνεύτηκε ως σημάδι πιθανής αναθέρμανσης των σχέσεων.
 Η σορός του εκλιπόντος μεταφέρθηκε με αεροσκάφος στη Λατάκεια κι από εκεί με πομπή στη γενέτειρα, του, Καρντάχα, όπου μετά την τελευταία προσευχή στο τέμενος Ναϊσά (ο Ασαντ το είχε χτίσει προς τιμήν της μητέρας του) ενταφιάστηκε 
στο οικογενειακό μαυσωλείο, πλάι στο γιο του Μπάσελ, ο οποίος είχε σκοτωθεί σε 
