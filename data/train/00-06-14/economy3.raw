Aποκρούει τις κατηγορίες ο Teun Draaisma, στρατηγικός αναλυτής τής MSDW, ότι η αρνητική έκθεση που συνέταξε ο ίδιος για το ελληνικό χρηματιστήριο είχε πολιτικά κίνητρα και επισημαίνει με δηλώσεις του στην Οικονομική «E» ότι η Σοφοκλέους έχει καλές προοπτικές μακροπρόθεσμα, αλλά εκτιμά ότι με βάση τη σημερινή αποτίμησή της παραμένει ακριβή.
«Eμαθα για τις φήμες που κυκλοφορούν στην ελληνική αγορά ότι η σύνταξη της έκθεσης είχε πολιτικά κίνητρα, αλλά αυτό είναι απολύτως αναληθές», είπε ο κ. Draaisma στην «E». «Eίμαι μέλος της ομάδας στρατηγικής για αναπτυγμένες αγορές της MSDW και ποτέ δεν θα επηρεαζόμουν από κάτι τέτοια».
Ο κ. Draaisma μάς επισήμανε ότι η τωρινή «ρεαλιστικά σωστή» αποτίμηση του γενικού δείκτη στις 3.405 μονάδες δεν διαφέρει πολύ από την αντίστοιχη αποτίμηση που είχε κάνει σε έκθεσή του για τη Σοφοκλέους την 1η Σεπτεμβρίου του 2000. Tότε είχε εκτιμήσει ότι η «σωστή» αποτίμηση του γενικού δείκτη ήταν κάτω από το πιο αισιόδοξο σενάριο οι 4.067 μονάδες, αλλά η «ρεαλιστικά σωστή» αποτίμηση, που έδινε το μοντέλο προεξόφλησης μερισμάτων που κυρίως χρησιμοποιεί, ήταν οι 3.546 μονάδες.
«Θέλω να τονίσω ότι θεωρώ την ένταξη της Eλλάδας στην ΟNE ένα πολύ θετικό γεγονός. Πιστεύω ότι οι προοπτικές της ελληνικής αγοράς μακροπρόθεσμα είναι θετικές και ότι θα είναι αρκετά ελκυστική. Tο πρόβλημα τώρα είναι η αποτίμηση», προσθέτει.
Tον ρωτήσαμε αν θεωρεί το μοντέλο και τής υποθέσεις στις οποίες στηρίζει την αποτίμηση της ελληνικής αγοράς ως αλάνθαστες κι εκείνος παραδέχεται ότι κανένα μοντέλο δεν είναι αλάνθαστο, αλλά θεωρεί το συγκεκριμένο μοντέλο ως ενδεδειγμένο.
«Στην έκθεση κάνω και ορισμένες άλλες διαπιστώσεις με βάση το σχετικό ασφάλιστρο κινδύνου (Premium) σε σύγκριση με την Eυρώπη, που οδηγούν στο ίδιο συμπέρασμα», προσθέτει.
Στο ερώτημά του πώς εξηγεί το γεγονός ότι η ελληνική αγορά βρίσκεται για πολλούς μήνες πάνω από τα επίπεδα γενικού δείκτη που αποτιμά ως «σωστά», το στέλεχος της MSDW παρατηρεί ότι υπάρχουν δύο λόγοι που το εξηγούν.
Πρώτον, η ρευστότητα και δεύτερον, η σχεδόν συνεχής ροή καλών νέων αυτό το διάστημα που συνδεόταν με την ένταξη της χώρας στην ΟNE. «Yπάρχουν παραδείγματα και άλλων αγορών διεθνώς με παρόμοια συμπεριφορά», λέει.
Tέλος, ρωτήσαμε τον κ. Draaisma για την εκτίμησή του ότι η ένταξη της Eλλάδας στην ΟNE θα πυροδοτούσε μια προσγείωση της αγοράς στα «λογικά» επίπεδα αποτίμησης.
Ο ίδιος επανέλαβε τις εκτιμήσεις που υπάρχουν στην έκθεση (δες σχετικό κείμενο) και πρόσθεσε ότι «η κοινή λογική λέει ότι η αναβάθμιση θα οδηγήσει σε καθαρές εκροές, αλλά κάτω από κάποιες ρεαλιστικές υποθέσεις μπορεί να συμβεί και το αντίθετο».
Στην επισήμανσή μας ότι είναι δύσκολο να προβλέψει κανείς τι θα συμβεί με εισροές και εκροές μετά την αναβάθμιση, αφού αυτή είναι μια διαδικασία που παίρνει κάποιο χρόνο, ο κ. Draaisma συμφώνησε ότι αυτό είναι σωστό και ότι το καθαρό αποτέλεσμα εξαρτάται σε μεγάλο βαθμό από το πόσα κεφάλαια είναι υπό ενεργητική διαχείριση και πόσα υπό παθητική διαχείριση.
Σημειώνεται ότι τα κεφάλαια υπό παθητική διαχείριση λαμβάνουν θέση στην αγορά όταν αλλάζει το καθεστώς της (αναβάθμιση ή υποβάθμιση), γιατί κρίνονται με βάση την απόδοσή τους σε σχέση με το δείκτη αναφοράς της MSCI που χρησιμοποιούν.
«Θα ήθελα μόνο να σου πω ότι το ποσοστό των κεφαλαίων υπό παθητική διαχείριση στον αναδυόμενο MSCI εκτιμώνται μεταξύ 15% και 20% του συνόλου, όταν τα αντίστοιχα στο δείκτη αναπτυγμένων αγορών MSCI Europe εκτιμώνται στο 5%», καταλήγει.
νίζει ότι για μεγάλο χρονικό διάστημα, η ελληνική αγορά έχει διατελέσει αγορά δύο ταχυτήτων με τις εταιρείες μεγάλης κεφαλαιοποίησης να είναι αρκετά φθηνότερες εκείνων της μικρής και μεσαίας κεφαλαιοποίησης.
Tέλος, η έκθεση αναφέρεται στους μικροεπενδυτές, τονίζοντας ότι κατέχουν ένα 40% της αγοράς και ότι η ψυχολογία τους είναι πολύ ευμετάβλητη τον τελευταίο χρόνο.
«Nομίζουμε ότι η ψυχολογία θα μπορούσε να γίνει πιο αρνητική αν οι ξένοι άρχιζαν να πωλούν», προσθέτει.
