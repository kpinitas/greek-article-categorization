Παμμεσογειακό χρηματιστήριο της Μέσης Ανατολής με συμμετοχή της Σοφοκλέους και
 Αξιωματούχοι του αμερικανικού αυτού χρηματιστηρίου ολοκλήρωσαν προχθές τις διήμερες επαφές, που είχαν με 30 εκπροσώπους από 10 χρηματιστήρια της περιοχής
 (Αίγυπτος, Ισραήλ, Παλαιστίνη, Ιορδανία, Τουρκία, Ελλάδα, Μπαχρέιν, Κουβέιτ και Ντουμπάι) για το σκοπό αυτό.
 Οπως ανέφεραν Αμερικανοί αξιωματούχοι, δεν συζητήθηκε χρονοδιάγραμμα για τη σύνδεση των εν λόγω χρηματιστηρίων, αλλά τόνισαν ότι οι τέτοιες πρωτοβουλίες θα αυξήσουν τη ρευστότητα στις περιφερειακές αυτές αγορές, προσελκύοντας αμερικανικές επενδύσεις.
 Θα διευκολύνουν ακόμη την πρόσβαση επενδυτών από τις χώρες της περιοχής σε μετοχές αμερικανικών εταιρειών υψηλής τεχνολογίας, αλλά και άλλων επιχειρήσεων
 Σε ανακοίνωσή του ο πρόεδρος του Nasdaq Φρανκ Ζαρμπ τονίζει ότι οι συζητήσεις βρίσκονται ακόμη σε προκαταρκτικό στάδιο, χωρίς καμία δέσμευση ή συγκεκριμένα σχέδια για κοινή προσπάθεια.
 Η πρωτοβουλία αυτή ξεκίνησε από τον ίδιο τον Φρανκ Ζαρμπ, που είχε στις αρχές του έτους επισκεφτεί τη Μέση Ανατολή. Είναι γνωστό άλλωστε ότι ο Nasdaq ακολουθεί δυναμική επεκτατική πολιτική τον τελευταίο καιρό, δημιουργώντας στα μέσα Ιουνίου τον Nasdaq Ιαπωνίας.
 Παράγοντες της ελληνικής χρηματιστηριακής αγοράς χαρακτήρισαν πάντως θετική την πρωτοβουλία αυτή, η οποία, όπως είπαν, αν ευοδωθεί τελικά θα συμβάλει στην
περαιτέρω ανάδειξη της Σοφοκλέους σε σημαντική περιφερειακή αγορά.
 Πολλά θα εξαρτηθούν επίσης και από τις πολιτικές εξελίξεις στη Μέση Ανατολή, καθώς παρά τις συμφωνίες ειρήνης του Ισραήλ με την Αίγυπτο και την Ιορδανία, καθώς και τη συμφωνία του Οσλο με τους Παλαιστινίους, δεν υπάρχουν μεταξύ τους
διασυνοριακές χρηματιστηριακές συναλλαγές. Αλλά και μεταξύ των αραβικών κρατών
οι διασυνοριακές χρηματιστηριακές συναλλαγές βρίσκονται σε εμβρυακό επίπεδο.
