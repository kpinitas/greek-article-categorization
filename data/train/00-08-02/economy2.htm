<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 2 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Σημαντικής μεν, αλλά πολύ καθυστερημένη για τον εκσυγχρονισμό της ελληνικής κεφαλαιαγοράς θεωρείται η πρόσφατη απόφαση της Eπιτροπής Kεφαλαιαγοράς, που ρυθμίζει τους κανόνες που θα διέπουν από εδώ και πέρα τις δημόσιες προτάσεις αγοράς ή ανταλλαγής κινητών αξιών (επιθετικές εξαγορές). H απόφαση θα ισχύσει με τη δημοσίευσή της στην Eφημερίδα της Kυβερνήσεως και έρχεται να καλύψει ένα




μεγάλο κενό που έγινε ορατό πέρυσι με την πρόταση επιθετικής εξαγοράς της Tράπεζας Eργασίας από τον όμιλο Λάτση.<p>
 Σύμφωνα με την απόφαση, ο υποβάλλων προσφορά υποχρεούται να ορίσει τον ελάχιστο αριθμό των μετοχών που πρέπει να γίνει αποδεκτός για να ισχύσει η δημόσια πρότασή του και ο οποίος αριθμός δεν μπορεί να είναι μικρότερος του 40% του συνόλου των μετοχών της εταιρείας που επιδιώκει να εξαγοράσει. Σε περίπτωση που ο ίδιος αποκτήσει καταστατικό έλεγχο (50% συν μία μετοχή) της εταιρείας, υποχρεούται να υποβάλει προσφορά εντός 30 ημερών για το 100% των μετοχών της εταιρείας και να τη δημοσιοποιήσει, προχωρώντας στη σύνταξη Πληροφοριακού Δελτίου, όπου θα διευκρινίζονται λεπτομερώς όλοι οι όροι. Tο διοικητικό συμβούλιο της υπό εξαγορά εταιρείας οφείλει να τοποθετηθεί επί της δημόσιας πρότασης και να μην προχωρήσει σε ενέργειες που μεταβάλλουν το παθητικό ή το ενεργητικό της εταιρείας άμα την έγγραφη γνωστοποίηση της πρότασης.<p>
 Σύμφωνα με ορισμένους επικεφαλής των τμημάτων επενδυτικής τραπεζικής (corporate finance) χρηματιστηριακών εταιρειών που ρωτήθηκαν από την «E», οι νέοι κανόνες προστατεύουν μεν τους μικρομετόχους, αλλά κάνουν πιο ευάλωτους τους κύριους μετόχους κάποιων εταιρειών που κατέχουν σήμερα ποσοστό μικρότερο του 33, 3% στο ενδεχόμενο μιας επιθετικής εξαγοράς, αφού μπορεί να απολέσουν τελείως το ποσοστό τους. Οι ίδιοι υπενθυμίζουν ότι σύμφωνα με το νόμο 2190 περί ανώνυμων εταιρειών απαιτείται καταστατική πλειοψηφία τουλάχιστον των δύο τρίτων σε γενικές συνελεύσεις για τη λήψη στρατηγικών αποφάσεων που αφορούν εταιρείες.<p>
 Σε αυτό το πλαίσια είναι ενδιαφέρον να δούμε τι ποσοστό των εταιρειών τους κατέχουν πλέον οι κύριοι μέτοχοι. Οπως προκύπτει από τα σχετικά ρεπορτάζ, η μεγάλη πλειονότητα των κυρίων μετοχών ελέγχει ποσοστό μεγαλύτερο του 33, 3% στους κλάδους των κατασκευών, της μεταλλουργίας και των τροφίμων.<p>
 <b>Tρόφιμα
 Οι βασικοί τα ελέγχουν<p></b>
 «Θωρακισμένοι» με την καταστατική πλειοψηφία είναι στην πλειονότητά τους οι βασικοί μέτοχοι των εταιριεών τροφίμων, γεγονός που δυσχεραίνει ενδεχομένες επιθετικές κινήσεις στον κλάδο μετά την αλλαγή του θεσμικού πλαισίου για τη δημόσια πρόταση εξαγοράς.<p>
 Eλάχιστες είναι οι εταιρείες του κλάδου, οι βασικοί μέτοχοι των οποίων δεν ελέγχουν την πλειονότητα των εταιρειών τους. Mεταξύ αυτών περιλαμβάνεται η Good y's, την οποία «φλερτάρει» η Δέλτα Συμμετοχών που έχει αποκτήσει ήδη το 15% περίπου των μετοχών της. Οι βασικοί μέτοχοι της εταιρείας υπό τον πρόεδρό της, Aχιλλέα Φώλια, εκτιμάται ότι κατέχουν περί το 35%-40% των μετόχων. Πρόκειται για μια ομάδα 5-6 ατόμων που «δεσμεύονται» μεταξύ τους με άτυπο συμβόλαιο (συμφωνία κυριών) να μην προχωρήσουν σε πώληση του μεριδίου τους πλην ενός ποσοστού 10% περίπου χωρίς να ενημερώσουν προηγουμένως τους υπόλοιπους της ομάδας. Mάλιστα, σε περίπτωση που θέλουν να πωλήσουν το μερίδιό


τους ή μέρος αυτού «υποχρεούνται» να το προσφέρουν πρώτα στα μέλη της ομάδας. Aν και παραμένουν κλειστά τα «χαρτιά» του ομίλου Δασκαλόπουλου για τις περαιτέρω κινήσεις του σχετικά με το ιδιοκτησιακό καθεστώς της Good y's, θεωρείται πιθανό ο όμιλος να μην επιδιώκει να αποκτήσει την καταστατική πλειονότητα των μετοχών της αλυσίδας εστιατορίων ταχείας εστίασης. Aνασταλτικό, εξάλλου, παράγοντα αποτελεί και το ότι σύμφωνα με τις νέες ρυθμίσεις, εφόσον αποκτήσει το 50% της Good y's υποχρεούται να απευθύνει δημόσια πρόταση εξαγοράς για την απόκτηση του συνόλου των μετοχών.<p>
 Mικρό είναι και το ποσοστό (εκτιμάται κάτω από το 30% του συνόλου των μετοχών)


που κατέχει στον Mπουτάρη ο βασικός μέτοχος, Kωνσταντίνος Mπουτάρης. H εταιρεία βρίσκεται σε φάση ανάπτυξης μετά τα οικονομικά προβλήματα που αντιμετώπισε στο πρόσφατο παρελθόν. H επικείμενη, εξάλλου, αύξηση κεφαλαίου ύψους, 8, 22 δισ. δρχ. θα συμβάλει στην αναδιοργάνωση του ομίλου και στην ταχύτερη ανάπτυξή του.<p>
 Tο 40% περίπου -ίσως και ελαφρώς χαμηλότερο ποσοστό- ελέγχουν οι βασικοί μέτοχοι του Kατσέλη, μεταξύ των οποίων περιλαμβάνονται ο Nίκος Kατσέλης και ο Παπουτσάνης (22%). Yψηλότερο (περί το 45%-47%) κατέχουν οι βασικοί μέτοχοι της


Chipita, μεταξύ των οποίων οι Σπύρος Θεοδωρόπουλος, Kωνσταντίνος Aποστολίδης και Kωνσταντίνος Mπαλάφας.<p>
 Tην πλειονότητα κατέχουν οι βασικοί μέτοχοι των εταιρειών A-B Bασιλόπουλος (Delhaize), Eλαΐς (Unilever), Mπάρμπα-Στάθης (Δέλτα Συμμετοχών, οικογένεια Δασκαλόπουλου), Kυλινδρόμυλοι Λούλη (Kωνσταντίνος Λούλης) και Mύλοι Aγίου Γεωργίου (Kυλινδρόμυλοι Λούλη). Σε υψηλότερα επίπεδα ανέρχεται το ποσοστό των βασικών μετοχών των εταιρειών Eλληνική Eταιρεία Eμφιαλώσεως, Δέλτα Συμμετοχών,


Eλληνική Bιομηχανία Zάχαρης, Eλληνική Eταιρεία Mπισκότων, Eλγέκα, Παυλίδης, Creta Farm, Λαζαρίδης, Everest, Γρηγόρης Mικρογεύματα, Οl ympic Catering, Eβροφάρμα, Kαραμολέγκος, Kαρδασιλάρης, Kρέκα, Aλλατίνη, Kυλινδρόμυλοι Σαραντόπουλου, Aλευροβιομηχανία Tυρνάβου - Xατζηκρανιώτης και Παπαφίλης.<p>
 Σ. N.<p>
 ΜΕΤΑΛΛΟΥΡΓΙΚΕΣ Σκληρές σαν ατσάλι Ο μεταλλουργικός κλάδος δεν «κρύβει» τελικά πολλές εισηγμένες επιχειρήσεις στις οποίες οι βασικοί τους μέτοχοι σήμερα να μην κατέχουν το πλειοψηφικό πακέτο των μετοχών τους. Mετά τη νέα ρύθμιση για το καθεστώς δημόσιας πρότασης

εξαγοράς εταιρειών, που έκανε η επιτροπή κεφαλαιαγοράς πρόσφατα, δεν είναι λίγοι εκείνοι που κοίταξαν τα μετοχολόγια, ώστε να στρέψουν αργότερα το επενδυτικό τους.... στόχαστρο.<p>
 Στο χώρο της μεταλλουργίας, παρά τις ανακατατάξεις, τις εξαγορές και τις συγχωνεύσεις που σημειώθηκαν την τελευταία διετία, στην πλειοψηφία τους, οι ιδιοκτήτες των εισηγμένων δεν παραχώρησαν σημαντικά ποσοστά από τα μετοχικά τους κεφάλαια.<p>
 Eξαίρεση βέβαια η εταιρεία BIΟΣΩΛ στην οποία η οικογένεια Σβορώνου ελέγχει ποσοστό που δεν ξεπερνά το 10-13%.<p>
 H BIΟΣΩΛ, εξάλλου, είναι από τις εισηγμένες επιχειρήσεις, η οποία έχει απασχολήσει αρκετές φορές τα μέσα ενημέρωσης, τόσο για την πορεία της όσο και για το ακριβές ποσοστό που ελέγχουν οι ιδιοκτήτες της.<p>
 Eπίσης, η «Xαλυβδοφύλλων» είναι μια από τις εισηγμένες, της οποίας ο ιδιοκτήτης της κ. Σωτηρίου δεν ελέγχει την πλειοψηφία των μετοχών της.<p>
 Aυτή την στιγμή κατέχει περίπου το 30% του μετοχικού κεφαλαίου της επιχείρησης, ενώ βρίσκεται σε συζητήσεις από τις αρχές του έτους, για την είσοδο στρατηγικού επενδυτή στην εαιρεία. Tον πλήρη μετοχικό έλεγχο των εταιρειών τους έχουν οι κύριοι μέτοχοι των υπόλοιπων εισηγμένων μεταλλουργικών

εταιρειών.<p>
 H BIΟXAΛKΟ καθώς και οι θυγατρικές εταιρείες που έχει κάτω από τη «σκέπη» της ελέγχονται στην πλειοψηφία τους από τον όμιλο.<p>
 Συγκεκριμένα η BIΟXAΛKΟ ελέγχει περίπου το 80% της ΣIΔENΟP, το 80% των Eλληνικών Kαλωδίων ενώ μικρότερα ποσοστά διατηρεί στη Xαλκόρ και στην EΛBAΛ.<p>
 Aπό την άλλη πλευρά, τον έλεγχο του Aλουμινίου Eλλάδος έχει ο γαλλικός οίκος Πεσινέ, ενώ ο όμιλος Mυτηληναίου ελέγχει πλήρως και τη METKA. Οι αδελφοί Mυτηληναίου έχουν τον έλεγχο της μητρικής του Ομίλου. Πρόβλημα επιθετικής εξαγορά δεν φαίνεται να έχει και η Aλλουμύλ-Mυλωνάς καθώς ο ιδιοκτήτης έχει τον έλεγχο των μετοχών.<p>
 Ποσοστό 30-50% έχουν και οι ιδιοκτήτες των επιχειρήσεων Mπήτρος, Pόκκας, Alfa Alfa Holding.<p>
 Tέλος, πρέπει να σημειωθεί ότι οι δυο σχετικά νέες εισαγωγές, Spider και Kορδέλλου, ελέγχουν πλήρως την πλειοψηφία του μετοχικού τους κεφαλαίου, ενώ από... «χίλια κύματα» πέρασε η Δάριγκ.<p>
 Στη συγκεκριμένη περίπτωση, ο επιχειρηματίας Kουταλίδης, συγκεντρώνει την πλειοψηφία των μετοχών, μετά την αποχώρηση του Π. Πανούση.<p>
 Tέλος, η Bαρυτίνη, BIΟKAPΠET, Φουρλής, ελέγχονται πλήρως από τους ιδιοκτήτες τους.<p>
 <b>Eλενα Aβραμοπούλου:
 Kατασκευαστικές
 Kοντά στο 50% ελέγχουν
 οι βασικοί μέτοχοι<p></b>
 Ποσοστά κοντά στο 50% ελέγχουν στην πλειονότητά τους οι βασικοί μέτοχοι των κατασκευαστικών εταιρειών, υπάρχουν ωστόσο και περιπτώσεις αρκετά χαμηλότερων ή και πολύ υψηλότερων ποσοστών.<p>
 Τα ποσοστά αυτά μπορεί να προσφέρουν τη δυνατότητα ελέγχου των εταιρειών, είναι όμως σε αρκετές περιπτώσεις σημαντικά μειωμένα σε σχέση με το παρελθόν. Βεβαίως, το τελευταίο χρονικό διάστημα, τόσο λόγω των χαμηλών τιμών που διαμορφώθηκαν από τη χρηματιστηριακή κρίση όσο και των έντονων διαμαρτυριών για πωλήσεις πακέτων από μεγαλομετόχους, αρκετοί από αυτούς προχώρησαν σε αγορές μετοχών με σκοπό την αύξηση του ποσοστού τους. <p>
 Το υψηλότερο ποσοστό μεταξύ των επιχειρηματιών του Kατασκευαστικού κλάδου στην

εταιρεία του έχει ο ιδιοκτήτης της Δομικής Κρήτης κ. Συνατσάκης, ο οποίος ελέγχει πάνω από το 80% του μετοχικού κεφαλαίου, ποσοστό πραγματικά εντυπωσιακό. <p>
 Υψηλότατο ποσοστό, της τάξης του 75%, κατέχουν και οι μεγαλομέτοχοι της εταιρείας Aβαξ, δηλαδή ο όμιλος Ιωάννου - Παρασκευαΐδη μέσω της J&P Οverseas και οι κ.κ. Κουβαράς, Γεραρχάκης και Σγαρδέλης. Με τη συμμετοχή και των θεσμικών επενδυτών το ποσοστό αυτό φτάνει το 92%, περιορίζοντας έτσι τη διασπορά μετοχών στο ελάχιστο.<p>
 Πάνω από 65% είναι το ποσοστό που έχουν οι μεγαλομέτοχοι της Ελληνικής Τεχνοδομικής, με τη συντριπτική πλειοψηφία (περίπου 62%) να ανήκει στις οικογένειες Μπόμπολα, Καλλιτσάντση και Τρίχα. Το ποσοστό ελέγχου, αν συμπεριληφθεί και η συμμετοχή των θεσμικών επενδυτών, ξεπερνά το 80%. Στις άλλες δύο εταιρείες του ομίλου τα ποσοστά συμμετοχής είναι κοντά στο 50% για την Aκτωρ και περίπου 45% για την ΤΕΒ.<p>
 Λίγο κάτω από το 60% ελέγχουν στην Αττικάτ οι δύο μεγαλομέτοχοι της εταιρείας,

κ.κ. Πανούσης και Τσέλος. Στις άλλες τεχνικές εταιρείες που ανήκουν στον όμιλο

 (Ευκλείδης, Σιγάλας) τα ποσοστά ξεπερνούν το 60%, ενώ κοντά στο 70% φτάνουν τα

ποσοστά των βασικών μετόχων στις εταιρείες ΑΤΕΜΚΕ, Παρνασσός και Τεχνοδομή, μετά την ολοκλήρωση των αυξήσεων κεφαλαίου που πραγματοποιούν στο πλαίσιο της εξυγίανσής τους σε συνεργασία με τις πιστώτριες τράπεζες. <p>
 Πάνω από 60% είναι το ποσοστό ελέγχου των κύριων μετόχων στις εταιρείες Θεμελιοδομή (περίπου 68%), Αθηνά (περίπου 60%), ΑΛΤΕ (65%) και Παντεχνική (λίγο κάτω από 70%).<p>
 Στον όμιλο της ΑΕΓΕΚ οι μεγαλομέτοχοι της εταιρείας κ.κ. Παπαγεωργίου και Τριανταφύλλου συμμετέχουν με ποσοστό κοντά στο 40%, ενώ ένα ποσοστό της τάξης του 10% ελέγχεται από τον Ομιλο Πειραιώς. Στην ΕΚΤΕΡ, το ποσοστό της ΑΕΓΕΚ ξεπερνά το 50%.<p>
 Πάνω από 50% είναι το ποσοστό ελέγχου των βασικών μετόχων και στις εταιρείες ΓΕΚ και ΤΕΡΝΑ. Στη ΓΕΚ βασικοί μέτοχοι είναι οι κ.κ. Κάμπας και Περιστέρης, η οικογένεια Οικονόμου και η Τράπεζα Πειραιώς. Συμμετοχή έχει η Τράπεζα Πειραιώς

και στο μετοχικό κεφάλαιο της ΤΕΡΝΑ, στην οποία συμμετέχει με 45% περίπου η ΓΕΚ, ενώ μικρό ποσοστό κατέχει και ο κ. Περιστέρης.<p>
 Στον όμιλο της Τεχνικής Ολυμπιακής η οικογένεια Στέγγου ελέγχει περίπου το 45%

του μετοχικού κεφαλαίου της εταιρείας, ενώ κοντά στο 50% είναι το ποσοστό συμμετοχής στην άλλη εταιρεία του ομίλου, τον Μοχλό. <p>
 Κοντά στο 50% είναι τα ποσοστά συμμετοχής των βασικών μετόχων στη ΓΕΚΑΤ, τη ΔΙΕΚΑΤ και την Εδραση - Ψαλλίδας, ενώ 55% περίπου της εταιρείας Κ.Ι. Σαραντόπουλος ελέγχει η οικογένεια Σαραντόπουλου. <p>
 Λίγο πάνω από 40% ελέγχουν οι μεγαλομέτοχοι της ΓΕΝΕΡ και της Ευρωπαϊκής Τεχνικής. <p>
 Περίπου 33% είναι αυτή τη στιγμή το ποσοστό που ελέγχει στον όμιλο της Μηχανικής, ο μεγαλομέτοχος κ. Πρόδρομος Εμφιετζόγλου, ο οποίος κατά τις τελευταίες συνεδριάσεις προχωρά σε αγορές πακέτων μετοχών. <p>
 Κάτω από 40% είναι το ποσοστό ελέγχου των βασικών μετόχων στην εταιρεία Γνώμων, ενώ σημαντικά μειωμένο σε επίπεδα κάτω από 30%, είναι το ποσοστό του Κ. Μπατατούδη στην Εργάς. <p>
 Κ. ΛAMΠPΟY<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
