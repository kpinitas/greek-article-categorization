Συνολικός κύκλος εργασιών της τελευταίας τριετίας και ίδια κεφάλαια θα ληφθούν
κυρίως υπόψη κι έτσι, ως έχουν τα πράγματα, λίγες είναι όσες μπορούν να ελπίζουν
 Σε νέα περίοδο σημαντικών ανακατατάξεων εισέρχεται ο κατασκευαστικός κλάδος της χώρας εν όψει των νέων θεσμικών πλαισίων που επεξεργάζεται εδώ και καιρό το ΥΠΕΧΩΔΕ και τα οποία αφορούν την επανάκριση των εργοληπτικών πτυχίων και τα
 Η οριστικοποίηση των νέων ορίων - κριτηρίων που θα τεθούν από την ηγεσία του υπουργείου ΠEXΩΔE και βάσει των οποίων θα καταταγούν οι κατασκευαστικές εταιρείες σε τάξεις, εκτιμάται ότι θα προκαλέσει ένα νέο κύμα εξαγορών και συγχωνεύσεων, με αποτέλεσμα να μειωθεί σημαντικά ο βαθμός των επιχειρήσεων που
θα συμμετάσχουν στην ανώτερη και «προνομιούχα» εργοληπτική τάξη. 
 Την προηγούμενη εβδομάδα ο αρμόδιος υφυπουργός κ. Αλευράς κάλεσε όλους τους ενδιαφερόμενους φορείς σε έναν νέο κύκλο διαλόγου ώστε σύντομα να είναι έτοιμο
το νέο θεσμικό πλαίσιο για τις κατασκευαστικές εταιρείες.
 Ηδη, οι ζυμώσεις μεταξύ των εργοληπτικών επιχειρήσεων εντείνονται, καθώς τα νέα κριτήρια κατάταξής τους σε τάξεις αναμένεται να είναι ιδιαιτέρως αυστηρά και προς το παρόν «προσιτά», κυρίως, από τα λίγα μεγάλα σχήματα που έχουν ήδη διαμορφωθεί.
 Αυτό θα έχει συνέπεια να ακολουθήσει ένα ιδιαιτέρως «θερμό» διάστημα όσο θα διαρκέσει η ετήσια κατά πάσα πιθανότητα «περίοδος χάριτος» που θα δοθεί προκειμένου να «πιάσουν» οι τεχνικές εταιρείες τα κριτήρια που θα τεθούν. 
 Στις προθέσεις του ΥΠΕΧΩΔΕ είναι τα κριτήρια που θα ισχύσουν να οδηγήσουν σε δραστική μείωση του αριθμού των εργοληπτικών εταιρειών της ανώτατης τάξης (είτε αυτή παραμείνει η ογδόη - Η , είτε δημιουργηθεί ακόμη μία, είτε ακόμη κι
αν μειωθούν οι τάξεις κατά μία) και κατά συνέπεια στη δημιουργία ισχυρότατων σχημάτων.
 Από τα βασικότερα κριτήρια εκτιμάται ότι θα είναι ο συνολικός κατασκευαστικός τζίρος των εταιρειών τα τρία τελευταία χρόνια πριν από την επανάκριση και το ύψος των ιδίων κεφαλαίων τους, καθώς και μία σειρά από χρηματοοικονομικούς δείκτες. 
 Η τελική βαθμολογία αναμένεται να προκύψει μέσα από ένα σύστημα μοριοδότησης, ανάλογα με την επίδοση σε κάθε κριτήριο, η οποία θα πρέπει οπωσδήποτε να υπερβαίνει ένα μίνιμουμ επίπεδο. Πάντως, η συνολική απαιτούμενη βαθμολογία για
να διατηρήσει μια εταιρεία το ανώτατο εργοληπτικό πτυχίο αναμένεται να είναι τέτοια που να μην αρκεί μόνο η ελάχιστη απόδοση σε κάθε κριτήριο.
 Σύμφωνα με πληροφορίες, το ΥΠΕΧΩΔΕ προσανατολίζεται να θέσει το ελάχιστο όριο του συνολικού κύκλου εργασιών την τριετία πριν από την επανάκριση σε ένα ποσόν
περί τα 50 δισ. δρχ. και το ύψος των ιδίων κεφαλαίων κοντά στα 30 δισ. δρχ.
 Αν η επανάκριση γινόταν με βάση αυτά τα όρια και τα σημερινά μεγέθη των εταιρειών, τότε οι περισσότερες από τις 51 επιχειρήσεις που διατηρούν αυτή τη στιγμή το ανώτατο εργοληπτικό πτυχίο θα το έχαναν. 
 Οπως προκύπτει από τον πίνακα με το συνολικό κύκλο εργασιών της τελευταίας τριετίας που παρατίθεται, μόνο επτά από τις 51 εταιρείες ξεπερνούν μεμονωμένα το όριο των 50 δισ. δρχ. Αν ωστόσο ληφθεί υπόψη το γεγονός ότι σε αρκετές περιπτώσεις έχουν ήδη προκύψει σχήματα με περισσότερες από μία εταιρείες, τότε
 Aνετα περνούν το όριο ακόμη και ξεχωριστά οι δύο από τις τρεις εταιρείες του ομίλου της Ελληνικής Τεχνοδομικής, ο οποίος όμως σε ενοποιημένη βάση (Ελληνική
Τεχνοδομική - Aκτωρ - ΤΕΒ) ξεπερνά σε τζίρο τα 220 δισ. δρχ. τα τρία τελευταία
χρόνια και καθίσταται με διαφορά πρώτος στη σχετική κατάταξη.
 Περίπου 140 δισ. δρχ. είναι ο συνολικός τζίρος τριετίας για τον όμιλο Aβαξ - J
&P - ΕΤΕΘ, ενώ περίπου 120 δισ. δρχ. είναι το αντίστοιχο μέγεθος για τον όμιλο
της ΑΕΓΕΚ, συμπεριλαμβανομένων των μεγεθών της ΕΚΤΕΡ, της ΜΕΤΩΝ και της ΕΤΕΠ.
 Ο συνολικός τζίρος των εταιρειών που κινούνται γύρω από την Αττικάτ (Αττικάτ, Ευκλείδης, Σιγάλας, Προοδευτική, Τεχνοδομή, Ατέμκε και Κοροντζής) προσεγγίζει τα 180 δισ. δρχ., τη στιγμή που συνεχίζονται οι ζυμώσεις για την τελική μορφή του ομίλου και τις εταιρείες που τελικά θα περιλαμβάνει.
 Περισσότερα από 100 δισ. είναι ο συνολικός τζίρος του ομίλου ΓΕΚ - ΤΕΡΝΑ, ενώ η μηχανική ξεπερνά τα 70 δισ. δρχ. στο αντίστοιχο μέγεθος. Μόνη της ξεπερνά το
όριο των 50 δισ. δρχ. η Κ.Ι. Σαραντόπουλος, κάτι που δεν πετυχαίνει προς το παρόν ο όμιλος Tεχνική Ολυμπιακή - Mοχλός.
 Η Θεμελιοδομή μαζί με τη θυγατρική της εταιρεία Νέστος έχει τζίρο τριετίας περί τα 53 δισ. δρχ., ενώ λίγο πάνω από τα 50 δισ. δρχ. κινούνται τα συνολικά μεγέθη του ομίλου Αλλαμανή (ΑΛΤΕ - Ιρις). Λίγο κάτω από το όριο είναι ο τζίρος
της εταιρείας Αθηνά, ενώ κοντά στο όριο κινούνται τα συνολικά μεγέθη τού προς σύσταση ομίλου των εταιρειών ΓΕΚΑΤ - Γνώμων - Κορωνίς. 
 Αν ισχύσει ως όριο το ποσόν των 30 δισ. δρχ., τότε από τις εισηγμένες εταιρείες το κριτήριο πιάνουν είτε ως μεμονωμένες εταιρείες, είτε σε επίπεδο ομίλου, τα σχήματα Ελληνική Τεχνοδομική - Aκτωρ - ΤΕΒ, Τεχνική Ολυμπιακή - Μοχλός, Aβαξ - J&P, ΑΕΓΕΚ - ΕΚΤΕΡ κ.ά., Μηχανική, ΓΕΚ - ΤΕΡΝΑ, Αττικάτ κ.ά., Θεμελιοδομή, ΓΕΚΑΤ - Γνώμων - Κορωνίς. Το όριο μπορούν επίσης να πιάσουν με μικρές αυξήσεις κεφαλαίου οι εισηγμένες εταιρείες Κ.Ι. Σαραντόπουλος, ΑΛΤΕ και
Παντεχνική. Υπενθυμίζεται ότι οι αυξήσεις κεφαλαίου δεν μπορούν πλέον να ξεπερνούν το ύψος των ιδίων κεφαλαίων των εταιρειών. 
