 Το 2010 θα απογειωθεί το πρώτο οικολογικό αεροπλάνο που θα χρησιμοποιεί ως καύσιμο το υγρό υδρογόνο αντί για κηροζίνη, που επιβαρύνει σημαντικά την ατμοσφαιρική ρύπανση και έχει μεγάλη συμβολή στη δημιουργία του φαινομένου του
θερμοκηπίου. Δεν εκπέμπουν επίσης μονοξείδιο του άνθρακα, άκαυστους υδρογονάνθρακες και καπνό, ενώ θα είναι εξίσου ασφαλή με τα συμβατικά αεροσκάφη. Τρία χρόνια νωρίτερα θα γίνουν οι πρώτες πειραματικές πτήσεις.
 Το επιστημονικό αυτό επίτευγμα ανέλαβαν να φέρουν σε πέρας, 34 επιστημονικές ομάδες από την Αυστρία, το Βέλγιο, τη Γαλλία, τη Γερμανία, την Ιταλία, την Ολλανδία, τη Νορβηγία, την Ισπανία, τη Σουηδία και τη Βρετανία, αλλά και την Ελλάδα. Την ελληνική πλευρά αντιπροσωπεύει επάξια η ομάδα υπό τον καθηγητή του
 «Το υγρό υδρογόνο είναι καύσιμο πιο οικολογικό, αλλά και πιο ασφαλές» υπογράμμισε σε χθεσινή συνέντευξη Tύπου ο διακεκριμένος, σε διεθνές επίπεδο, Ελληνας επιστήμονας, επισημαίνοντας ότι η κηροζίνη, σε περίπτωση ανώμαλης προσγείωσης, δημιουργεί «φλεγόμενο τάπητα» και μεταφέρει την πυρκαγιά πολύ γρήγορα σε γειτονικές περιοχές. Εχει ιδιαίτερο ενδιαφέρον η πρόβλεψη του κ. Ζερεφού ότι το καύσιμο αυτό θα χρησιμοποιηθεί και στην κίνηση των αυτοκινήτων.
«Είναι το καύσιμο του μέλλοντος», τόνισε και πρόσθεσε ότι «η χρήση του θα μηδενίσει τις εκπομπές διοξειδίου του άνθρακα, του πιο σημαντικού αερίου στο φαινόμενο θερμοκηπίου, ενώ θα μειώσει δραστικά τις εκπομπές οξειδίων του αζώτου». Από τα στοιχεία που έδωσε (χάρτες, μετρήσεις, κ.λπ.) προκύπτει ότι οι
αεροπορικές πτήσεις επιβαρύνουν σημαντικά τους αεροδιαδρόμους, κυρίως αυτούς που βρίσκονται στο βόρειο Ατλαντικό και στη ζώνη της ΝΑ Ασίας. Υπολογίζεται ότι τα 30 τελευταία χρόνια η κίνηση των αεροσκαφών αύξησε τα βασικά αέρια του θερμοκηπίου κατά 15 έως και 30%.
 Το πρόγραμμα χρηματοδοτείται με 4, 5 εκ. ευρώ από την Ευρωπαϊκή Ενωση και προβλέπεται να υλοποιηθεί από την εταιρεία κατασκευής αεροσκαφών τύπου «Ερ Μπας». Ο κ. Ζερεφός τόνισε ότι η χρήση του υγρού υδρογόνου, που μπορεί να παρασκευάζεται σε αφθονία με την ηλεκρτόλυση του νερού, έχει ήδη γίνει στα «Τουπόλεφ 155» και τα «Σπάισατελάιτ». 
 Το νέο καύσιμο επιβάλλει το σχεδιασμό νέου τύπου αεροσκαφών, αφού ο όγκος του θα είναι μεγαλύτερος από αυτό που καταλαμβάνει η κηροζίνη. Χρειάζεται να ανασχεδιαστούν οι κινητήρες, ενώ απαιτείται η ανάπτυξη συγκεκριμένης τεχνολογίας για το σύστημα παραγωγής του υγρού οξυγόνου. Το υδρογόνο είναι ένα
εξαιρετικά καθαρό καύσιμο, αφού το κύριο προϊόν της καύσης του είναι το νερό και οξείδια του αζώτου σε πολύ μικρές ποσότητες. Η δημιουργία και τα χαρακτηριστικά των παγοκρυστάλλων στην έξοδο ενός τέτοιου κινητήρα είναι θέμα που χρειάζονται ειδική μελέτη από την ομάδα των επιστημόνων.
