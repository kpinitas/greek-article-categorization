Στερεο-φονικά ΔΗΜΗΤΡΗΣ ΑΝΑΣΤΑΣΟΠΟΥΛΟΣ  Ελάχιστα χιπ χοπ συγκροτήματα κατάφεραν να ξεφύγουν από τον πληκτικό ρυθμό, τα αναμασημένα σιμπλς και τους στίχους για τις συμπλοκές στα γκέτο. Οι De La Soul από την εποχή που εμφανίστηκαν στους δρόμους του Λονγκ Αϊλαντ προσπαθούσαν να ξεφύγουν από το αδιέξοδο. Kαι το έκαναν συνδυάζοντας την πλούσια παράδοση της σόουλ ή των γκόσπελ και το αγχωτικό μπιτ της μητρόπολης, με ατόφια ποίηση. Το «Αrt Οfficial Intelligence: Mosaic Thumb» (Virgin), το πέμπτο άλμπουμ τους ακολουθεί αυτή ακριβώς την πορεία. Πολύ πιο ευφυείς από τους νεόκοπους σταρ, οι De La Soul στρέφονται στο παρελθόν, επανανακαλύπτουν την ηλεκτρονική μουσική του '80, προσθέτουν χίπικες μελωδίες, πειραματίζονται με τζαζ περάσματα και ραπάρουν για τη μουσική βιομηχανία και την εμπορευματοποίηση του χιπ χοπ. από τα λίγα άλμπουμ που δικαιώνουν τον τίτλο του μπλουζ αυτού του αιώνα, αφού αυτοί οι ποιητές της Νέας Υόρκης καίγονται να μιλήσουν, αλλά εμμένουν και στη άψογη μουσική επένδυση. Αντίθετα το «Anarch y» (Warner) το τέταρτο άλμπουμ του Busta Rh ymes έρχεται από μια άλλη παράδοση. Κάτω από ένα φρενιτιώδες σκηροπυρηνικό χιπ χοπ που σέρνει τις μνήμες των Ζέπελιν και των Σάμπαθ, ο ράπερ που σαρώνει τα Γκράμι, ιδρύει αλυσίδα ρούχων και κάνει διαφημίσεις της Πέπσι εξηγεί - κάπως μπερδεμένα - την εξουσία που θα ανατείλει τον 21ο αιώνα. Το «Anarch y» είναι ένα άγριο άλμπουμ, είναι η δυσοίωνη ματιά του στο μέλλον, το σενάριο του αιώνα κατά τον οποίο ανατέλλει μαύρος εθνικισμός, ένοπλες μηδενιστικές εξεγέρσεις, παντοδύναμες πολυεθνικές.  Πίσω όμως από την εικόνα του εξεγερμένου, το μαύρο και κόκκινο εξώφυλλο με το σήμα της αναρχίας, τους στίχους που πυρπολούν, ο ράπερ δεν φαίνεται να γνωρίζει για το τι ακριβώς μιλάει, θυμίζοντας το σαρκαστικό στίχο των πανκ Dead Kenned ys «πωλείται αναρχία για τις μάζες». Ο Busta Rh ymes είναι ένα κλασικό τσογλάνι από τα γκέτο που ξέφυγε από το αδιέξοδο, έβγαλε χρήματα και αποφάσισε να αποκτήσει και πολιτική άποψη αδυνατώντας να καταλάβει ότι μισή φράση των Public Enem yαξίζει όσο ολόκληρο το άλμπουμ του. Ετσι επιτίθεται σε ένα σύστημα που δεν κατανοεί, ξανααγκαλιάζει το παλιό σύνθημα «είμαι περήφανος που είμαι μαύρος» και απειλεί «ότι θα φέρει πόνο και αγωνία στους μπάσταρδους» χωρίς να τους ονομάζει. Με άλλα λόγια μουσική και στίχοι για λευκούς μεσοαστούς έφηβους που οραματίζονται την εξέγερση στη διάρκεια μιας συναυλίας. Και φροντίζουν να αγοράσουν τα ρούχα του.  - «Commited»- Various Artists (Hitch H yke): Και ενώ αναμένεται η επόμενη συναυλία των δυο Calexico στο ΡΟΔΟΝ, το Σεπτέμβριο, κυκλοφορεί η νέα τους δουλειά, το σάουντρακ μιας road movie από τη Λίζα Κρούγκερ γυρισμένη στο Ελ Πάσο. Μαγευτικές μελωδίες από την αμερικανική έρημο, κάντρι, μαριάτσι και μπλουζ, όλα όσα συνθέτουν το ιδίωμα που βαπτίστηκε «αμερικάνα». Τη γοητευτική περιπλάνηση των Calexico στη μουσική παράδοση του αμερικανικού νότου συμπληρώνουν τραγούδια του '50 από θρύλους όπως ο Τζονι Κας και ο Ρίτσι Βαλενς. - «ΝEW CΟAT ΟF PAINT» (The Songs Οf Tom Waits) - Various Artists (Eros): Ισως δεν υπάρχει καλύτερος τρόπος για να αποδείξεις την επιρροή ενός καταραμένου καλλιτέχνη στο σύνολο της μουσικής σκηνής. Εκείνα τα ζοφερά κατακερματισμένα μπλουζ του Τομ Γουέιτς αποκτούν μια άλλη διάσταση καθώς αναλαμβάνουν να τα ερμηνεύσουν από τη Λίντια Λαντς και μέχρι τον Σκρίμιν Τζέι Χόκινς για να τα μετατρέψουν σε οργισμένους βρυχηθμούς ή σε απόκοσμες μελωδίες.
