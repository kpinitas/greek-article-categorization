 Εφοδιασμένο, με όλα τα προβλεπόμενα από την ισχύουσα νομοθεσία πυροσβεστικά - σωστικά μέσα και τα πιστοποιητικά αξιοπλοΐας, τα οποία εκδίδονται από τις αρμόδιες υπηρεσίες του ΥΕΝ και τους νηογνώμονες, ήταν το ιπτάμενο δελφίνι Νο 5 που καταστράφηκε από πυρκαγιά ενώ έπλεε με 69 επιβάτες και 7μελές πλήρωμα στη θαλάσσια περιοχή του ακρωτηρίου Τούρλος της Αίγινας.
 Την τήρηση των νόμων εκ μέρους της πλοιοκτήτριας εταιρείας επιβεβαίωσε με ανακοίνωσή του το υπουργείο Εμπορικής Ναυτιλίας, το οποίο διεξάγει και την έρευνα για να διαπιστωθούν οι αιτίες που προκάλεσαν την πυρκαγιά στο μηχανοστάσιο του αλουμινένιου σκάφους, το οποίο ήταν ασφαλισμένο στην αγορά του Λονδίνου. Tην επίσπευση της έρευνας ζήτησε και ο εισαγγελέας Πειραιά, ο οποίος παρήγγειλε να επεκταθεί και προς την κατεύθυνση της επάρκειας και λειτουργικής ετοιμότητας των σωστικών.
 Σύμφωνα με την ανακοίνωση του υπουργείου το πλοίο είχε υποστεί την ετήσια επιθεώρησή του από κλιμάκιο αξιωματικών του Λιμενικού, οι οποίοι έπειτα από εξονυχιστικούς ελέγχους σε όλους τους τομείς ασφαλείας, στις 22 Μαρτίου 2000, χορήγησαν το σχετικό πιστοποιητικό αξιοπλοΐας. Στους όρους του πιστοποιητικού
συμπεριλαμβάνονται και τα σωστικά-πυροσβεστικά μέσα τα οποία ανάλογα με την κατηγορία του πλοίου «ήταν απολύτως σύμφωνα με τα προβλεπόμενα από τη νομοθεσία».
 Συγκεκριμενα, σύμφωνα με το ΥΕΝ, το ιπτάμενο δελφίνι Νο 5 της «ΜΙΝΟΑΝ FLYING
DΟLPHINS» ήταν εφοδιασμένο με δύο πνευστές σχεδίες των 25 ατόμων η κάθε μία που είχαν επιθεωρηθεί κανονικά, δέκα συσκευές πλεύσης συνολικά για 120 άτομα, 158 σωσίβια ενηλίκων και 14 παιδικά, ενώ στο πιστοποιητικό ασφαλείας υπήρχε εγγράφως η ρητή εντολή προς τον πλοίαρχο πριν από κάθε απόπλου να γίνεται επίδειξη-ενημέρωση για τη χρήση όλων των σωστικών μέσων και τον τρόπο εγκατάλειψης του σκάφους σε περίπτωση κινδύνου.
 Tα πυροσβεστικά μέσα του πλοίου αποτελούνταν από 12 πυροσβεστήρες, δύο φιάλες CΟ2 και σύστημα πυρανίχνευσης, είχαν ελεγχθεί και ήταν πιστοποιημένα επίσης βάσει των προδιαγραφών της νομοθεσίας.
 Στο μεταξύ, οι αξιωματικοί του Λιμενικού συνεχίζουν να παίρνουν καταθέσεις από τα μέλη του πληρώματος, και ειδικότερα από τον πλοίαρχο Γιώργο Ψαρρό και τον Α' μηχανικό, ενώ κλιμάκιο τεχνικών αξιωματικών ερευνά το «κουφάρι» του ιπτάμενου δελφινιού που βρίσκεται στο Πέραμα.
 Σύμφωνα με πληροφορίες, οι λιμενικοί έχουν φτάσει στο συμπέρασμα ότι η φωτιά ξέσπασε από διαρροή καυσίμων, τα οποία ήρθαν σε επαφή με τις υπερθεμασμένες εξατμίσεις των δύο μηχανών «Μερσεντές» και αποκλείουν την περίπτωση του βραχυκυκλώματος στην ηλεκτρομηχανή του σκάφους.
 Παράλληλα, με εντολή του ΥΕΝ Χρήστου Παπουτσή ερευνώνται, και μάλιστα σε βάθος, οι καταγγελίες κάποιων επιβατών για μη λειτουργία των πυροσβεστήρων και για το αν έγινε πριν από τον απόπλου επίδειξη χρήσης των σωσιβίων.
 Ομως το προχθεσινό περιστατικό, που χάρη στην ετοιμότητα των 7 ναυτικών είχε
«αίσιο τέλος», έφερε και πάλι στο προσκήνιο τη «γηραιότητα» του στόλου των ιπτάμενων δελφινιών, τα οποία ταξιδεύουν περίπου 30 χρόνια στις ελληνικές θάλασσες. Ωστόσο, έχουν τα λιγότερα ατυχήματα σε σχέση με τα άλλα πλοία της ακτοπλοΐας και οι μηχανικές βλάβες που έχουν παρουσιάσει εν πλω δεν συγκρίνονται με εκείνες των συμβατικών πλοίων, ακόμα και των σύγχρονων τύπου «Καταμαράν» και «Μόνοχαλ».
 Τα ναυπηγημένα για τα ποτάμια και τις λίμνες της Ρωσίας σκάφη, που είναι τύπων
Λιβανός, και αμέσως δρομολογήθηκαν αρχικά στα κοντινά νησιά του Αργοσαρωνικού,
ενώ στη συνέχεια στα νησιά των Σποράδων και τελευταία σε ολόκληρη σχεδόν τη νησιωτική Ελλάδα, αλλά και στη γειτονική Tουρκία.
 «Ομως το 1981 η πλοιοκτήτρια εταιρεία λόγω των συχνών μηχανικών βλαβών αντικατέστησε τις μηχανές τους με τις σύγχρονες για τότε «Ρολς Ρόις», οι οποίες αντικαταστάθηκαν κι αυτές το 1990 από τις M.T.U. της «Mερσεντές» (1.100
ίππων η κάθε μία). Eτσι η ταχύτητά τους ξεπερνά τα 80 χιλιόμετρα.
 Από την πρώτη τους τα «Δελφίνια», παρά το «τσουχτερό» συγκριτικά κόμιστρό τους, είχαν την προτίμηση των επιβατών, γιατί κάλυπταν τις διαδρομές στο μισό
 Τα προβλήματα που αντιμετώπιζαν σε θαλασσοταραχή παραμελήθηκαν τότε, όπως και η στενότητα των χώρων τους. Ομως μετά το 1998 με κάποιες μετασκευές από την MFD οι χώροι μεγάλωσαν.
 Σύμφωνα με τον αντιπρόεδρο της MFD Παντελή Σφηνιά, οι μετασκευές, οι μηχανολογικές και ηλεκτρολογικές παρεμβάσεις στα 29 ιπτάμενα δελφίνια της εταιρείας στοίχισαν στις αρχές του χρόνου ένα δισεκατομμύριο δραχμές, με τα οποία εκτιμά ότι βελτιώθηκαν οι όροι ασφαλείας τους.
Ασφαλή όμως χαρακτηρίζει τα ιπτάμενα δελφίνια και ο πρόεδρος της Πανελλήνιας Ενωσης Πλοιάρχων Εμπορικού Ναυτικού Βαγγέλης Κούζιλος: «Η έλευσή τους στην Ελλάδα ήταν "επανάσταση" στις θαλάσσιες συγκοινωνίες των μικρών αποστάσεων. Γρήγορα, ευέλικτα και πολυτελή για την εποχή τους κέρδισαν τη συμπάθεια των επιβατών, η αύξηση των οποίων έκανε και άλλους πλοιοκτήτες να τους μιμηθούν. Ομως, αν ταξιδεύουν συνεχώς τα τελευταία 23 χρόνια τα προβλήματα που έχουν παρουσιάσει είναι λίγα και ποτέ δεν έβαλαν σε κίνδυνο τη ζωή των επιβατών. Αντίθετα η ευελιξία και η ταχύτητά τους έσωσε τη ζωή πολλών συνανθρώπων μας που κινδύνευαν σε κάποιο απόμακρο νησί. Οσον αφορά την πυρκαγιά που ξέσπασε στο ιπτάμενο δελφίνι Νο 5, ευτυχώς χωρίς δυσάρεστα γεγονότα, θα πρέπει να γίνει έρευνα για το τι έφταιξε και εκδηλώθηκε η φωτιά. Επίσης, με υπευθυνότητα και χωρίς την "πρεμούρα" της πρώτης στιγμής θα πρέπει να αξιολογηθούν οι διάφορες καταγγελίες των επιβατών. Και αυτό γιατί δεν πρέπει να ακούγονται ότι οι πυροσβεστήρες ήταν λίγοι και δεν δούλεψαν». Ο πρόεδρος των πλοιάρχων τονίζει επίσης ότι μπορεί κάποιο πλοίο να είναι ηλικίας 20-25 χρόνων, αλλά αν συντηρείται καλά από την εταιρεία του να είναι σε πολύ καλύτερη κατάσταση από ένα πλοίο 10 ετών που δεν συντηρείται όπως πρέπει.
 Aσφαλή χαρακτηρίζει τα ιπτάμενα δελφίνια και ο πρώην πρόεδρος της Πανελλήνιας Ενωσης Μηχανικών Εμπορικού Ναυτικού και σήμερα συνταξιούχος Θανάσης Σταματό πουλος, ο οποίος όμως επισημαίνει ότι επειδή είναι ναυπηγημένα για ποτάμια και
λίμνες θέλουν ειδική συντήρηση από έμπειρους τεχνικούς. Οσον αφορά τη μηχανική
τους κατάσταση ο πρώην συνδικαλιστής εκτιμά ότι οι καινούργιες που έχουν αντικαταστήσει τις παλιές ρωσικές, είναι από τις πιο αξιόλογες της ναυτιλίας.
