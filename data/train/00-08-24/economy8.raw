Υπογράφεται σήμερα στο υπουργείο Eθνικής Οικονομίας η σύμβαση με την τράπεζα UBS Warburg για την αξιολόγηση και επιλογή των έργων του Γ  Κοινοτικού Πλαισίου Στήριξης, τα οποία προσφέρονται για συμμετοχή των ιδιωτικών κεφαλαίων
 Ειδικότερα, όπως έγινε γνωστό από το υπουργείο Eθνικής Οικονομίας και το γραφείο του αρμόδιου υφυπουργού Χ. Πάχτα, ο εξειδικευμένος σύμβουλος UBS Warburg αναλαμβάνει να αξιολογήσει και να επιλέξει τους τομείς και τα συγκεκριμένα έργα του Γ  ΚΠΣ που κρίνονται ως τα πλέον ενδεδειγμένα για την υλοποίησή τους μέσω του θεσμού της Πρωτοβουλίας Ιδιωτικής Χρηματοδότησης Δημοσίων Εργων (PFI/PPP).
 H προσφυγή στη μέθοδο αυτή, η οποία σκοπεύει στη μεγιστοποίηση της συμμετοχής ιδιωτικών κεφαλαίων στην κατασκευή των έργων κρίθηκε ως απόλυτα αναγκαία για δύο κυρίως λόγους.
 Ο ένας αφορά την απόφαση της Επιτροπής της Ε.Ε. να μειώσει τη συμμετοχή των κοινοτικών πόρων στα έργα τα οποία έχουν μετά την κατασκευή τους έσοδα ή έστω μπορούν να έχουν μια διαχείριση η οποία να αποδίδει έσοδα. Στις περιπτώσεις αυτές μειώνεται η συμμετοχή των κοινοτικών πόρων και αυξάνεται η συμμετοχή των
εθνικών πόρων είτε από τον προϋπολογισμό είτε από ιδιωτικούς πόρους, με την προϋπόθεση ότι οι ιδιώτες κατασκευαστές «ξεπληρώνονται» με τα δικαιώματα εκμετάλλευσης των συγκεκριμένων έργων για μεγάλη περίοδο.
 Οι κοινοτικοί πόροι που «εξοικονομούνται» από την κατασκευή αυτών των έργων διοχετεύονται, όπως διευκρινίζουν από το ΥΠΕΘΟ, στα υπόλοιπα έργα τα οποία δεν
 Για την εκλογή των έργων θα ληφθεί υπόψη το μέγεθος των έργων, η προετοιμασία και η ωριμότητα των έργων, η υπάρχουσα τεχνολογία για την υλοποίηση του έργου,
το περιβάλλον και βεβαια η οικονομική βιωσιμότητα, η κατανομή του επιχειρηματικού κινδύνου και οι μέθοδοι χρηματοδότησης.
 Με δήλωσή του ο υφυπουργός κ. Πάχτας υπογράμμισε ότι η εφαρμογή της μηχανισμών
χρηματοδότησης, όπως αυτός του PFI, θα επιτρέψει στην κυβέρνηση την ορθολογικότερη κατανομή των δημόσιων πόρων σε συνδυασμό με τον περιορισμό των δαπανών.
 Η «εξοικονόμηση» πόρων, ανέφερε, θα επιτρέψει τη διοχέτευση περισσότερων πόρων
στους τομείς της υγείας, της παιδείας και της απασχόλησης, όπως επίσης και σε έκτακτες ανάγκες, όπως η αντιμετώπιση φυσικών καταστροφών, σεισμών κ.λπ.
 Σύμφωνα με την εκτίμηση του υφυπουργού, με τον τρόπο αυτό θα αναπτυχθούν νέοι τομείς επιχειρηματικότητας και νέες θέσεις εργασίας με ανάλογη βέβαια μείωση θέσεων εργασίας στο δημόσιο τομέα, ο οποίος σταδιακά θα «αποσύρεται» από τους παραγωγικούς τομείς της οικονομίας.
 Μεταξύ των έργων που όπως εκτιμάται θα χρηματοδοτηθούν με τη συμμετοχή ιδιωτικών κεφαλαίων είναι και η κατασκευή δημόσιων κτιρίων για σχολεία, νοσοκομεία, σωφρονιστήρια, κ.λπ.
