Kρίσιμες προφορικές και γραπτές εξετάσεις για την προετοιμασία που έχει κάνει για τη διοργάνωση των Ολυμπιακών Αγώνων του 2004 περνάει σήμερα η χώρα μας, ενώπιον της Συντονιστικής Επιτροπής της Διεθνούς Ολυμπιακής Επιτροπής που βρίσκεται στην Αθήνα με επικεφαλής τον κ. Ζακ Ρογκ.
 Χθες η Διυπουργική Επιτροπή για τους Ολυμπιακούς Αγώνες υπό τον πρωθυπουργό Κώστα Σημίτη έκανε μια γενική επισκόπηση των πεπραγμένων από τον περασμένο Απρίλιο που ο Χουάν Αντόνιο Σάμαρανκ έβγαλε στη χώρα μας «κίτρινη κάρτα». Οπως
είπε μετά τη συνεδρίαση ο κυβερνητικός εκπρόσωπος Τηλέμαχος Χυτήρης, υπάρχει αισιοδοξία ότι με τη δουλειά που έχει γίνει αυτό το διάστημα όλα θα πάνε καλά κατά τη σημερινή εξέταση και τόσο η κυβέρνηση όσο και η Οργανωτική Επιτροπή είναι καθ' όλα έτοιμες να παρουσιάσουν την προετοιμασία που έχει γίνει μέχρι στιγμής, αλλά και να δεχτούν ερωτήσεις από τα μέλη της αντιπροσωπείας της ΔΟΕ.
Σημειώνεται ότι η αντιπροσωπεία τα συμπεράσματά της θα τα ανακοινώσει αύριο σε
 Ο κ. Χυτήρης επιγραμματικά είπε ότι σε αυτό το διάστημα συνεστήθη η Διυπουργική Eπιτροπή, άλλαξε το σχήμα του «Αθήνα 2004», ανέλαβαν τα υπουργεία και οι υπουργοί την διεκπεραίωση της προετοιμασίας των αγώνων και έχουν υπογραφεί τα μνημόνια συναντίληψης.
 Σύμφωνα με πληροφορίες, στη χθεσινή σύντομη συνεδρίαση κάθε υπουργός παρουσίασε συνοπτικά τι έχει κάνει στον τομέα του. Διαπιστώθηκε ότι το μόνο πρόβλημα που υπάρχει αυτή τη στιγμή έχει σχέση με το Xωριό Tύπου, δεδομένου ότι όλες οι περιοχές που εξατάζονται για να κατασκευαστεί έχουν διάφορα προβλήματα, κυρίως νομικής υφής. Μόνο η Παλλήνη και τα Σπάτα παρουσιάζουν τα λιγότερα προβλήματα.
 Ο πρωθυπουργός Κώστας Σημίτης εκφράζοντας την ικανοποίησή του επισήμανε ότι μετά τις αλλαγές που έγιναν την περασμένη άνοιξη έχουν επιτευχθεί πολλά, αλλά υπολείπονται ακόμα περισσότερα και δήλωσε αισιόδοξος ότι όλα θα πάνε καλά. Αισιόδοξη εμφανίστηκε και η πρόεδρος του «Αθήνα 2004» Γιάννα Δασκαλάκη η οποία
μίλησε κυρίως για το ταξίδι της ελληνικής αντιπροσωπείας στο Σίδνει και την παρουσίαση που θα κάνει η χώρα μας εκεί. 
 Ο κ. Χυτήρης είπε ακόμα ότι η κ. Δασκαλάκη είναι απολύτως ευχαριστημένη με τη συνεργασία της με τους υπουργούς και δεν ισχύουν τα αντίθετα που γράφονται.
 *Στο μεταξύ, αναφορικά με την εντολή του πρωθυπουργού Κώστα Σημίτη να μην πάνε
στο Σίδνεϊ άλλοι κυβερνητικοί παράγοντες πέραν των υπουργών Θ. Πάγκαλου, Γ. Παπανδρέου, Γ. Φλωρίδη και Αγγελικής Λαΐου, ο κυβερνητικός εκπρόσωπος Δημήτρης
Ρέππας τόνισε ότι ο πρωθυπουργός ευθύς εξαρχής είχε ξεκαθαρίσει ότι η εκπροσώπηση της χώρας στην Ολυμπιάδα θα πρέπει να είναι αυτή που επιβάλλουν οι
πραγματικές ανάγκες και ότι έχει αναθέσει το χειρισμό του θέματος στο γραμματέα του υπουργικού συμβουλίου Σωκράτη Κοσμίδη.
 *Πέντε προσφορές για το διαγωνισμό «πρόσληψη τεχνικού συμβούλου διοίκησης έργου του Αθήνα 2004» για το έργο του Ολυμπιακού Χωριού υπεβλήθησαν χθες στην Οργανωτική Επιτροπή. Οι προσφορές προέρχονται από τις εταρείες: 
 Οδικά έργα-αστραπή για το 2004 και γήπεδα με μικρότερη χωρητικότητα
 Σφιχτά χρονοδιαγράμματα, τα οποία φαίνονται εξωπραγματικά με βάση την εμπειρία από την κατασκευή έργων στη χώρα μας, περιλαμβάνουν τα δύο μνημόνια που υπέγραψαν χθες ο υπουργός ΠΕΧΩΔΕ Κώστας Λαλιώτης και η πρόεδρος του «Αθήνα 2004» Γιάννα Αγγελοπούλου-Δασκαλάκη. Eνδεχόμενη πραγματοποίησή τους θα σημαίνει ότι κάτι άλλαξε...
 Το δεύτερο στοιχείο που προκύπτει είναι το «ψαλίδισμα» τεσσάρων γηπέδων που έχουν προβλεφθεί στο φάκελο υποψηφιότητας. Πρόκειται για τα γήπεδα μπέιζμπολ, σόφτμπολ, χόκεϊ και μπάντμιντον, τα οποία εκτιμήθηκε ότι δεν πρέπει να κατασκευαστούν με βάση τις αρχικές μελέτες, γιατί είναι αγωνίσματα που δεν έχουν κοινό στη χώρα μας. Ειδικά στο χόκεϊ η μείωση αφορά 7.000 θέσεις, ενώ στα υπόλοιπα 1.000.
 Πέρα από το χρονοδιάγραμμα (Μάιος του 2004) για τα λεγόμενα «ορφανά» έργα, που
είχε ανακοινώσει τη Δευτέρα ο Κώστας Λαλιώτης, το υπουργείο ΠΕΧΩΔΕ αναλαμβάνει
τη δέσμευση να παραδώσει τα εννέα μεγάλα οδικά έργα στις 31 Μαρτίου του 2004. Νωρίτερα προβλέπεται να ολοκληρωθούν τα υπόλοιπα πέντε και το χρονοδιάγραμμα προβλέπει τα εξής: 
 *Οδική σύνδεση του νέου ιππικού κέντρου στο Μαρκόπουλο (δυτική πρόσβαση) στις 30 Μαΐου του 2002.
 * Συνδέσεις των εγκαταστάσεων στο Σχινιά και το Ριζάρι Μαραθώνα στις 31 Μαρτίου του 2003.
 * Κυκλοφοριακές ρυθμίσεις και παρεμβάσεις γύρω από το ΟΑΚΑ στις 31 Δεκεμβρίου του 2003.
 * Μαραθώνια διαδρομή και αναβάθμιση της λεωφόρου Μεσογείων στις 31 Δεκεμβρίου του 2003.
 * Κέντρο σηματοδότησης, ελέγχου και διαχείρισης της κυκλοφορίας στις 31 Δεκεμβρίου του 2003.
 Η υπογραφή των μνημονίων αποτελεί απαίτηση της κ. Αγγελοπούλου και συνιστά το πλαίσιο συνεργασίας ανάμεσα στο υπουργείο ΠΕΧΩΔΕ και τον «Αθήνα 2004». Βασικό σημείο είναι οι μηνιαίες συναντήσεις της μικτής ομάδας εργασίας. Στους όρους τους περιλαμβάνεται και το ενδεχόμενο καθυστερήσεων, αλλά αντιμετωπίζονται με ευχολόγια, δηλαδή με «τεκμηριωμένες εισηγήσεις για τη λήψη απαραίτητων μέτρων».
 «Τα μνημόνια οριοθετούν αρμοδιότητες, ευθύνες και δεσμεύσεις» τόνισε ο υπουργός ΠΕΧΩΔE και διευκρίνισε ότι τα έργα έχουν σημείο αναφοράς το 2004, αλλά παράλληλα δίνουν λύσεις σε προβλήματα δεκαετιών και έχουν διαχρονική, μετα-ολυμπιακή χρήση για ένα μητροπολιτικό κέντρο 3, 5 εκ. κατοίκων.
 Από την πλευρά της η κ. Αγγελοπούλου επισήμανε ότι «οι χρόνοι είναι ασφυκτικοί» και παρατήρησε πως γνωρίζει ότι οι παρεμβάσεις δεν είναι εύκολες σε μια πόλη όπως η Αθήνα. Σχετικά με τα χρονοδιαγράμματα, τόνισε ότι δεσμεύεται όχι μόνον από τις υπογραφές, αλλά και από το λόγο του υπουργού ΠΕΧΩΔΕ.
 Και οι δύο δεν έχασαν ευκαιρία να αναφερθούν στην αγαστή συνεργασία που υπάρχει και πρέπει να συνεχιστεί ανάμεσα στο υπουργείο και την επιτροπή. Nα σημειωθεί ότι λίγο πριν από τις ομιλίες των Κ. Λαλιώτη και Γιάννας Αγγελοπούλου έπεσαν οι ασφάλειες, από υπερφόρτωση του δικτύου, όπως διευκρίνισε ο υπουργός ΠΕΧΩΔΕ.
