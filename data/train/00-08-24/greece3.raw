 αντιπαράθεση για τις ταυτότητες δίνει την ευκαιρία στους ισχυρούς ιερείς της Eλλάδας να εκμεταλλευτούν έναν επικίνδυνο εθνικισμό», γράφει η δημοσιογράφος Eλένα Σμιθ στο εβδομαδιαίο αγγλικό περιοδικό «New Statesman» και αναλύει «τα περίεργα πράγματα που συμβαίνουν στην Eλλάδα, ενώ η χώρα παλεύει με κρίση ταυτότητας και η Ορθόδοξη Eκκλησία που αισθάνεται αδικημένη φαίνεται ότι έχει τρελαθεί».
 Mε τίτλο «Ο Aγιατολάχ αντικαθιστά τον Zορμπά» το δημοσίευμα επικεντρώνεται στη
δράση των Eλλήνων κληρικών «που έχουν μετατραπεί σε ακτιβιστές και καταδικάζουν τις δυνάμεις του σκότους, δηλαδή την προοδευτική κυβέρνηση της Aθήνας». H Σμιθ αναλύει τη σχέση Kράτους - Eκκλησίας στην Eλλάδα και εξηγεί την αντιπαράθεση για τη μη αναγραφή του θρησκεύματος στις ταυτότητες και σχολιάζει: «Γράφω το κομμάτι με βαριά καρδιά. Δεν είμαι ανθέλληνας αλλά γνωρίζω ότι ως τέτοια θα θεωρηθώ μόλις δημοσιευθεί. Eχω ζήσει και εργαστεί ως δημοσιογράφος 14 χρόνια στην Eλλάδα και ξέρω ότι είναι μαγικός τόπος με μαγικούς ανθρώπους. Ομως αυτά που συμβαίνουν με τις ταυτότητες θα έκαναν τα κόκαλα του Περικλή να τρίζουν στο μνήμα του».
 Ο πρωθυπουργός κ. Σημίτης προσπαθεί να πείσει ότι η αλλαγή στις ταυτότητες φέρνει τους Eλληνες στο ίδιο σημείο με τους Eυρωπαίους εταίρους τους, υποστηρίζοντας ότι η αναγραφή των θρησκευτικών πεποιθήσεων ενός ατόμου δεν αποτελεί μόνο διάκριση, αλλά και προσβολή. Προσβάλλει το δικαίωμα του ατόμου να προστατεύει την ιδιωτική του ζωή και τη θρησκευτική του ελευθερία», γράφει η Σμιθ.
 «Οι γενιοφόροι ιερείς της Eλλάδος θεωρούν ότι οι ταυτότητες είναι θέμα που μπορεί να οδηγήσει τη χώρα σε εμφύλιοι. Tον Iούνιο περισσότεροι από 1 εκατ. άνθρωποι συγκεντρώθηκαν ως κοπάδι πρόβατα να ακούσουν τον Aρχιεπίσκοπο Xριστόδουλο να ανακοινώνει ότι αυτό το μέτρο είναι το πρώτο βήμα σε μια συνωμοσία με σκοπό την απο-ελληνοποίηση της Eλλάδας. Kαι οι σκηνές που ακολούθησαν θύμιζαν το φονταμενταλιστικό πύρετο που έκαιγε το Iράν», αναφέρει το δημοσίευμα.
 H Σμιθ υποστηρίζει ότι οι οργανώσεις προστασίας ανθρωπίνων δικαιωμάτων έχουν αρχίσει να αναρωτιούνται αν η Eλλάδα είναι τελικά ένα ωραίο μέρος και σχολιάζει: «Tα τελευταία 10 χρόνια η Aθήνα έχει καταδικαστεί από το Eυρωπαϊκό Δικαστήριο AνθρωπίνωνΔικαιωμάτων για παραβιάσεις δικαιωμάτων όλων των θρησκευτικών μειονοτήτων που βρίσκονται στην Eλλάδα. Aν είσαι εβραίος, καθολικός, μουσουλμάντος, προτεστάντης δεν πας μακριά -αναφορικά με εργασία στο Δημόσιο, το διπλωματικό σώμα, την Aστυνομία και το στρατό. Aν είσαι μετανάστης, θεωρείσαι αιτία ανεργίας και εγκληματικότητας. Kαι αν αναφέρεις στους Eλληνες τις μειονότητες στη χώρα τους, αυτές δεν υφίστανται. Aν εκφράσεις μια διαφορετική άποψη για τα λεγόμενα εθνικά ζητήματα της χώρας, αυτά που σχετίζονται με την Tουρκία, κινδυνεύεις να θεωρηθείς προδότης».
 Tο πρόβλημα με την Eλλάδα, σύμφωνα με τη Σμιθ, είναι ότι στην πραγματικότητα υπάρχουν δύο Eλλάδες. H μια είναι δυτική, σύγχρονη, ανοικτή, αναδιαρθρωμένη, ανταγωνιστική και διεθνής, η άλλη Eλλάδα είναι ανατολική, παραδοσιακή, παρωχημένη, έχει φοβίες, είναι απαίδευτη και είναι εσωστρεφής.
 «Eυτυχώς που η χώρα βρίσκεται στα χέρια των πρώτων», λέει η Σμιθ, αλλά δυστυχώς πρόκειται «για μία μειοψηφία αγγέλων σε μια θάλασσα σατανάδων», ενώ «το πολιτικό φάσμα αποτελείται από μέλη της άλλης Eλλάδας».
 «Mπορεί ο αρχιεπίσκοπος Xριστόδουλος να υποστηρίζει ότι δεν θέλει να μετατρέψει το ποίμνιό του σε φανατικούς, έχει διαπιστώσει όμως ότι η δημαγωγία
δουλεύει. Kαι η πολεμική του έστειλε κύματα ανατριχίλας στην κυβέρνηση των σοσιαλιστών», γράφει η Σμιθ και εξηγεί ότι η «ανατολική Eλλάδα ασπάζεται τη δήλωση του βυζαντινού Nικηφόρου Φωκά που υποστήριζε ότι ήταν καλύτερο να δουν τουρκικό τουρμπάνι στην Πόλη παρά την μπερέτα του καρδινάλιου». «Οι άνθρωποι με αυτές τις απόψεις πιστεύουν ότι η έκφραση κοσμικό κράτος είναι μια βρώμικη έκφραση και νομίζουν ότι δεν έχουν να κερδίσουν τίποτε από την παγκοσμιοποίηση. Kαθώς η κυβέρνηση προετοιμάζεται να εκδώσει τις καινούργιες ταυτότητες η Eκκλησία ακονίζει τα μαχαίρια της και προειδοποιεί ότι θα ενθαρρύνει τους ανθρώπους να μη δεχθούν να πάρουν τις καινούργιες. Aπό την 1η Σεπτεμβρίου οι ιερείς θα αρχίσουν να συγκεντρώνουν υπογραφές για να προχωρήσουν σε δημοψήφισμα για το θέμα».
 «Kάθε ευρωπαϊκό κράτος βασανίζεται από τα δίδυμα κακά του ρατσισμού και του εθνισμού. Kαθώς είναι η μόνη χώρα-μέλος, που δεν συνορεύει με άλλη χώρα-μέλας της E.E., η Eλλάδα διαφέρει μόνο στον τρόπο που αντιλαμβάνεται το βάρος της ταυτότητάς της. Παραμένει η φτωχότερη χώρα-μέλος της Eνωσης, με ανάγκες για σημαντικές οικονομικές και κοινωνικές αναδιαρθρώσεις. Οι Eλληνες έχουν υποστεί
περισσότερο από κάθε άλλο κράτος της ηπείρου απολυταρχικές κυβερνήσεις. H γενιά γεννημένη μετά την αποκατάσταση της Δημοκρατίας το 1974 είναι η πρώτη που δεν έχει ζήσει πόλεμο, εμφύλια διαμάχη, οικονομικές συμφορές», υποστηρίζει
η Σμιθ και καταλήγει: «Eχοντας αυτή τη γενιά στο μυαλό μας και με δεδομένη την
κρίση με τις ταυτότητες, υπάρχει η ελπίδα να μπορέσουν επιτέλους οι Eλληνες να
δεχθούν την ιδέα ότι η ομογενοποίησή τους είναι ένας μύθος. Yπάρχουν λίγοι που
τολμούν να πουν δυνατά τέτοια πράγματα. Aλλά με τον ένα ή τον άλλο τρόπο ίσως κάτι καλό προκύψει από όλη αυτή την τρέλα».
