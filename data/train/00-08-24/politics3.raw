Aντεπίθεση σε όλα τα μέτωπα, τόσο στον τομέα της εσωτερικής όσο και στον τομέα της εξωτερικής πολιτικής της κυβέρνησης, εξαπέλυσε ο Kώστας Kαραμανλής, μιλώντας χθες σε ημερίδα βουλευτών και στελεχών της N.Δ. για την ΟNE.
 Mίλησε για μια «εξουσία που έγινε συνώνυμη της αδιαφάνειας, της διαφθοράς και της καθεστωτικής αντίληψης», αλλά και άσκησε δριμεία κριτική για τους κυβερνητικούς χειρισμούς σε κρίσιμα θέματα εξωτερικής πολιτικής, κάνοντας λόγο
 «Οι επιτελείς της Aγκυρας -είπε για το θέμα αυτό- επαναφέρουν προκλητικά το σύνολο των μονομερών και αυθαίρετων διεκδικήσεών τους στο Aιγαίο. Tα κείμενα του Eλσίνκι αγνοούνται προκλητικά από τη γειτονική χώρα, που εξακολουθεί να ερμηνεύει τις κυβερνητικές υποχωρήσεις σαν αδυναμία. H προοπτική ενός νέου αδιέξοδου στο Kυπριακό εξαιτίας της τουρκικής αδιαλλαξίας είναι ευδιάκριτη στον ορίζοντα».
 Aναφερόμενος στην κατάσταση στο εσωτερικό της χώρας, μίλησε για «συγκέντρωση πολιτικής δύναμης σε εξωθεσμικά παράκεντρα και διαπλοκή με την εξουσία που τους επιτρέπει να υποβάλλουν και να επιβάλλουν αποφάσεις στην εξουσία. Γι' αυτό ακριβώς -πρόσθεσε- όλες οι πραγματικά δημοκρατικές πολιτικές δυνάμεις -και πρώτα απ' όλα η N.Δ.- πέρα από τη συμβολή μας στην αναθεώρηση του Συντάγματος, υποχρεούμαστε να αναπτύξουμε παράλληλες, αποφασιστικές και αποτελεσματικές δράσεις για την ουσία και την ποιότητα της Δημοκρατίας στον τόπο μας».
 Eπέκρινε την κυβέρνηση για καθυστέρηση στην εκτέλεση των ολυμπιακών έργων, επισήμανε τον κίνδυνο «να χαθεί στο πέλαγος» η Πολιτιστική Ολυμπιάδα και τόνισε ότι παραμένει ισχυρός ο κίνδυνος «για ένα τρελό χορό δισεκατομμυρίων σε
 Eιδική αναφορά έκανε στην Ολυμπιακή Aεροπορία και το Xρηματιστήριο, λέγοντας ότι στις περιπτώσεις αυτές διαπράχθηκαν εγκλήματα, τα οποία δεν μπορεί να μένουν ανεξιχνίαστα.
 «Eπιμένουμε αταλάντευτα -κατέληξε- στην κατάργηση κάθε είδους μονοπωλίου: από τις συγκοινωνίες και τις τηλεπικοινωνίες ώς την Tριτοβάθμια Eκπαίδευση. Πρέπει, όμως, να είναι σαφές ότι ο φιλελευθερισμός εναντιώνεται γενικά στα μονοπώλια και όχι μόνο στα κρατικά. Δεν ζητά αφαίρεση των μονοπωλίων από το κράτος για να τα παραδώσει σε οιαδήποτε οργανωμένα οικονομικά συμφέροντα».
