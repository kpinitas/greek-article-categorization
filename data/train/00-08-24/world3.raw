 Ενοχος και υπεύθυνος για την τραγωδία του «Κουρσκ» δήλωσε ότι αισθάνεται ο πρόεδρος της Ρωσίας Βλαντιμίρ Πούτιν και αρνήθηκε να δεχτεί τις παραιτήσεις που υπέβαλαν ο υπουργός Αμυνας και ο διοικητής του Βόρειου Στόλου, ενώ οι οικογένειες των θυμάτων απαίτησαν να ανασυρθούν τα πτώματα των συγγενών τους από το ναυαγισμένο υποβρύχιο.
 «Αισθάνομαι ότι έχω μεγάλες ευθύνες και είμαι ένοχος για την τραγωδία αυτή», δήλωσε ο Ρώσος ηγέτης μιλώντας στην κρατική τηλεόραση RTR, φανερά συγκινημένος
και κάνοντας μεγάλες διακοπές στο λόγο του. Ο Πούτιν τόνισε ότι ο υπουργός Αμυνας, Ιγκόρ Σεργκέγεφ, ο επικεφαλής του Ναυτικού, Βλαντιμίρ Κουρογέντοφ, και
ο διοικητής του Στόλου της Μαύρης Θάλασσας, Βιατσεσλάβ Ποπόφ, υπέβαλαν τις παραιτήσεις τους, αλλά επισήμανε ότι δεν πρόκειται να τις κάνει δεκτές, «έως ότου έχουμε πλήρη εικόνα τού τι συνέβη». Οπως είπε, αν βρεθούν κάποιοι άνθρωποι υπεύθυνοι για την τραγωδία του «Κουρσκ» και το θάνατο των 118 μελών του πληρώματος, θα τιμωρηθούν αυστηρά, αλλά μόνο μετά την ολοκλήρωση των ερευνών. 
 «Εάν κάποιοι είναι υπεύθυνοι, θα τιμωρηθούν χωρίς την παραμικρή αμφιβολία. Αλλά πρέπει πρώτα να υπάρχει αντικειμενική άποψη για τα αίτια του δυστυχήματος
και για τον τρόπο που διενεργήθηκαν οι επιχειρήσεις διάσωσης», δήλωσε ο Ρώσος πρόεδρος.
 Ο Πούτιν συναντήθηκε χθες επί 3 ώρες με τους συγγενείς των χαμένων ναυτικών του «Κουρσκ», οι οποίοι αρνήθηκαν να συμμετάσχουν στο επίσημο μνημόσυνο που είχε οργανώσει η κυβέρνηση, αν δεν ανασυρθούν πρώτα οι σοροί των ανθρώπων τους. Δέχτηκε καταιγισμό ερωτήσεων και γνώρισε από κοντά την οργή του κόσμου, μολονότι δεν σημειώθηκαν επεισόδια. «Δεν θα πενθήσουμε αν δεν ανασυρθούν τα σώματα των ανδρών μας», δήλωσε η Οκσάνα Ντούντκο, σύζυγος του υπάρχου του «Κουρσκ». Η ίδια είπε ότι η συζήτηση ήταν ειλικρινής και ότι ο Πούτιν παραδέχτηκε την ενοχή του και την αδράνειά του. 
 Ο Πούτιν αναχώρησε εσπευσμένως για τη Μόσχα, αφού οι συγγενείς των νεκρών τον πίεσαν να μην πάει στο σημείο όπου είναι το βυθισμένο το υποβρύχιο για να ρίξει στεφάνι. Πάντως η κυβέρνηση υποσχέθηκε να δώσει στις οικογένειες των θυμάτων εφάπαξ αποζημίωση 7.000 δολαρίων, όσο είναι κατά μέσον όρο η αμοιβή ενός αξιωματικού υποβρυχίου επί 10 χρόνια. Σε μια εξαιρετική χειρονομία το ρωσικό ναυτικό επιβίβασε συγγενείς των θυμάτων σε άλλο υποβρύχιο, όμοιο του «Κουρσκ», για να δουν τις θέσεις που εργάζονταν οι συγγενείς τους. 
 Μετεωρολόγοι στο Μουρμάνσκ ανέφεραν χθες ότι αυξήθηκε η ραδιενέργεια στις ακτές της θάλασσας του Μπάρεντς, αλλά δεν είναι σαφές αν η μέτρησή τους είναι αποτέλεσμα διαρροής στο «Κουρσκ». Ο αρχηγός του Ναυτικού Επιτελείου, Βίκτορ Κραβτσένκο, διέψευσε την πληροφορία, ενώ και στο Οσλο η νορβηγική Υπηρεσία Προστασίας από τις Ακτινοβολίες ανακοίνωσε ότι η ραδιενέργεια είναι φυσιολογική στην περιοχή.
 Ρώσοι αξιωματούχοι διευκρίνισαν ότι η επιχείρηση για να ανασυρθούν τα πτώματα από το «Κουρσκ» ή ενδεχομένως το ίδιο το υποβρύχιο απαιτεί τουλάχιστον δύο μήνες για το σχεδιασμό της, αλλά ώς τότε τα νερά στον Αρκτικό Κύκλο θα έχουν αρχίσει να παγώνουν, οπότε η επιχείρηση θα πρέπει να αναβληθεί για την επόμενη
 H Συλλυπητήριο μήνυμα στον Bλαντιμίρ Πούτιν έστειλε ο Πρόεδρος της Δημοκρατίας
 «Για την τραγική απώλεια των μελών του πληρώματος του υποβρυχίου Kursk εκφράζω
τη βαθιά οδύνη και συμπαράσταση τόσο εμού προσωπικώς όσο και ολοκλήρου του ελληνικού λαού, προς εσάς, τις οικογένειες των εκλιπόντων και το φίλο ρωσικό λαό».
 Ο K. Σημίτης απέστειλε στον πρωθυπουργό της Pωσικής Ομοσπονδίας, Mιχαήλ Kασιάνοφ, το ακόλουθο συλλυπητήριο τηλεγράφημα: 
 «Mε αισθήματα οδύνης για την τραγωδία του υποβρυχίου Kursk, επιθυμώ να εκφράσω
σε εσάς και στις οικογένειες των μελών του πληρώματος τα θερμά προσωπικά μου συλλυπητήρια, καθώς και της ελληνικής κυβερνήσεως».
 Aνάλογο μήνυμα έστειλε και ο πρόεδρος της Bουλής Aπόστολος Kακλαμάνης στον πρόεδρο της ρωσικής Δούμας.
