 Καμία έκπληξη χθες από την ΕΚΤ που αύξησε όπως όλοι περίμεναν τα βασικά της επιτόκια κατά 0, 25%.
 Ομως η αύξηση αυτή, η 6η από το Νοέμβριο του 1999, δεν είχε καμία θετική επίδραση στο ευρώ, το οποίο υποχώρησε σε νέο αρνητικό ιστορικό ρεκόρ έναντι του δολαρίου.
 Αργά το απόγευμα και ενώ ο Γερμανός υπουργός Οικονομικών Χανς Αϊχελ επαναλάμβανε τις γνωστές θέσεις ότι το ευρώ έχει τη δυνατότητα να ανατιμηθεί, το κοινό νόμισμα υποχώρησε έως και το επίπεδο των 88, 40 σεντς, που αποτελεί νέο ιστορικό χαμηλό έναντι του δολαρίου. Το προηγούμενο ιστορικό χαμηλό του κοινού νομίσματος έναντι του δολαρίου ήταν στα 88, 45 σεντς και είχε σημειωθεί τον περασμένο Μάιο. Η συνολική πτώση του ευρώ από την ημερομηνία εισαγωγής του
λίγο αργότερα από τον Γερμανό πρωθυπουργό Γκέρχαρντ Σρέντερ, ο οποίος δήλωσε ότι η ευρωπαϊκή οικονομία είναι αρκετά ισχυρή για να υποστηρίξει ένα ισχυρό νόμισμα και ότι ανεξάρτητα από τη σημερινή συναλλαγματική ισοτιμία το ευρώ είναι ένα ισχυρό νόμισμα και θα παραμείνει, έδωσε μικρή αναπνοή στο ευρώ που ενισχύθηκε ώς τα 88, 90 σεντς. Ομως είναι αμφίβολο αν θα καταφέρει να διατηρηθεί σε αυτά τα επίπεδα, καθώς οι αγορές είναι εδώ και καιρό τοποθετημένες προς την άλλη πλευρά του Ατλαντικού και το δολάριο.
 Νωρίτερα, το διοικητικό συμβούλιο της ΕΚΤ, στην τελευταία συνεδρίασή του γι' αυτό το καλοκαίρι, αποφάσισε να αυξήσει το επιτόκιο κύριας αναχρηματοδότησης από 4, 25% σε 4, 5%, ενώ παράλληλα αύξησε και το επιτόκιο οριακής χρηματοδότησης
από 5, 25% σε 5, 5%, καθώς και το επιτόκιο καταθέσεων μίας ημέρας από 3, 25% στο 3, 5%. Η ΕΚΤ διατύπωσε την άποψη ότι τόσο οι συνθήκες όσο και οι προοπτικές οικονομικής ανάπτυξης στη ζώνη του ευρώ είναι ιδιαίτερα ευνοϊκές, όμως για να συνεχιστεί αυτό το κλίμα θα πρέπει να διασφαλιστεί η σταθερότητα των τιμών. Και καθώς οι σημερινές συνθήκες επηρεάζονται σε μεγάλο βαθμό από τις ανοδικές τιμές του πετρελαίου και το αδύναμο ευρώ και δεν μπορούν να διορθωθούν μέσω της νομισματικής πολιτικής βραχυπρόθεσμα, η συγκράτηση των μεσοπρόθεσμων ανοδικών πιέσεων στις τιμές καθίστανται επιτακτική ανάγκη.
 Η ΕΚΤ σημείωσε ακόμη ότι οι 5 προηγούμενες αυξήσεις των επιτοκίων στις οποίες προέβη τους τελευταίους 10 μήνες έχουν αρχίσει να γίνονται αισθητές στην οικονομία, όμως η πιστωτική επέκταση παραμένει ισχυρή και η ρευστότητα υπεραρκετή, κάτι που θα μπορούσε να θέσει σε κίνδυνο τη σταθερότητα των τιμών.
Ετσι, επισήμανε, θα συνεχίσει να παραμένει σε επιφυλακή για την αντιμετώπιση κάθε κινδύνου που θα μπορούσε να διαταράξει αυτή τη σταθερότητα.
 Αυτή η επισήμανση κάνει αρκετούς αναλυτές να πιστεύουν ότι η αύξηση των ευρωπαϊκών επιτοκίων δεν τελείωσε χθες, αλλά θα συνεχιστεί στο άμεσο μέλλον. Η
επόμενη συνάντηση του Δ.Σ. της ΕΚΤ είναι στις 14 Σεπτεμβρίου και μια νέα αύξηση των ευρωπαϊκών επιτοκίων κατά 0, 25% θεωρείται ήδη σχεδόν σίγουρη από αρκετούς οικονομολόγους.
