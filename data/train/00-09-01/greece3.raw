 Το λόγο έχει πλέον η Δικαιοσύνη καθώς προχωρούν και ολοκληρώνονται οι έρευνες των επιστημόνων του υπουργείου ΠΕΧΩΔΕ για τα αίτια της κατάρρευσης 27 κτιρίων από το σεισμό της 7ης Σεπτεμβρίου 1999. Ο υπουργός ΠΕΧΩΔΕ παρουσίασε χθες τους φακέλους, επισημαίνοντας ότι τα περισσότερα από τα κτίρια που παρέσυραν στο θάνατο δεκάδες συμπολίτες ήταν είτε εντελώς αυθαίρετα είτε με άδειες που δεν είχαν τηρηθεί στα υλικά και την κατασκευή τους. Το υλικό συγκεντρώθηκε σε 63 φακέλους και είναι αρκετό για να προχωρήσει ο ανακριτής σε 9 από τις 27 περιπτώσεις κατάρρευσης, ενώ ο έλεγχος αναμένεται να ολοκληρωθεί έως το τέλος του 2000. Από την έρευνα (κόστους 5 δισ. δρχ.) που πραγματοποίησε 15μελής επιστημονική επιτροπή προέκυψε: 
 1. Τετραώροφο επί της οδού Γκιώνας 4, δήμος Μεταμόρφωσης
 Στο κτίριο (κατασκευής 1980) σημειώθηκε καθολική κατάρρευση για όλους τους ορόφους με μεγάλη μετατόπιση (αρκετά μέτρα προς νοτιοανατολικά) και σχετική στροφή, με συνέπεια το θάνατο ενός πολίτη. Η άδεια και η μελέτη δεν τηρήθηκαν ως προς το σκυρόδεμα και τους οπλισμούς των υποστυλωμάτων. Η ποιότητα των υλικών ήταν επίσης σημαντικά κατώτερη από την προβλεπόμενη. Μόνο το μισό κτίριο είχε αποπερατωθεί και εχρησιμοποιείτο.
 2. Τριώροφο επί των οδών Ναρκίσσου 40 και Δεκελείας, δήμος Αχαρνών
 Το κτίριο ήταν αυθαίρετο και χτίστηκε σε εκτός σχεδίου γήπεδο, μη οικοδομήσιμο. Δηλώθηκε με το νόμο 1337/83 και εξαιρέθηκε από την κατεδάφιση. Στο αυθαίρετο διώροφο προστέθηκε μετά και αυθαίρετη σοφίτα. Η έρευνα συνεχίζεται.
 Στο τριώροφο κτίριο συνεθλίβη το ισόγειο, ενώ ο πρώτος και δεύτερος όροφος υποχώρησαν με σοβαρές βλάβες στα υποστυλώματα. Τα θεμέλια διαπιστώθηκε ότι έχουν σημαντικά μικρότερες διαστάσεις από αυτές της άδειας. Υπάρχουν και διαφοροποιήσεις στον οπλισμό των υποστυλωμάτων. Οι μετρήσεις συνεχίζονται και αφορούν επίσης τα γεωλογικά δεδομένα όλης της γύρω περιοχής όπου σημειώθηκαν πολλές σοβαρές βλάβες και καταρρεύσεις.
 4. Διώροφο επί της οδού Μεγαλουπόλεως 26, Κάτω Κηφισιά
 Η κατοικία με πιλοτή (κατασκευή 1979) κατέρρευσε ολοσχερώς. Διαπιστώθηκαν διαφορές στον προβλεπόμενο οπλισμό των υποστυλωμάτων. Δεν έχει βρεθεί η αρχιτεκτονική μελέτη του κτιρίου.
 Το τριώροφο κτίριο κατασκευάστηκε το 1970 και την εποχή της κατάρρευσης χρησιμοποιούνταν για γραφεία, αποθήκες και χώρο εκθέσεων ηλεκτρικών συσκευών. Οι έρευνες και μετρήσεις είναι σε εξέλιξη χωρίς να διαπιστωθούν έως τώρα σοβαρές παρεκκλίσεις από τα προβλεπόμενα στην άδεια εκτός από τη θέση στην οποία υπήρχε κλιμακοστάσιο σε ένα από τα τμήματα που κατέρρευσαν.
 Κατέρρευσε ένα από τα κτίρια του βιομηχανικού συγκροτήματος, που χρησίμευε για
την παραγωγή φαρμάκων. Το κτίριο (κατασκευής 1964 και 1970) είχε υποστεί βλάβες και στο σεισμό των Αλκυονίδων (1981). Κατά τη διάρκεια των ερευνών διαπιστώθηκε σημαντική εξασθένηση των υποστυλωμάτων που κατασκευάστηκαν έναντι
 Στα υπόλοιπα κτίρια σημειώθηκαν σοβαρές βλάβες, κυρίως θραύσεις υποστυλωμάτων.
 Ενα από τα τρία βιομηχανικά κτίρια της σαπωνοποιίας που είχαν κατασκευαστεί μεταξύ των ετών 1968-1975 κατέρρευσε ολοσχερώς. Για το συγκεκριμένο κτίριο Α δεν βρέθηκε φάκελος άδειας παρά μόνο το έντυπο της άδειας το οποίο αφορά και το διπλανό κτίριο Β. Επίσης δεν βρέθηκαν στατική και αρχιτεκτονική μελέτη και οι έρευνες συνεχίζονται.
 Ο πρώτος από τους τρεις ορόφους χρησίμευε ως νηπιαγωγείο, ενώ στην πιλοτή υπήρχε χώρος στάθμευσης και μερικώς στεγασμένος χώρος για να παίζουν τα νήπια.
Η κατάρρευση ήταν τόσο έντονη που η τελευταία πλάκα μετακινήθηκε οριζόντια κατά 8 μέτρα. Ο δεύτερος όροφος και το δώμα νομιμοποιήθηκαν εκ των υστέρων χωρίς μελέτη στατικής επάρκειας της υφιστάμενης κατασκευής.
 9. Τετραώροφο επί των οδών Αγ. Τριάδος και Μεγ. Αλεξάνδρου, Αχαρνές
 Τα ερείπια της τετραώροφης κατοικίας καταπλάκωσαν ένα αστικό λεωφορείο που βρισκόταν στην απέναντι πλευρά του δρόμου και απέκλεισαν το δρόμο. Πλήρης φάκελος βρέθηκε μόνο για τον πρώτο και τον τρίτο όροφο. Για την οικοδομή υπάρχει σειρά καταγγελιών από γείτονες, ενστάσεων από τον ιδιοκτήτη, εκθέσεων αυτοψιών και επιβολές προστίμων από την Πολεοδομία και δικαστικών αποφάσεων για σειρά πολεοδομικών παραβάσεων και αυθαιρεσιών κατά τη χρονική περίοδο 1985-1996. Είχε καλυφθεί ο φωταγωγός και οι χώροι κατοικίας είχαν μεγαλώσει στον τρίτο όροφο και το δώμα (80 τ.μ. αντί για 18, 3 τ.μ.). Ο αρχικός στατικός υπολογισμός επέτρεπε έως δύο ορόφους.
 Στην τετραώροφη κατοικία που κατέρρευσε διαπιστώθηκε ότι αρκετά τοιχία και υποστυλώματα δεν είχαν τον απαραίτητο οπλισμό στο σκυρόδεμα. Ανεπαρκείς ήταν οι συνδετήρες των υποστυλωμάτων και οι πλάκες οροφής, ισογείου και ορόφων ήταν
συμπαγείς χωρίς την ύπαρξη δοκών και άρα κόμβων με τα υποστυλώματα.
 11. Διώροφο επί των οδών Γ. Κατσανδρή και Σουρλατζή, Αχαρνές
 Ολόκληρος ο δεύτερος όροφος ήταν παράνομος και δεν προβλεπόταν από τη μελέτη. Στο ισόγειο είχε κατασκευαστεί πατάρι με τέσσερα επιπλέον υποστυλώματα, ενώ η θεμελίωση επηρεάστηκε από το υπόγειο, το οποίο επίσης δεν προβλεπόταν από τη μελέτη. Τα τοιχία του ισογείου ήταν υποοπλισμένα σε σχέση με τον απαιτούμενο οπλισμό.
 Αρχισε να κατασκευάζεται το 1980 και όταν έγινε ο σεισμός του 1981 βρέθηκε στα
μπετά του τρίτου ορόφου, ενώ δεν βρέθηκε άδεια επισκευής τυχόν ζημιών. Κατά την κατάρρευση, οι τελευταίοι όροφοι μετακινήθηκαν κατά 13 μέτρα ανατολικά και
κατά 4 μέτρα νότια. Πέντε μέτρα από την οικοδομή και προς την κατεύθυνση της κατάρρευσης υπήρχε πηγάδι με νερό βάθους 18 μέτρων. 
 Αδεια και μελέτη υπήρχε (εκτός του τρίτου ορόφου) αλλά τα προβλεπόμενα σε αυτήν δεν τηρήθηκαν στο πάχος σκυροδέματος και οπλισμών. Το κτίριο κατέρρευσε μετακινούμενο κατά αρκετά μέτρα και σκοτώθηκαν τρεις πολίτες. Η έρευνα συνεχίζεται καθώς διαπιστώθηκε διαφοροποίηση και στο χάλυβα των υποστυλωμάτων.
 Οταν κατέρρευσε το διώροφο τμήμα της κατασκευής (1971) σκοτώθηκαν τρεις άνθρωποι. Τμήμα του κτιρίου είχε καταρρεύσει και το 1994 όταν εκδηλώθηκε πυρκαγιά. Παρατηρήθηκε επίσης ότι σε αρκετά σημεία είχε σκουριάσει το σίδερο του οπλισμού ενδεχομένως λόγω ανεπάρκειας επικαλύψεων του σκυροδέματος. Διπιστώθηκαν μεγάλες διαφορές από την αρχική μελέτη, ενώ μετά το σεισμό του 1981 υπήρχαν βλάβες στο φέροντα οργανισμό και την τοιχοποιΐα. Δεν βρέθηκαν συνδετήριες δοκοί. Η έρευνα συνεχίζεται.
 Από την κατάρρευση του κτιρίου στην οποία στεγάζονταν 16 κατοικίες προκλήθηκε ο θάνατος 16 πολιτών. Δεν βρέθηκε στέλεχος άδειας και υπάρχει μόνο η αίτηση χορήγησης της άδειας. Παρατηρήθηκε πρόβλημα στη συνεχή δοκό της προσόψεως σε όλους τους ορόφους λόγω πεπλατυσμένης διατομής και έντονης εκκεντρότητας. 
 Εξι νεκροί ήταν το αποτέλεσμα της κατάρρευσης του διώροφου κτιρίου για το οποίο δεν έχει βρεθεί φάκελος αδείας. Παρατηρήθηκαν «φαγώματα» σε όλα σχεδόν τα σημεία επαφής-έδρασης των πλακών πάνω στις δοκούς. Οι πλάκες δηλαδή στηρίζονταν χαλαρά με συνέπεια να φύγουν από τα στηρίγματά τους. 
 Το κτίριο (δύο υπόγεια, δύο όροφοι) που είχε κατασκευαστεί στο διάστημα 1975-1980 κατέρρευσε ολοκληρωτικά (εκτός από τα τοιχία ανελκυστήρα) με συνέπεια τον τραγικό θάνατο 43 ατόμων. Tρεις φορές είχαν εκδηλωθεί πυρκαγιές (1987, 1993, 1996) που είχαν προξενήσει βλάβες. Υπήρχαν άδειες και μελέτες οι οποίες, όμως, δεν τηρήθηκαν στις διαστάσεις και τη διάταξη υποστυλωμάτων, δοκών και πλακών σε όλους τους ορόφους. Διαπιστώθηκαν επίσης αποκλίσεις στην αντοχή του σκυροδέματος, ενώ είχαν γίνει προσθήκες για επέκταση των υπογείων που μάλλον επιβάρυναν τη συμπεριφορά του κτιρίου.
 Στην ίδια περιοχή με την οικοδομή κατέρρευσαν επτά οικοδομές και 20 χαρακτηρίστηκαν κόκκινες. Στην άδεια της οικοδομής δεν αναφέρονται το υπόγειο και το δώμα που υπήρχαν. Διαπιστώθηκαν διαφορές ανάμεσα στα αποτελέσματα του στατικού υπολογισμού και των οπλισμών που αναγράφονται στα σχέδια. Ο έλεγχος συνεχίζεται.
 Από την κατάρρευση του διώροφου κτιρίου σκοτώθηκε ένας πολίτης. Από την έρευνα
διαπιστώθηκε ότι υπάρχει άδεια και μελέτη, η οποία δεν έχει εντοπιστεί. Δεν βρέθηκε στατική μελέτη και εντοπίστηκαν προβλήματα συμπεριφοράς και ευστάθειας
του κτιρίου (ανεπάρκεια συνδετήρων σε υποστυλώματα και δοκούς). Οι έρευνες συνεχίζονται.
 20. Τετραώροφο, Αγ. Σαράντα και Ρόδου, Νέα Ερυθραία
 Κατέρρευσε το ένα από τα δύο κτίρια του συγκροτήματος που είχε κατασκευαστεί το 1978 με συνέπεια ένα νεκρό. Παρατηρήθηκαν φαινόμενα προσβολής του χάλυβα, ενδεχομένως επειδή δεν είχε επαρκώς καλυφθεί με σκυρόδεμα. Ο φάκελος της οικοδομής δεν έχει εντοπισθεί ακόμη. Η διερεύνηση συνεχίζεται και εντοπίζεται στα υποστυλώματα της πιλοτής.
 Ενα από τα δύο σκέλη της 20ετούς οικοδομής κατέρρευσε με συνέπεια 7 νεκρούς και έναν τραυματία. Το κτίριο είχε υποστεί βλάβες αγνώστου βαθμού από το σεισμό του 1981 και υπήρξαν επισκευές και παρεμβάσεις για τις οποίες δεν εντοπίστηκε μελέτη και άδεια. Παρουσιάζονται σημαντικής έκτασης τροποποιήσεις διαστάσεων και οπλισμού σε υποστυλώματα και δοκούς, ενώ στον ακάλυπτο είχε κατασκευαστεί υπόγειο.
 Η οικοδομή άρχισε να κατασκευάζεται το 1957 και η ολική της κατάρρευση προκάλεσε την απώλεια μίας ανθρώπινης ζωής. Διαπιστώθηκε υπερβολικά μεγάλος αριθμός φυτευτών υποστυλωμάτων και έμμεσεων στηρίξεων (ασαφές δομικό σύστημα).
Δεν έχει εντοπιστεί στέλεχος άδειας για επέκταση πρώτου και δεύτερου ορόφου. Οταν κατασκευάσθηκε το κτίριο δεν ίσχυε Κανονισμός Αντισεισμικής Προστασίας. Δεν υπάρχουν τοιχώματα από μπετόν και συνδετήριες δοκοί.
 Ηταν αυθαίρετη κατασκευή που νομιμοποιήθηκε από τη Nομαρχία Δ. Αττικής, Πολεοδομία Ανω Λιοσίων. Δεν είχαν γίνει εργασίες ενίσχυσης του ισόγειου όταν έγινε προσθήκη ορόφων. Διαπιστώθηκαν επίσης ανεπαρκείς διατομές στα υποστυλώματα του ισογείου και ανεπαρκείς συνδετήρες. Σημειωτέον ότι ο επιβλέπων μηχανικός Χ. Ευσταθόπουλος είχε υποβάλει την παραίτησή του επειδή δεν εφαρμόζονταν τα εγκεκριμένα σχέδια. Νεκρός: 1
 Είχε κατασκευασθεί το 1965 και δεν έχουν βρεθεί στοιχεία σχετικά με την οικοδομική άδεια, τη μελέτη και την κατασκευή του έργου. Στην προ της κατάρρευσης θέση βρέθηκε μετά το σεισμό μέρος της διπλανής κατασκευής. Δεν υπήρχαν τοιχώματα από μπετόν, τα υποστυλώματα ήταν σημαντικού ύψους και οι συνδετήρες σε αποστάσεις μεγαλύτερες από τις προβλεπόμενες. Δύο νεκροί και ένας τραυματίας.
 Το κτίριο κατέρρευσε ολοσχερώς με συνέπεια το θάνατο ενός πολίτη. Πιθανώς αστόχησαν τα υποστυλώματα του ισογείου, ενώ παρατηρήθηκαν φαινόμενα προσβολής
του χάλυβα, ενδεχομένως λόγω ανεπάρκειας στην επικάλυψη με μπετόν. Παρατηρήθηκαν επίσης αποκλίσεις σε διαστάσεις και διάταξη στοιχείων της οικοδομής.
 Η κατασκευή της οικοδομής που κατέρρευσε μερικώς είχε ξεκινήσει το 1970. Τα αίτια της κατάρρευσης μάλλον εντοπίζονται στο ισόγειο που δεν είχε τοιχοποιίες
 Είχε κατασκευαστεί χωρίς άδεια το 1965 και η κατάρρευση προκάλεσε το θάνατο ενός ενοίκου. Νομιμοποιήθηκε το 1978. Το δομικό σύστημα αποτελούσαν υλικά πολύ
χαμηλής αντοχής και δεν βρέθηκαν ενισχυτικά σενάζ. Εμφανής η απουσία οποιασδήποτε αντισεισμικής πρόβλεψης.
