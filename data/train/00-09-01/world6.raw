 Σε μια περίοδο αυξημένης ευαισθησίας και έντασης της διαμάχης στη Γαλλία, σχετικά με το θέμα της αυτονομίας ορισμένων επαρχιών (παραίτηση Σεβενμάν λόγω παροχής περιορισμένης αυτονομίας στην Κορσική), μία γαλλική επαρχία αποκτά το δικό της τηλεοπτικό κανάλι στην τοπική διάλεκτο.
 Από σήμερα αρχίζει να εκπέμπει το πρώτο τηλεοπτικό κανάλι της Βρετάνης, που θα
καλύπτει ολόκληρη τη Γαλλία με εκπομπές, τόσο στη διάλεκτο της Βρετάνης όσο και στα γαλλικά. Σκοπός του είναι να ικανοποιήσει τα 8 εκατομμύρια των Βρετόνων που ζουν σε ολόκληρη τη Γαλλία για αναγνώριση της γλώσσας τους και της πολιτιστικής τους ταυτότητας.
 Για το λόγο αυτό θα μεταδίδει τουλάχιστον έξι ώρες την ημέρα νέες παραγωγές στη διάλεκτο της Βρετάνης και θα μεταδίδει ταινίες και θέματα «κελτικού ενδιαφέροντος» μεταγλωττισμένα.
 Το κανάλι «ΤV Breizh» δεν είναι κάποια περιορισμένης εμβέλειας τοπική προσπάθεια, αλλά μια μεγάλη επιχείρηση, στην οποία συμμετέχουν διεθνείς μεγαλοεπιχειρηματίες των Μέσων Μαζικής Ενημέρωσης, όπως ο Ρούπερτ Μέρντοκ με ποσοστό 13% και ο Σίλβιο Μπερλουσκόνι με το ίδιο ποσοστό. Ενας από τους βασικούς παρουσιαστές ειδήσεων θα είναι ο γνωστός παρουσιαστής της γαλλικής τηλεόρασης, Πατρίκ Πουάβρ ντ' Αρβόρ. Το 27% των μετοχών ανήκει στο μεγαλοεπιχειρηματία Φρανσουά Πινό, στον οποίο ανήκει και οι οίκοι «Γκούτσι» και «Κρίστις».
 Ιδρυτής του είναι ο επικεφαλής του μεγαλύτερου γαλλικού καναλιού «TF1», Πατρίκ
Λε Λάι, που θεωρεί ότι «αν ικανοποιήσουμε αυτήν τη νόμιμη επιθυμία (των κατοίκων της Βρετάνης) πριν καταστεί σκληροπυρηνική απαίτηση θα συμβάλουμε στη
 Σύμφωνα με τον Λε Λάι, ο τηλεοπτικός σταθμός σκοπεύει να αποδεσμεύσει την «κελτική ταυτότητα» από τις εξτρεμιστικές θέσεις ομάδων, όπως ο Απελευθερωτικός Στρατός της Βρετάνης, ο οποίος τον περασμένο Απρίλιο είχε τοποθετήσει βόμβα στη πόλη Ρεν, προκαλώντας το θάνατο μιας γυναίκας.
 Απώτερος στόχος είναι να δημιουργηθεί ένα «Κελτικό Δίκτυο» μέσω της συνεργασίας με τηλεοπτικούς σταθμούς στην Ιρλανδία και τη Σκωτία.
 Στην ίδια τη Βρετάνη ζουν 4, 2 εκατομμύρια κάτοικοι. Το σύνολο όμως των Βρετόνων στη Γαλλία φτάνει τα 8 εκατομμύρια.
 Οπως ο πρώην υπουργός Εσωτερικών, Ζαν Πιερ Σεβενμάν, πολλοί στη Γαλλία θεωρούν
ότι οποιαδήποτε εκδήλωση της γλώσσας ή της ταυτότητας κάποιας μειονότητας αποτελεί απειλή για το γαλλικό κράτος. Ταυτοχρόνως, όμως, αναπτύσσεται μια τάση για την υιοθέτηση ενός περισσότερο ευέλικτου ορισμού του «γαλλικού κράτους».
