Κόντρα στις δυσμενείς προβλέψεις και ενάντια στο βαρύ κλίμα που είχε δημιουργηθεί, η Σοφοκλέους αντέδρασε χθες θεαματικά με άνοδο 3, 72%, αποδεικνύοντας ότι ουδείς μπορεί να σταδιοδρομήσει ως... προφήτης στο ελληνικό
 Η μάλλον αναπάντεχη αυτή εξέλιξη -με το γενικό δείκτη να κερδίζει 127 μονάδες και να επανακτά τα επίπεδα των 3.557 μονάδων- δημιουργεί ασφαλώς αίσθημα βαθιάς ανακούφισης στην ταλαιπωρημένη από τις πέντε προηγούμενες σοβαρές κάμψεις αγορά. Πυκνώνει, ωστόσο, τους προβληματισμούς μεταξύ χρηματιστηριακών κύκλων ως προς την έκταση και το βάθος που θα έχει η χθεσινή άνοδος.
 «Οταν εκδηλώνεται μια τόσο βίαιη αντίδραση της αγοράς, έστω και αν αυτή είναι απόλυτα δικαιολογημένη, συνήθως ακολουθεί κύμα ρευστοποιήσεων που μπορεί να οδηγήσει τις τιμές σε ακόμη χαμηλότερα επίπεδα», σημείωναν χρηματιστές, προτάσσοντας τις δικές τους αμφιβολίες για το εάν η συγκεκριμένη συνεδρίαση μπορεί να σηματοδοτήσει το «εναρκτήριο λάκτισμα» της ανάκαμψης.
 Εκ των πραγμάτων, η σημερινή συνεδρίαση αποκτά σημαίνοντα χαρακτήρα (οι χθεσινές εκτιμήσεις για το πώς θα κινηθεί σήμερα η αγορά ήταν μάλλον θετικές),
ενώ γενική εκτίμηση είναι ότι από τη Δευτέρα θα διαφανεί το κατά πόσο η χθεσινή «έκρηξη» ήταν ένα συγκυριακό γεγονός ή αποτελεί την απαρχή αντιστροφής
του αρνητικού κλίματος, έστω και χωρίς τόσο θεαματική συνέχεια. Ακόμη και να επιτευχθεί η... «αυτόματη ίαση» της Σοφοκλέους, όπως ελπίζεται από κυβέρνηση και οικονομικούς παράγοντες, ασφαλώς η διαδικασία θα είναι χρονοβόρος... 
 Γεγονός παραμένει, ωστόσο, ότι κατά τη διάρκεια της χθεσινής συνεδρίασης -τουλάχιστον κατά το δεύτερο ήμισυ, αφού προηγήθηκε περίοδος έντονης νευρικότητας και διακυμάνσεων- εκδηλώθηκε εντονότατο αγοραστικό ενδιαφέρον, το
οποίο προήλθε τόσο από εγχώρια θεσμικά και επιχειρηματικά χαρτοφυλάκια όσο και
από ξένα επενδυτικά κέντρα. Το μαρτυρεί, άλλωστε, η αλματώδης άνοδος του τζίρου συναλλαγών στα 105 δισ. δρχ. (έναντι περίπου 70 δισ. δρχ. της προηγούμενης ημέρας, χωρίς τα πακέτα) και η ισχυρή ζήτηση που σημειώθηκε στις ισχυρές μετοχικές αξίες.
 Είναι ενδεικτικό ότι η μετοχή του ΟΤΕ, που έως χθες υφίστατο έντονες πιέσεις, προσήλκυσε αυξημένο αγοραστικό ενδιαφέρον (έγιναν συναλλαγές ύψους 8 δισ. δρχ., αποκομίζοντας κέρδη 2, 68%) ενώ το ίδιο συνέβη και με άλλες ισχυρές αξίες
που διαμορφώνουν το δείκτη, όπως είναι οι μετοχές της Εθνικής (+
 Κατά τις πληροφορίες, αυτοί που αγόραζαν χθες ήταν οι Eλληνες θεσμικοί επενδυτές -οι οποίοι βρήκαν μια καλή ευκαιρία να τοποθετηθούν στα χαμηλά επίπεδα τιμών που είχαν διαμορφωθεί στην αρχή της συνεδρίασης- αλλά και ξένα χαρτοφυλάκια που επαναδραστηριοποιήθηκαν αυτές τις ημέρες.
 Η νέα στάθμιση, με αυξημένη τη βαρύτητα των ελληνικών δεικτών σε μετοχές και αξία, από πλευράς Morgan Stanle y-που σημειωτέον εφαρμόζεται από σήμερα και αποτελεί «οδηγό» για όσους επενδύουν σε αναδυόμενες και υπό αναβάθμιση αγορές,
όπως η Σοφοκλέους- είναι βέβαιο ότι παρακίνησε αρκετούς ξένους να επανατοποθετηθούν στη Σοφοκλέους, με την ελπίδα του γρήγορου κέρδους.
 Ακόμη, σημαντικό ρόλο στη χθεσινή αιφνίδια μεταστροφή της αγοράς εκτιμάται ότι
διαδραμάτισαν και οι αγοραστικές εντολές που δόθηκαν από Eλληνες επιχειρηματίες. Αρκετοί χρηματιστές έσπευσαν να προσδώσουν στις πράξεις αυτές το χαρακτήρα «στήριξης» όχι μόνο της αγοράς στη δεδομένη κρίσιμη φάση, αλλά και της κυβέρνησης, εν όψει της αυριανής ομιλίας του πρωθυπουργού στη Διεθνή Εκθεση Θεσσαλονίκης, όπου το πολιτικό κλίμα αναμένεται να είναι εξίσου βαρύ με
 Οι εξελίξεις στη Σοφοκλέους έχουν καταστεί αναπόσπαστο τμήμα των πολιτικών διεργασιών και των εκατέρωθεν αντεγκλήσεων, με αποτέλεσμα η κατάσταση του Xρηματιστηρίου και οι προοπτικές της αγοράς να απασχολήσουν χθες και την ηγεσία της κυβέρνησης στη συνεδρίαση της Κυβερνητικής Επιτροπής. Κατόπιν ερωτήσεων, ο υπουργός Εθνικής Οικονομίας Γιάννος Παπαντωνίου εξέθεσε στον πρωθυπουργό και τους άλλους υπουργούς την κατάσταση που έχει δημιουργηθεί και τα θεσμικά μέτρα που λαμβάνονται για την έξοδο από την κρίση, για να συμφωνήσουν όλοι, κατά τις πληροφορίες, ότι αυτή είναι και η μόνη ενδεικνυόμενη οδός, αφού τίποτε άλλο δεν μπορεί να γίνει, παρά μόνο στήριξη της αγοράς από τις ίδιες τις δυνάμεις της.
 Στον άξονα αυτόν κινήθηκαν, άλλωστε, και οι δηλώσεις που έκανε ο κ. Παπαντωνίου εξερχόμενος από τη σύσκεψη: «Η κυβέρνηση δεν έχει τη δυνατότητα να
προσδιορίζει τις τιμές των μετοχών. Στηρίζει, όμως, το Χρηματιστήριο μέσα από την ισχυρή οικονομία, η οποία υπάρχει, και μέσα από τα θεσμικά μέτρα που λαμβάνονται για μια ασφαλή και αξιόπιστη αγορά», είπε χαρακτηριστικά. Απαντώντας, μάλιστα, στις επικρίσεις του Κώστα Καραμανλή για την κατάσταση στη
Σοφοκλέους, ο υπουργός Εθνικής Οικονομίας υπογράμμισε: «Οταν υπεισέρχεται η πολιτική στο Xρηματιστήριο, φεύγουν οι επενδυτές. Ας το αναλογιστεί αυτό η Νέα
