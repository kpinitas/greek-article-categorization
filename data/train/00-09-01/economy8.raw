Η διευθέτηση του χρόνου εργασίας θα συνδυαστεί με αύξηση των υπερωριών και μείωση της υπερεργασίας. Δεν θα αυξηθεί το όριο των απολύσεων (2%) αλλά θα υπάρξει πρόταση για εξομάλυνση ακραίων φαινομένων, ενώ θα τεθούν προϋποθέσεις για επέκταση της μερικής απασχόλησης στον δημόσιο τομέα.
 Πρόκειται για το επικρατέστερο σενάριο το οποίο επεξεργάζεται η πολιτική ηγεσία του υπουργείου Eργασίας και Κοινωνικών Ασφαλίσεων για να κατατεθεί τη Δευτέρα, στη δεύτερη απόπειρα που επιχειρείται για διεξαγωγή διαλόγου προκειμένου να αντιμετωπιστεί η ανεργία που κυμαίνεται στη χώρα μας στο 12%.
 Και ενώ το σενάριο αυτό δεν αποκλείεται να τροποποιηθεί έστω και την τελευταία
στιγμή (πολύωρες και αλλεπάλληλες είναι οι διαβουλεύσεις Τ. Γιαννίτση με τον υφυπουργό Χρ. Πρωτόπαπα), υπενθυμίζεται ότι το προεδρείο της ΓΣΕΕ, αποχωρώντας
πριν δέκα περίπου μέρες από την πρώτη συνάντηση που είχε με το οικονομικό επιτελείο της κυβέρνησης, δήλωσε διά του προέδρου Χρ. Πολυζωγόπουλου ότι «η εργατική πλευρά θα προχωρήσει και πάλι και θα διακόψει αμέσως το διάλογο εάν η
κυβέρνηση περιλάβει αμέσως ή εμμέσως στην ατζέντα για την καταπολέμηση της ανεργίας τα θέματα αιχμής: Διευθέτηση χρόνου εργασίας, αύξηση του ορίου απολύσεων και μερική απσχόληση στον δημόσιο τομέα.
 Σύμφωνα με την προειδοποίηση της ΓΣΣΕ, πρέπει να θεωρείται βέβαιη η διακοπή και πάλι του διαλόγου τη Δευτέρα, εκτός και αν συνδικαλιστές της ΠΑΣΚΕ θεωρήσουν ως συμβιβαστική την προσέγγιση της κυβέρνησης στα επίμαχα ζητήματα -εξέλιξη όμως που δεν θεωρείται πιθανή γιατί θα θέσει σε κίνδυνο τη συνοχή της
 Στο μεταξύ, οι ομοσπονδίες υπαλλήλων των τραπεζών, του ΟΤΕ και της ΔΕΗ καλούν την ηγεσία της ΓΣΕΕ στην περίπτωση που η κυβέρνηση θέσει με οποιονδήποτε τρόπο
τα τρία «αγκάθια» στο διάλογο, τότε να αποχωρήσει αμέσως από τη συνάντηση της Δευτέρας και να προγραμματίσει το συντομότερο δυνατό 24ωρες απεργιακές κινητοποιήσεις. 
