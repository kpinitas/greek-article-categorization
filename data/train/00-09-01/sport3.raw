 Λουτσιάνο έσωσε το γόητρο του Ολυμπιακού στην Πάτρα. Ο Βραζιλιάνος μεσοεπιθετικός με...κεκτημένη ταχύτητα από την καλή απόδοση στο παιχνίδι με την Ιντερ στο Μιλάνο, έδειξε και χθες ότι είναι ίσως ο πιο φορμαρισμένος «ερυθρόλευκος» ποδοσφαιριστής και οδήγησε τον Ολυμπιακό στη νίκη 4-1 επί του Πατραϊκού.
 Η πειραϊκή ομάδα έφθασε σε πιο δύσκολα απ' ό,τι δείχνει το σκορ στη νίκη, καθώς μέχρι το 58' το σκορ ήταν ισόπαλο (1-1) και αφού χρειάστηκε ο Γιάννης Μαντζουράκης να επιστρατεύσει από τον πάγκο τους Αλεξανδρή, Νινιάδη, οι οποίοι
δεν είδαν το παιχνίδι ως αγγαρεία, όπως ορισμένοι από τους βασικούς παίκτες του Ολυμπιακού.
 «Είναι λογικό να υπάρχει κούραση, μετά τόσους αγώνες που δώσαμε μέσα στον Αύγουστο, αλλά είμαι ευχαριστημένος και σήμερα από τα παιδιά», δήλωσε στο τέλος του αγώνα ο Μαντζουράκης και συμπλήρωσε: «Παίξαμε απλά και είχαμε καλούς
 Μόλις στο 3' ο Ολυμπιακός άνοιξε το σκορ, όταν από κόρνερ που εκτέλεσε ο Γιαννακόπουλος, ο Ανατολάκης έπιασε την κεφαλιά από το ύψος του πέναλτι και την έστειλε στα δίχτυα (1-0). Οι «ερυθρόλευκοι» είχαν δύο ακόμα ευκαιρίες για γκολ σε σουτ του Λουτσιάνο στο 28' και 35' που μπλόκαρε ο Τριανταφυλλίδης και ο Πατραϊκός στην εκπνοή του πρώτου ημιχρόνου ισοφάρισε σε 1-1.
 Ο Ζεκερίδης ξέφυγε από τον Ανατολάκη και πλάσαρε τον Γεωργίου, ο οποίος έδιωξε
την μπάλα προς στιγμήν και στην επαναφορά ο Ντράγκας με σουτ έξω από την περιοχή την έστειλε στη δεξιά γωνία του γκολκίπερ του Ολυμπιακού.
 Στην επανάληψη ο Ολυμπιακός ανέβασε την απόδοσή του και έφθασε στο 2-1 με σουτ
του Aλβεζ στο 58', έπειτα από πάσα του Λουτσιάνο. Ο Βραζιλιάνος μεσοεπιθετικός
στο 78' με απ' ευθείας εκτέλεση φάουλ ανέβασε το δείκτη του σκορ στο 3-1 και το τελικό 4-1 πέτυχε ο Αλεξανδρής στο 87' με σουτ μέσα από την περιοχή, έπειτα
 Ο Γκόσα στο 90' είχε σουτ που έδιωξε σε κόρνερ ο Γεωργίου.
 Διαιτητής του αγώνα ήταν ο Γ. Κασναφέρης που έδειξε κίτρινη κάρτα στους Ζεκερίδη, Λάζαρη, Πασσαλή.
 ΠΑΤΡΑΪΚΟΣ: Τριανταφυλλίδης, Λάζαρης, Μωυσιάδης (65' Μέστερ), Αχαγιώτης, Κολοσκόπης, Φράντσεν, Ζεκερίδης, Ντράγκας, Στάθης (60' Γκόσα), Κατσιούλης (49'
 ΟΛΥΜΠΙΑΚΟΣ: Γεωργίου, Κωστούλας, Ανατολάκης, Κόντης (59' Αντζας), Πασσαλής (59' Νινιάδης), Ζε Ελίας, Τζιωρτζιόπουλος (59' Αλεξανδρής), Ζέτερμπεργκ, Γιαννακόπουλος, Λουτσιάνο, Αλβεζ.
 H Σήμερα ή το αργότερο τη Δευτέρα θα οριστικοποιηθεί ποια ξένη ομάδα θα είναι αντίπαλος του Ολυμπιακού σε φιλικό αγώνα που θα γίνει στο ΟΑΚΑ στις 6 Σεπτεμβρίου. Η πειραϊκή ΠΑΕ στις αρχές της προσεχούς εβδομάδας θα ζητήσει από την ΕΠΟ την αναβολή του αγώνα Kυπέλλου με το Αιγάλεω, που έχει προγραμματιστεί
 H Τα εισιτήρια του αγώνα Kυπέλλου Ολυμπιακός-Αναγέννηση Καρδίτσας, το οποίο θα
διεξαχθεί μεθαύριο βράδυ (9 μ.μ.) στο ΟΑΚΑ θα διατίθενται από αύριο από τα γραφεία των «ερυθρολεύκων» στην Κουντουριώτη 138 στο Πασαλιμάνι.
