Ο Γιώργος Bασιλακόπουλος ήταν ξεκάθαρος και για την Tουρκία και, γενικότερα, για κοινοτικούς β' ζώνης: «Δεν θα τους βάλω ούτε εγώ, ούτε και η Ομοσπονδία στην Eυρωπαϊκή Eνωση». Του ΝΙΚ. ΠΑΠΑΔΟΓΙΑΝΝΗ
 Οι ομάδες εξακολουθούν να γκρινιάζουν για τους «κοινοτικούς β' ζώνης» και αυτούς που προέρχονται από τα συνδεδεμένα μέλη της Ευρωπαϊκής Ενωσης, αλλά ο Γ. Βασιλακόπουλος δεν δέχεται κουβέντα: «Δεν πρόκειται να βάλω εγώ την Τουρκία
στην Ενωση, ούτε βέβαια η Ελληνική Ομοσπονδία του μπάσκετ». Κι ας φωνάζουν όσο
θέλουν η ΑΕΚ (για τον Κουτλουάι) και οι λοιπές δημοκρατικές δυνάμεις. «Να πάνε
 «Η Ευρωπαϊκή Ενωση έχει υπογράψει συμφωνίες σύνδεσης με ορισμένες χώρες, αλλά η Τουρκία δεν περιλαμβάνεται σ' αυτήν», εξήγησε εκνευρισμένος ο πρόεδρος της ΕΟΚ. Και συμπλήρωσε ότι τα κουκιά είναι μετρημένα: «Ολοι οι πολίτες της Ε.Ε. έχουν ίσα δικαιώματα. Οποιος ξένος μείνει και εργαστεί τρία χρόνια σε κάποια από τις χώρες-μέλη, αποκτά πράσινη κάρτα. Ο κύριος Κουτλουάι δεν είναι πολίτης
της Ευρωπαϊκής Ενωσης, άρα δεν μπορεί να παίξει ως κοινοτικός. Είναι απαράδεκτο να ψάχνουν ορισμένοι νομικά παραθυράκια για να εξυπηρετήσουν τα συμφέροντά τους». 
 Μετά την πολυήμερη τουρνέ στη Βραζιλία και την Ισπανία, καιρός είναι να εμφανιστεί η Εθνική μπροστά στο δικό της κοινό. Οσους, τέλος πάντων, χαλαλίσουν ένα βράδυ Παρασκευής για να δουν Ελλάδα-Ουγγαρία στο δροσερό ΟΑΚΑ. 
 Το 14ο τουρνουά "Ακρόπολις", αφιερωμένο στη μνήμη του Νότη Μαστρογιάννη, περιλαμβάνει ένα παραδοσιακό ευρω-ντέρμπι την Κυριακή (Ελλάδα-Ρωσία), αλλά και
τρεις ομάδες που έχουν μείνει εκτός Σίδνεϊ, αφού συμπίπτει με το μεγάλο τουρνουά που διοργανώνει από αύριο η ΦΙΜΠΑ στο Χονγκ Κονγκ. Εκτός από τους Μαγιάρους, που πάντως ήρθαν με τον ΝΒΑερ Κορνέλ Ντάβιντ (Μπουλς, Ράπτορς), κατέφτασε στην Αθήνα και η Βραζιλία, έστω με την εφηβική της ομάδα. Τα φώτα, λοιπόν, θα πέσουν στους δικούς μας.
 «Αυτοί οι φιλικοί αγώνες του καλοκαιριού μας βάζουν σ' ένα δρόμο ασφαλή για το
μέλλον», εξήγησε χθες ο Κώστας Πετρόπουλος. «Δεν φοβηθήκαμε τα δυνατά ματς, παρ' ότι δεν ήμασταν έτοιμοι την πρώτη εβδομάδα. Πρέπει να δουλέψεις για να πας μπροστά. Οχι να κλείνεσαι στο καβούκι σου. Στον ορίζοντα έχουμε το Ευρωμπάσκετ του 2001 και γι' αυτό προετοιμαζόμαστε. Μεσολαβεί ένας χειμώνας σκληρός, συνεπώς το καλοκαίρι ήταν καλή εποχή για να βρεθούμε. Αργότερα δεν θα
 Η Εθνική θα παρουσιαστεί απόψε (21.10, ΑΝΤ1) χωρίς τους τραυματισμένους Λιαδέλλη, Γιαννούλη. «Εχουμε ελλείψεις στους ψηλούς, αλλά αυτό βοήθησε νέα παιδιά όπως οι Ντικούδης-Παπαδόπουλος να αναδειχθούν σε ρόλους πρωταγωνιστικούς», επισημαίνει ο ομοσπονδιακός.
 Ναι, αλλά θα κερδίσει κανένα ματσάκι η Εθνική, ώστε να ζεστάνει και το κοινό της; «Πίεση για το αποτέλεσμα ακόμα και σε φιλικά ματς. Τι να κάνουμε, θα ζήσουμε μ' αυτήν...». 
