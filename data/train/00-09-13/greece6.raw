 Καζαντζάκης έλεγε πως ο Ζορμπάς τον έμαθε ν' αγαπάει τη ζωή και να μη φοβάται το θάνατο», λέει η δισέγγονή του Κατερίνα Γκάιγκερ ξετυλίγοντας τις αναμνήσεις
 Εξηγώντας πως ο προπάππος της είναι ιδιαίτερα γνωστός στη Σερβία: «Το όνομά του φέρνει στο μυαλό την εικόνα του να χορεύει. Θυμίζει συρτάκι. Στα Σκόπια, όπου έζησε, έμπαινε στις ταβέρνες και κερνούσε όλους τους πελάτες. Ολόκληρη τη
ζωή του την πέρασε μένοντας σε ξενοδοχείο. Οταν έβλεπε φτωχό έβγαζε το παλτό του και του το έδινε», ορισμένες από τις άγνωστες στιγμές του Ζορμπά που μας αφηγήθηκε. 
 Ρωτήσαμε τι πιστεύει πως θα έλεγε ο Γιώργος Ζορμπάς αν ζούσε στο βομβαρδισμένο
Βελιγράδι. «Είναι τρελοί αυτοί που σκοτώνονται και δεν βλέπουν πόσο όμορφη είναι η ζωή. Δεν τους καταλαβαίνω» έλεγε στην κόρη του, τη γιαγιά της Κατερίνας, κατά τη διάρκεια του Β' Παγκοσμίου Πολέμου.
 Στο τραπέζι, ακουμπισμένο το βιβλίο του Καζαντζάκη «Βίος και πολιτεία του Αλέξη Ζορμπά». Καθήσαμε στο τριμμένο βελούδινο σαλόνι. Δίπλα στη βιβλιοθήκη, μια παλιά τηλεόραση. Το καρτοτηλέφωνο χτυπάει ακατάπαυστα. Τηλεφωνούν οι συμφοιτητές της Κατερίνας ρωτώντας για την πρόσφατη περιπέτειά της. Aκούγονται
χαρούμενα γέλια και το κουδουνάκι του γάτου που τρέχει αναζητώντας την αγκαλιά
 Η Κατερίνα λέει απλά πως «όταν ήμουν μικρή ο Ζορμπάς δεν είχε μεγάλη σημασία για μένα. Εβλεπα τη φωτογραφία του, το βιβλίο, αλλά δεν ήξερα. Στα 18 μου χρόνια διάβασα το βιβλίο του Καζαντζάκη, που είχε μεταφραστεί στα σερβικά. Και
μου άρεσε πολύ. Εψαχνα για την ταινία. Είχε προβληθεί στο Βελιγράδι το '65. Είχαν περάσει είκοσι χρόνια, δεν την έβρισκα». 
 Θυμάται ότι «Η μάνα μου είδε την ταινία με τη γιαγιά μου στο Βελιγράδι. Εκλαψε
η γιαγιά όταν την είδε. Ετσι έξυνε το κεφάλι του όταν σκεφτόταν, όπως ο Αντονι
Κουίν, είπε. Τελικά, ψάχνοντας τις παλιές ταινίες σ' ένα ελληνικό βιντεοκλάμπ την ανακάλυψα». 
 Τα μάτια της γεμίζουν θαυμασμό μιλώντας για το χαρακτήρα του: «Αγάπησα τη φιλοσοφία του για τη ζωή. "Δεν φοβήθηκε και δεν ντράπηκε για τίποτα. Ηταν ελεύθερος άνθρωπος. Ηξερε να απολαμβάνει τη ζωή και να μη φοβάται το θάνατο", μου έλεγε πάντα η μητέρα μου. Θα ήθελα πολύ να του μοιάζω».
 Από τη μητέρα της έμαθε πως ο Γιώργος Ζορμπάς έλεγε συχνά πως «Εκανα αυτό που μου ζήτησε ο Θεός. Εκανα παιδιά. Και τα άφησα να ζήσουν ελεύθερα. Να επιλέγουν
 Οπως έζησε κι εκείνος. «Γεννήθηκε στο Kαταφύγιο, ένα ορεινό χωριό της Κατερίνης. Παιδί φύλαγε πρόβατα βοηθώντας τον πατέρα του. Μετανάστευσε στα Σκόπια για να βρει δουλειά, πήρε μαζί του μόνο τη γιαγιά, το μικρότερο παιδί. Κι εκεί έμεινε μέχρι το θάνατό του σε ξενοδοχείο». 
 Θυμάται από μικρή που της μιλούσαν για την ανθρωπιά του: «Στο ξενοδοχείο πέρασε ένας φτωχός, χειμώνα, ζητώντας βοήθεια. Εβγαλε το παλτό του και του το έδωσε. Χωρίς να ρωτήσει ποιος είναι. Του αρκούσε ότι ήταν φτωχός».
 * Πώς περνούσε τα χειμωνιάτικα βράδια στα Σκόπια; 
 «Κάθε βράδυ ήταν στην ταβέρνα. Κι έφευγε τελευταίος. Κέρναγε όλο το κόσμο. Ιδιαίτερα τα νέα παιδιά, τους φοιτητές. Χόρευε, έπινε...».
 «Ελεύθερα. Οταν η γιαγιά γνώρισε τον άνδρα της και αποφάσισαν να παντρευτούν της είπε: "Δεν έχω αντίρρηση να τον παντρευτείς. Αν τον αγαπάς να τον πάρεις. Αλλά να ξέρεις πως θα ζήσεις μακριά από τ' αδέλφια σου, την πατρίδα σου την Ελλάδα". Το ίδιο είπε η γιαγιά στη μητέρα μου όταν πήγαν με τον πατέρα μετανάστες στο Βέλγιο. Και το ίδιο είπε η μητέρα σε μένα όταν έφυγα για την Ελλάδα...».
 Η Κατερίνα θα ήθελε πολύ να τον είχε γνωρίσει. Οταν στην εφηβεία της αναζητούσε στοιχεία γι' αυτόν, της είπαν πως είναι θαμμένος στα Σκόπια. «Πρόσφατα ο θείος κατάφερε να φτιάξει τον τάφο του. Είναι θαμμένος μαζί με άλλους Ελληνες. Θέλω να πάω κοντά του, να τον ευχαριστήσω. Με βοήθησε πολύ το όνομά του...».
 * Ποιες είναι οι αντιδράσεις ακούγοντας το όνομά του; 
 «Οι περισσότεροι δεν με πιστεύουν. Πολλοί νόμιζαν ότι πρόκειται για μύθο. Πως δεν ήταν υπαρκτό πρόσωπο. Αλλοι ρωτούν γιατί ασχολήθηκε μαζί του ο Καζαντζάκης, γιατί γυρίστηκε η ζωή του ταινία...».
 * Τι ξέρεις για τη δουλειά του στα Σκόπια; 
 «Δούλεψε ψάχνοντας για πετρώματα και χρυσό με κάποιον συνεργάτη του. Το συμβόλαιο, που περιγράφει ακόμη και το μηχάνημα που χρησιμοποιούσε, το έχουμε κρατήσει στο Βελιγράδι».
 «"Ποτέ δεν γνώρισα άνθρωπο που να τον αγαπήσω τόσο πολύ". Τον θαύμαζε και τον σεβόταν. Ηταν μικρότερος από τον Καζαντζάκη, αλλά τον αποκαλούσε πάντα "αφεντικό". Είχαν πολύ καλή επαφή, τον λάτρευε. Φαίνεται από την αλληλογραφία τους που διασώθηκε. Κι όταν ο Καζαντζάκης αποφάσισε να γράψει το βιβλίο για τη
ζωή του, εκείνος του είπε: "Να γράψεις ό,τι θέλεις. Αλλά αφού πεθάνω". Ετσι έγινε. Δεν πίστεψε πως ο Καζαντζάκης θα ασχοληθεί μαζί του. Και δεν έμαθε ποτέ
πόσο γνωστό πρόσωπο είναι στην πατρίδα του, την Ελλάδα». 
 «Το μυστικό του: Πώς κατάφερε να ζήσει τόσο ελεύθερα. Πώς μπορούσε να ζει την κάθε στιγμή, να διασκεδάζει χωρίς ίχνος άγχους. Και μάλιστα στα τόσο δύσκολα χρόνια που έζησε. Και θα του ζητούσα να με μάθει να χορεύω συρτάκι. Μαζί του...». 
 «Αρκετά. Η αναφορά της λέξης Ελλάδα για τους Σέρβους σημαίνει θάλασσα, διακοπές και Ζορμπάς. Στα μάτια όλων χορεύει ακόμη συρτάκι. Κι ας μη γνωρίζουν
σχεδόν τίποτα για τη ζωή του. Κι εγώ τον βλέπω μπροστά μου να χορεύει».
 «Οταν ήμουν μικρή τον ονειρευόμουν πάντα μ' ένα φαρδύ χαμόγελο. Αλλά σε καμία από τις ασπρόμαυρες φωτογραφίες δεν χαμογελά. Αντίθετα, έχει ένα αυστηρό, διαπεραστικό βλέμμα και σχεδόν σε όλες είναι μόνος του».
 * Ποιο μυστικό του πρόδωσαν οι παλιές φωτογραφίες; 
 «Υπάρχει μία φωτογραφία με μία γυναίκα. Είναι Σέρβα και την έλεγαν Λιούμπα. Ηταν σύντροφός του μετά το θάνατο της προγιαγιάς, αλλά δεν την παντρεύτηκε».
 * Ηταν ερωτευμένος με τη μοναδική γυναίκα που παντρεύτηκε, την Ελένη; 
 «Είχαν καταγωγή από το ίδιο χωριό. Την αγάπησε όταν εκείνη ήταν 15 χρόνων και την έκλεψε. Ο πατέρας του θύμωσε και του έκοψε την καλημέρα. Αλλά όταν η Ελένη
γέννησε τον πρώτο τους γιο, τους συγχώρεσε. Δεκατέσσερα παιδιά έκαναν, τα οχτώ
έζησαν. Η Eλληνίδα γιαγιά πέθανε γεννώντας το τελευταίο του παιδί. Ηταν νέα ακόμη».
 «Ασφαλώς. Ηταν η μικρότερη κόρη του. Την έλεγαν Αικατερίνη. Το μοναδικό παιδί που πήρε ο Γιώργος Ζορμπάς μαζί του στα Σκόπια. Κι έζησε μέχρι τα 80 χρόνια της. Στα Σκόπια η γιαγιά γνώρισε τον Νικόλα, Bλάχος ήταν. Παντρεύτηκαν. Στη διάρκεια του πολέμου γεννήθηκε η μητέρα και ο θείος. Τότε πέθανε ο Ζορμπάς».
 * Πώς βρέθηκε η μητέρα σου στο Βελιγράδι; 
 «Ο Ζορμπάς τα τελευταία χρόνια είχε ένα κατάστημα που πουλούσε παπούτσια. Στη διάρκεια του πολέμου οι Βούλγαροι μας τα πήραν όλα. Τότε ο παππούς και η γιαγιά Αικατερίνη αποφάσισαν να πάρουν τα παιδιά τους και να μεταφερθούν στο Βελιγράδι αναζητώντας εργασία. Στο Βελιγράδι η μητέρα και η γιαγιά μιλούσαν πάντα ελληνικά. Στο πανεπιστήμιο η μητέρα γνώρισε τον πατέρα. Τον λένε Μίλαν και είναι Σέρβος. Σπούδαζαν αρχιτεκτονική. Παντρεύτηκαν και πήγαν μετανάστες στο Βέλγιο. Εργατιά. Yστερα από οχτώ χρόνια, το '78, αποφάσισαν να γυρίσουν πίσω στη Γιουγκοσλαβία. Δύο χρόνια αργότερα πέθανε η γιαγιά Αικατερίνη».
 * Και δεν είδε τη διάλυση της Γιουγκοσλαβίας...
 «Οταν έγινε ο Β' Παγκόσμιος Πόλεμος Ζορμπάς έλεγε "Οι άνθρωποι που πολεμάνε είναι τρελοί. Δεν τους καταλαβαίνω. Η ζωή είναι τόσο όμορφη κι αυτοί πάνε και σκοτώνονται..."».
 Η πανέμορφη δισέγγονή του, αντιμετωπίζει τη ζωή με ρεαλισμό και πάθος. Ακούγοντάς τη θυμήθηκα την περιγραφή του Πάτροκλου Σταύρου, εκδότη του έργου του Καζαντζάκη να λέει: «Ο Ζορμπάς ήταν άνθρωπος φιλοσοφημένος και πρακτικός. Ηξερε ακριβώς τι ήθελε. Είχε συγκροτημένη αντίληψη της ζωής. Αρχέγονη και αυθεντική».
 Ο Καζαντζάκης τον περιγράφει γλεντζέ. Γι' αυτόν δεν ήταν ένας περαστικός φίλος, τον εμπιστευόταν. Τον πήρε μαζί του το 1919 στην αποστολή στον Κάυκασο και διέσωσαν 150.000 Ελληνες οι οποίοι εδιώκοντο. Ο Καζαντζάκης είπε πως ο Ζορμπάς τον έμαθε ν' αγαπάει τη ζωή και να μη φοβάται το θάνατο. Ιδια και η περιγραφή της δισέγγονής του, που του μοιάζει τόσο.
