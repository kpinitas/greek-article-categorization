 Δυναμική ήταν χθες η επέμβαση της αστυνομίας στη Μελβούρνη, η οποία βοήθησε αποτελεσματικά τους συνέδρους να φθάσουν στο χώρο διεξαγωγής της συνόδου του Παγκόσμιου Οικονομικού Φόρουμ, αφού είχε δεχθεί επικρίσεις για την ολιγωρία της κατά την έναρξη των εργασιών. Οι διοργανωτές των μαζικών διαδηλώσεων υποστηρίζουν, μάλιστα, ότι εναντιώνονται τώρα στις ίδιες συντεχνίες που βάζουν
 Με τη χρήση γκλομπ άνοιξαν χθες δρόμο οι Αυστραλοί αστυνομικοί ανάμεσα στους χιλιάδες διαδηλωτές κατά της παγκοσμιοποίησης, προκειμένου να βοηθήσουν τους μετέχοντες να φθάσουν στο συνεδριακό κέντρο όπου διεξάγεται το Παγκόσμιο Οικονομικό Φόρουμ. Την πρώτη μέρα το ένα τρίτο των συνέδρων έμειναν εκτός αίθουσας της συνόδου και η αστυνομία δέχθηκε επικρίσεις επειδή δεν κατάφερε να
 Νοσοκομειακά οχήματα μετέφεραν πολλούς από τους τραυματίες, μετά την επέμβαση των αντιτρομοκρατικών ομάδων της αστυνομίας που με θωρακισμένα οχήματα κατόρθωσαν να ανοίξουν δρόμο μέσα στο πλήθος για να περάσουν έξι λεωφορεία με συνέδρους, ώστε να μπορέσουν να παραστούν στην ομιλία του προέδρου της Μάικροσοφτ, Μπιλ Γκέιτς. Από την πλευρά του, ο Γκέιτς, είπε ότι οι διαδηλωτές «έχουν κάνει λάθος». «Παγκόσμιο εμπόριο. Αν το μπλοκάρετε, οι μεγάλοι χαμένοι θα είναι οι φτωχοί αυτού του κόσμου», ανέφερε στην ομιλία του.
 Σημειώνεται ότι τοποθετήθηκαν επιπλέον συρματοπλέγματα ύψους 3 μέτρων και μια δύναμη 2 χιλιάδων αστυνομικών αναπτύχθηκε από τη Δευτέρα στην ευρύτερη ζώνη του εμπορικού κέντρου Κράουν Τάουερς, για να εμποδίσουν την πρόσβαση στους διαδηλωτές. Και χθες όμως, εκατοντάδες διαδηλωτές, με προεξάρχουσα μια αυτοσχέδια οργάνωση υπό την ονομασία «11 S» (από την ημερομηνία έναρξης της συνόδου, στις 11 Σεπτεμβρίου) είχαν συγκεντρωθεί ήδη από τα ξημερώματα στον περίγυρο του συνεδριακού κέντρου για να διαμαρτυρηθούν κατά της παγκοσμιοποίησης.
 «Τα πρόσωπα εναντίον των οποίων διαμαρτυρόμαστε εδώ... αποτελούν τις ίδιες συντεχνίες που έχουν κατακλύσει και τους Ολυμπιακούς, βάζοντας τη σφραγίδα τους σε ό,τι είναι ουσιαστικά συντεχνιακοί Αγώνες», είπε χαρακτηριστικά ο Ντέιβιντ Γκλαντς, από τους διοργανωτές των μαζικών κινητοποιήσεων.
 Στο κέντρο της Μελβούρνης, οι καταστηματάρχες έχουν κλείσει τα μαγαζιά τους, φοβούμενοι μήπως επαναληφθούν επεισόδια όπως εκείνα που σημειώθηκαν κατά τις εργασίες του Παγκόσμιου Οργανισμού Εμπορίου στο Σιάτλ.
 Τη Δευτέρα έγιναν δύο συλλήψεις και χθες μία ακόμη, αλλά όλοι οι συλληφθέντες αφέθηκαν αργότερα ελεύθεροι και θα τους απαγγελθούν κατηγορίες.
