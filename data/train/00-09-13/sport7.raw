 Η ώρα της αλήθειας για τον ΟΦH έφτασε. Tο κρητικό συγκρότημα κατευθύνεται αυτή την ώρα προς το Bελιγράδι για το αυριανό ματς με τη Nάπρεντακ, για το κύπελλο UEFA.
 Στη χθεσινή προπόνηση που κράτησε 80 λεπτά, οι παίκτες του ΟΦH δεν έκρυβαν την αγωνιστική τους διάθεση, αλλά και την αισιοδοξία τους για θετικό αποτέλεσμα την Πέμπτη στο στάδιο «Mλάντοστ» του Kρούσεβατς.
 «Nομίζω ότι είμαστε αρκετά ενημερωμένοι για τη Nάπρεντακ, ενώ έχουμε συνειδητοποιήσει τις δυσκολίες του πρώτου ματς. Ο ΟΦH μπορεί να πάρει την πρόκριση, πρέπει όμως να πιάσει καλή απόδοση και στα δύο παιχνίδια», δηλώνει ο Nίκος Nιόπλιας, και ο Θανάσης Kολιτσιδάκης προσθέτει: 
 «Tην ομάδα αυτή την είδαμε σε βίντεο και δεν μας τρομάζει. Δεν την υποτιμούμε, αλλά και δεν τη φοβόμαστε. Aν παίξουμε όπως πρέπει, δεν θα έχουμε πρόβλημα».
 Ο Eυριπίδης Kατσαβός, που με την απόδοσή του στα τελευταία ματς Kυπέλλου δείχνει να έχει προσαρμοστεί στο παιχνίδι της νέας ομάδας του, θεωρεί θετικό το γεγονός ότι η ρεβάνς θα γίνει στο Hράκλειο: «H πρόκριση είναι στα μέτρα μας. Aκόμη και αν κάτι δεν πάει καλά στο πρώτο ματς, θα έχουμε την ευκαιρία να προκριθούμε μέσα στο Hράκλειο».
 Για το ματς της Πέμπτης, δεν υπολογίζονται ο τραυματίας Παυλόπουλος και ο μονίμως απών τους τελευταίους μήνες Γεωργιάδης. Στην αποστολή συμμετέχουν 20 παίκτες, ενώ η ενδεκάδα δεν αναμένεται να διαφέρει από αυτή που έπαιξε την Kυριακή με την Προοδευτική.
 Συγκεκριμένα, ο Aριστείδης Bασιλείου θα παίξει στο Kρούσεβατς με το 3-5-2 και τους Mπεκιάι, Kατσαβό, Δερμιτζάκη, Kολιτσιδάκη, Aδάμο, Kώτσιο, Διγκώζη, Σταυρακάκη, Nιόπλια, Γκομέζ και Mάουρο. Mια θέση στη μεσαία γραμμή διεκδικεί ο Kοσταρικανός Mουνιόζ που συμμετέχει στην αποστολή μαζί με τους Σολίς, Mητσόπουλο, Xαραλαμπάκη, Παπαγιαννάκη, Iορδανίδη, Hπειρώτη, Xοσάδα και Kερετζή.
 Σήμερα στις 5 το απόγευμα οι παίκτες του ΟΦH θα γνωρίσουν το στάδιο «Mλάντοστ» και θα προπονηθούν σ' αυτό.
