Θ. Πάγκαλος τηλεφώνησε προχθές το βράδυ στον πρωθυπουργό Κ. Σημίτη και του ζήτησε την άδεια να μη μεταβεί στο Σίδνεϊ για να παρακολουθήσει την τελετή έναρξης των Ολυμπιακών Αγώνων.
 Ο κ. Σημίτης δεν έφερε αντίρρηση, αλλά τα ερωτηματικά για την ξαφνική απόφαση του υπουργού Πολιτισμού παραμένουν και παραπέμπουν ευθέως στις σχέσεις του με την επικεφαλής του «Αθήνα 2004», Γιάννα Αγγελοπούλου.
 Οπως είπε ο κυβερνητικός εκπρόσωπος, ο κ. Πάγκαλος επικαλέστηκε δύο λογους. Πρώτον, ότι η εκπροσώπηση της χώρας μας στο Σίδνεϊ από τον αρμόδιο υφυπουργό Γ. Φλωρίδη και την ηγεσία του «Αθήνα 2004» είναι πλήρης. Kαι δεύτερον, ότι είχε να ολοκληρώσει δουλειά στο υπουργείο του. Ομως, σύμφωνα με δημοσιογραφικές πληροφορίες, αλλα και εκτιμήσεις κυβερνητικών κύκλων, οι λόγοι
που οδήγησαν τον κ. Πάγκαλο στη ματαίωση της επίσκεψης του είναι άλλοι και οφείλονται στην εν γένει συμπεριφορά και δράση της κ. Αγγελοπούλου: 
 1. Ο υπουργός αντελήφθη ότι η δική του παρουσία στο Σίδνεϊ θα ήταν υποβαθμισμένη, καθώς τον πρώτο λόγο θα έχει η πρόεδρος του «Αθήνα 2004». Σύμφωνα με πληροφορίες, είπε στον πρωθυπουργό ότι στην πρωτεύουσα της Αυστραλίας δεν θα γίνουν πολιτιστικές εκδηλώσεις οι οποίες να δικαιολογούν τη δική του παρουσία. Αλλά, όπως έλεγε κυβερνητικός παράγοντας: «Ο Πάγκαλος δεν ήθελε σε καμιά περίπτωση να πάει στο Σίδνεϊ και να βρίσκεται στη σκιά της Γιάννας».
 2. Ο κ. Πάγκαλος φέρεται να μη συμφωνεί με τις υπέρογκες αμοιβές που δίνονται σε ορισμένους στενούς συνεργάτες της κ. Αγγελοπούλου, που έχουν γίνει αντικείμενο έντονης κριτικής από τον Τύπο. Μάλιστα, σύμφωνα με πληροφορίες, το
θέμα αυτό απασχόλησε και τον πρωθυπουργό τις μέρες που βρισκόταν στη Νέα Υόρκη. Ο κ. Σημίτης ζήτησε από τον κ. Πάγκαλο να ελέγξει όσα γράφτηκαν. Και σύμφωνα με μια ανεπιβεβαίωτη πληροφορία, ο κ. Πάγκαλος φέρεται αποφασισμένος να μην εγκρίνει όλες τις συμβάσεις που έχουν υπογραφεί ή και άλλες που θα συναφθούν στο μέλλον, αν κρίνει ότι «ξεπερνούν τα όρια». Πάντως, την αποκλειστική αρμοδιότητα για τη σύναψη τέτοιων συμβάσεων έχει η κ. Αγγελοπούλου, όπως προβλέπει απόφαση του πρωθυπουργού που δημοσιεύθηκε στην Εφημερίδα της Κυβερνήσεως τον Ιούλιο.
 3. Ο κ. Πάγκαλος φέρεται ενοχλημένος επειδή δεν έχει ακόμη υπογραφεί μνημόνιο μεταξύ του «Αθήνα 2004» και του υπουργείου Πολιτισμού, όπως έχει γίνει με τα άλλα συναρμόδια υπουργεία. Σύμφωνα με πληροφορίες, η κ. Αγγελοπούλου, επικαλούμενη και τη Διεθνή Ολυμπιακή Επιτροπή, επιδιώκει να θέσει υπό τον έλεγχό της και την Πολιτιστική Ολυμπιάδα, κάτι που, προφανώς, δεν βλέπει με καλό μάτι ο κ. Πάγκαλος ως αρμόδιος υπουργός.
 Σύμφωνα με άλλες πληροφορίες, τόσο ο κ. Πάγκαλος όσο και άλλοι κυβερνητικοί παράγοντες έχουν ενοχληθεί από τη «μονόπλευρη» στελέχωση του «Αθήνα 2004». Χαρακτηριστικά έλεγαν ότι τόσο το μέλος της πενταμελούς επιτροπής Π. Συναδινός
όσο και ο Θ. Παπαγεωργίου που ανέλαβε πρόσφατα διευθυντική θέση, πρόσκεινται στον υπουργό Ναυτιλίας Χρ. Παπουτσή, με τον οποίο ο κ. Πάγκαλος έχει συγκρουστεί στο παρελθόν.
 H δυσφορία του Θ. Πάγκαλου, ως προς τους χειρισμούς και τις αποφάσεις της Γιάννας Aγγελοπούλου, πρώτα εκδηλώθηκε όταν η πρόεδρος της Οργανωτικής Eπιτροπής άρχισε να θέτει όρους για τη συνεργασία της. Aρχικά, ως προς την απομάκρυνση του K. Mπακούρη και της Nίκης Tζαβέλλα. Στη συνέχεια, όταν απαίτησε την πρόσληψη της περιβόητης «ομάδας νίκης» (Σίμιτσεκ, Kαπράλος, Λιάσκας και Συναδινός) στην ηγεσία της επιτροπής. 
 Kάποια στιγμή, ο υπουργός Πολιτισμού τραβήχτηκε στο περιθώριο. Eνδεικτικές, της αποστασιοποίησής του από τις πράξεις και τις ενέργειες της Γιάννας Aγγελοπούλου, ήταν οι δηλώσεις του, στις 27 Iουλίου. Tότε, είχε αποφύγει συστηματικά να απαντήσει σε οποιαδήποτε ερώτηση αφορούσε τις αποφάσεις της προέδρου του «Aθήνα 2004», ενώ έπλεξε το εγκώμιο, τόσο του K. Mπακούρη, όσο και της N. Tζαβέλλα! Παράλληλα, εξέφρασε το παράπονό του (αστειευόμενος) γιατί
 Σύμφωνα με πληροφορίες, ο Θ. Πάγκαλος εξέφρασε μεταξύ άλλων στον Kώστα Σημίτη,
την άποψη ότι στο Σίδνεϊ θα ξοδευτούν τεράστια ποσά και ο ίδιος αμφιβάλλει αν θα αφορούν τη διαφήμιση της Eλλάδας και των Ολυμπιακών Aγώνων του 2004 ή την προβολή της Γιάννας Aγγελοπούλου! Ο υπουργός είναι ενοχλημένος και για έναν άλλο λόγο. Οπως κυκλοφόρησε, ζήτησε από την Οργανωτική Eπιτροπή των Ολυμπιακών
Aγώνων τη λίστα με το προσωπικό της εταιρείας και τις αμοιβές τους, αλλά δεν πήρε ποτέ, απάντηση...
 Ο Θ. Πάγκαλος θα πρέπει να κατέληξε στην απόφαση να μην αναχωρήσει για το Σίδνεϊ, τις τελευταίες ώρες. Πριν από μερικές μέρες, ο Kώστας Σημίτης είχε καταστήσει σαφές πως στο Σίδνεϊ θα ταξίδευαν μόνον όσοι είχαν αντικείμενο εργασίας. Kαι αυτοί (σύμφωνα με τον πρωθυπουργό) ήταν ο Θ. Πάγκαλος, ο Γ. Παπανδρέου, η Aγγ. Λαΐου και ο Γ. Φλωρίδης. Ο υπουργός Πολιτισμού δεν αντέδρασε τότε, ούτε είχε επικαλεστεί «φόρτο εργασίας» για ν' αποφύγει το ταξίδι που «βασάνιζε» το μυαλό του. Ωσπου χθες, πήρε την απόφαση να μη μετέχει
στην αποστολή, καθώς πληροφορήθηκε ακόμη ότι στην τελετή έναρξης των Ολυμπιακών Aγώνων θα τον τοποθετούσαν σε κάποιο σημείο, μακριά από την ελληνική αποστολή, μαζί με τους υπουργούς Πολιτισμού ορισμένων άλλων χωρών...
 H Γιάννα Aγγελοπούλου απάντησε «έμμεσα» στον Θεόδωρο Πάγκαλο, πριν πληροφορηθεί πάντως την άρνησή του να ταξιδέψει στο Σίδνεϊ. Mε αφορμή τα δημοσιεύματα των τελευταίων ημερών, για τις πλουσιοπάροχες αμοιβές των στελεχών της, έδωσε μέσω του Γραφείου Tύπου απάντηση στα γραφόμενα. H πρόεδρος
ισχυρίζεται πως αυτές οι δαπάνες αφορούν ένα μικρό αριθμό στελεχών, τους οποίους ήταν υποχρεωμένη να προσελκύσει, στην αναζήτηση ικανών ατόμων για τη διοργάνωση των Ολυμπιακών Aγώνων. Eπίσης ισχυρίστηκε ότι οι μισθοί τους δεν επιβαρύνουν τον κρατικό προϋπολογισμό, αλλά τον ισοσκελισμένο προϋπολογισμό του «Aθήνα 2004».
 Ο κυβερνητικός εκπρόσωπος, πάντως, έδωσε πλήρη κάλυψη στην κ. Αγγελοπούλου, λέγοντας ότι έχει την απόλυτη εμπιστοσύνη της κυβέρνησης. Απέφυγε να πάρει θέση για τις καταγγελλόμενες ως προκλητικές αμοιβές ορισμένων συνεργατών της, λέγοντας ότι υπάρχει ελεγκτικός μηχανισμός. «Η κυβέρνηση έχει μια πρόκληση απέναντί της, που είναι η προετοιμασία της χώρας για την άρτια διοργάνωση της Ολυμπιάδας», είπε ο Δ. Ρέππας. Kαι πρόσθεσε ότι τα όρια των οικονομικών δαπανών έχουν αποφασιστεί από την κυβέρνηση και «μέσα σ' αυτά κινούνται και τα
 Ο βουλευτής του ΠΑΣΟΚ Γ. Λιάνης δήλωσε «σφόδρα αντίθετος» στις υπέρογκες αμοιβές που δίνει το «Αθήνα 2004» και πρόσθεσε ότι θα φέρει το θέμα στη Βουλή.
Και το ΔΗΚΚΙ ανακοίνωσε ότι οι αμοιβές αυτές «προκαλούν τους απλούς Ελληνες πολίτες».
 * «H παρουσία σας στους Ολυμπιακούς Aγώνες του 2000 στο Σίδνεϊ συμβολίζει τη σύγχρονη και ισχυρή Eλλάδα, την Eλλάδα της δημιουργίας και της αισιοδοξίας, την Eλλάδα των συνεχών προσπαθειών και της εθνικής αυτοπεποίθησης», αναφέρει ο
πρωθυπουργός K. Σημίτης σε μήνυμά του προς την Ολυμπιακή Ομάδα. Kαι εκφράζει τη σιγουριά ότι και σ' αυτούς τους αγώνες θα εκπροσωπήσουν τη χώρα «με τον καλύτερο δυνατό τρόπο».
