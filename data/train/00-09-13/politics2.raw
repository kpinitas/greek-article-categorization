Δεν μεταβάλλει τη θέση της στο θέμα των διαπλεκομένων η κυβέρνηση, όπως είπε ο
πρωθυπουργός χθες στους στενούς συνεργάτες του. Θα κινηθεί, δηλαδή, στη «γραμμή» που ο ίδιος καθόρισε με όσα είπε πρόσφατα στη Θεσσαλονίκη.
 Βασικός στόχος της είναι να αφαιρέσει κυρίως από τη Ν.Δ. επιχειρήματα ότι αποφεύγει να θεσπίσει κανόνες που θωρακίζουν την πολιτεία έναντι της διαπλοκής. Γι' αυτό και θα αποδεχθεί να τεθεί στο υπό αναθεώρηση Σύνταγμα σχετική διάταξη, με την οποία φαίνεται ότι συμφωνούν όλα τα κόμματα, αν και ορισμένα τη θεωρούν ανεπαρκή.
 Σύμφωνα με πληροφορίες, ο κ. Σημίτης είπε ότι η πολιτική εξουσία οφείλει να οριοθετεί τις σχέσεις της με την οικονομική θέτοντας «κανόνες στο παιχνίδι». Kαι αυτό κάνει -συνέχισε- η κυβέρνηση. Ο πρωθυπουργός πρόσθεσε ότι καμία κυβέρνηση δεν πρέπει να γίνεται μέρος του προβλήματος, παίρνοντας το μέρος της
 Ο κυβερνητικός εκπρόσωπος απέδωσε στα εσωκομματικά προβλήματα της Ν.Δ. τις επιθέσεις του κ. Καραμανλή εναντίον της κυβέρνησης γι' αυτό το θέμα. «Προσπαθεί να συγκαλύψει την προγραμματική και πολιτική ένδεια της παράταξής του. Ο βίος και η πολιτεία της Ν.Δ., που είναι συνώνυμα της αδιαφάνειας και της εξάρτησης από οικονομικές εξουσίες, δεν επιτρέπουν στην ηγεσία της τέτοια πολιτική συμπεριφορά» είπε ο Δ. Ρέππας.
 Αναπτύσσοντας τη θέση της κυβέρνησης στο θέμα που έχει εγερθεί, ο κ. Ρέππας είπε ότι «συγκρούονται οικονομικά, ιδιωτικά συμφέροντα. Και η πολιτική δεν μπορεί να είναι διαχειριστής αυτής της σύγκρουσης. Ούτε οι πολιτικοί είναι δυνατό να τοποθετούνται σε μια πλευρά μεταξύ όλων αυτών που συγκρούονται». Μάλιστα, πρόσθεσε ότι ίσως θα πρέπει να προβλεφθεί στο Σύνταγμα ότι οι υπουργοί αλλά και οι βουλευτές «δεν πρέπει να έχουν τη δυνατότητα να απασχολούνται αμέσως ή εμμέσως σε ΜΜΕ. Να μην μπορούν να τα εκπροσωπούν ενώπιον δικαστικών ή διοικητικών αρχών» είπε και η κατακλείδα της φράσης του ερμηνεύεται ως αιχμή για τον πρόεδρο του ΣΥΝ, Ν. Κωνσταντόπουλο.
 Ο κ. Ρέππας εμφανίστηκε επιφυλακτικός έναντι της πρότασης να αποκλείονται από την ιδιοκτησία των μέσων ενημέρωσης και οι συγγενείς επιχειρηματιών που αναλαμβάνουν έργα ή προμήθειες του Δημοσίου, λέγοντας ότι αυτό παραπέμπει στην
«οικογενειακή ευθύνη». Ομως, όταν δημοσιογράφοι παρατήρησαν ότι τέτοια πρόταση
έχουν διατυπώσει στελέχη του ΠΑΣΟΚ (Γιαννόπουλος, Σκανδαλίδης) ο κ. Pέππας πρόσθεσε: «Αν κάποιοι προτείνουν να εγκαθιδρύσουμε την αρχή της οικογενειακής ευθύνης, να το συζητήσουμε κι αυτό. Δεν ισχύει πουθενά στην Ευρώπη. Ολα αυτά συζητιούνται» και παρέπεμψε στη συζήτηση που γίνεται στην αρμόδια επιτροπή της
Ο εκπρόσωπος Tύπου της N.Δ. Θ. Pουσόπουλος κατηγόρησε την κυβέρνηση ότι κωφεύει ακόμη και στις καταγγελίες νυν και πρώην υπουργών για τη διαπλοκή. Kαι
την κάλεσε να απαντήσει γιατί απορρίπτει τις προτάσεις της N.Δ. για τη θωράκιση του πολιτεύματος.
