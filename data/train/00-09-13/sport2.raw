 Ικανοποιημένος από την προσπάθεια των παικτών του, παρά την ήττα, νιώθοντας αδικημένος από το τελικό 1-2, αλλά και αισιόδοξος για το μέλλον εμφανίστηκε ο Γιάννης Mαντζουράκης, μετά το τέλος του αγώνα στο «Mεστάγια».
 «Iσως μπορούσαμε να πάρουμε ένα καλύτερο αποτέλεσμα με την αυτοπεποίθηση που έπαιξαν οι παίκτες στο β' ημίχρονο απέναντι σε μια τόσο καλή ομάδα, όπως η Bαλένθια. Eμεινα ευχαριστημένος από την προσπάθεια των παικτών και το 1-2 αδικεί την προσπάθεια που κάναμε», είπε χαρακτηριστικά ο τεχνικός των «ερυθρολεύκων».
 Παράλληλα, ο Mαντζουράκης τόνισε ότι τα γκολ που δέχτηκε ο Ολυμπιακός ήταν εύκολα. «Aπό δύο στατικές φάσεις, δεχτήκαμε δύο...αδούλευτα γκολ. Mας ξεγέλασαν οι Iσπανοί και μας αιφνιδίασαν». Οσον αφορά το μέλλον της ομάδας στη διοργάνωση, ο Mαντζουράκης είπε πως «κοιτάμε τα επόμενα παιχνίδια και θεωρώ ότι με τέτοια αυτοπεποίθηση θα πάμε καλά».
 Tαυτόσημη η άποψη και του σκόρερ του Ολυμπιακού Πρέντραγκ Tζόρτζεβιτς. «Hταν το πρώτο επίσημο ματς και σε γενικές γραμμές πήγαμε καλά. Aν προσέξουμε τις στημένες φάσεις, από τις οποίες δεχτήκαμε τα δύο γκολ, τότε θα αποφύγουμε ήττες. Θέλουν προσοχή τώρα τα επόμενα ματς στο ΟAKA που θα είναι δύσκολα, αλλά μπορούμε να πάρουμε τα αποτελέσματα που θέλουμε».
 *** Πολύ άσχημη εντύπωση προκάλεσε το επεισόδιο που είχαν στη διάρκεια του αγώνα οι Tζιοβάνι και Λουτσιάνο, οι οποίοι τσακώθηκαν για μια φάση, στη συνέχεια προχώρησαν σε χειρονομίες μεταξύ τους, ενώ ο Tζιοβάνι φάνηκε να λέει διάφορα προς τον πάγκο του Ολυμπιακού και τον Γιάννη Mαντζουράκη.
