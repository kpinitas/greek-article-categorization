 Δεκαοκτώ χρόνια αγώνα να διώξουν το βενζινάδικο-«βόμβα» μέσα από τα πόδια τους «δικαιώθηκαν», χθες, μέσα σε λίγα δευτερόλεπτα με τον πιο τραγικό τρόπο. Οσα χρειάστηκε για να γίνει η έκρηξη στο πρατήριο υγρών καυσίμων της «Euro Οil».
 Οσο χρειάστηκε για να χάσει τη ζωή του ένας 21χρονος υπάλληλος, να χαροπαλεύει
ένας 27χρονος και να τραυματιστούν ελαφρά άλλοι δύο άνθρωποι.
 Ηταν 12.30 το μεσημέρι. Στη γειτονιά στα Κάτω Πατήσια όλα κυλούσαν κανονικά. Ο
οδηγός βυτιοφόρου Δημήτρης Κρέτσης είχε μόλις μπει στο πλυντήριο του πρατηρίου
υγρών καυσίμων, στη συμβολή των οδών Ρεγκούκου και Νιρβάνα, όταν ξαφνικά όλα ανατράπηκαν και έκανε την εμφάνισή της η πύρινη κόλαση.
 Τεράστιες φλόγες, αλλεπάλληλες εκρήξεις, τρόμος και πανικός. Ανθρωποι αλλόφρονες να προσπαθούν να σβήσουν τη φωτιά. Να σώσουν τον 27χρονο οδηγό του βυτιοφόρου που καιγόταν αβοήθητος μπροστά στα έντρομα μάτια τους. Να ακούνε ανήμποροι τα ουρλιαχτά του 21χρονου Κωνσταντίνου Βαρδάκου, δίπλα στο φλεγόμενο
 «Είδα σταματημένο το βυτιοφόρο στο πλυντήριο. Ανάμεσα σε αυτό και σε ένα άλλο επιβατικό αυτοκίνητο υπήρχε μια εστία φωτιάς που επεκτάθηκε και στο επιβατικό και στο βυτιοφόρο. Ακούστηκαν τρεις εκρήξεις. Είδα έναν άνθρωπο που καιγόταν να βγαίνει έξω από το πλυντήριο ουρλιάζοντας. Αμέσως έτρεξα και ειδοποίησα την
Πυροσβεστική», λέει η Δήμητρα Τάσιου, υπάλληλος αλυσίδας σουπερμάρκετ, που βρίσκεται ακριβώς απέναντι.
 Μέσα σε λίγα λεπτά ισχυρές δυνάμεις της Πυροσβεστικής Υπηρεσίας έσπευσαν στην περιοχή, που είχε μετατραπεί σε βομβαρδισμένο τοπίο, τη στιγμή που αστυνομικοί
απέκλειαν την περιοχή από τους κατοίκους. Επί μία ώρα 250 πυροσβέστες, που έσπευσαν στο σημείο με 48 οχήματα, έδιναν μάχη με τις φλόγες. Ασθενοφόρα που έσπευσαν στην περιοχή μετέφεραν τον 27χρονο οδηγό με καθολικά εγκαύματα στο Γενικό Κρατικό Αθηνών, όπου νοσηλεύεται σε κρίσιμη κατάσταση, καθώς και τους δύο ελαφρά τραυματίες, τα στοιχεία των οποίων δεν έχουν γίνει γνωστά. Οταν τελικά η πυρκαγιά σβήστηκε, οι πυροσβέστες ανέσυραν το απανθρακωμένο πτώμα του
 «Δεν ξέρω τι έγινε. Δεν μπορώ να σας πω τίποτα. Το μόνο που γνωρίζω είναι ότι είχαμε παραγγείλει αμόλυβδη. Τώρα αν ήταν αυτό το βυτιοφόρο που την έφερε, δεν
ξέρω», λέει έντρομη η σύζυγος του υπεύθυνου του πρατηρίου, που κλειδώνει τα τελευταία γραφεία και φεύγει. «Μη με ρωτάτε για τους νεκρούς και τους τραυματίες. Δεν γνωρίζω ποιοι είναι».
 Στη γειτονιά επικρατεί πανικός. Οι κάτοικοι της παρακείμενης πολυκατοικίας, που είδαν τις φλόγες να γλείφουν τα μπαλκόνια τους, δεν μπορούν να πιστέψουν ότι βγήκαν σώοι από τα σπίτια τους, που υπέστησαν σημαντικές ζημιές.
 «Δεν είδα τι έγινε. Εγώ καθόμουν στο σαλόνι. Ξαφνικά άκουσα μια φίλη της αδελφής μου να φωνάζει έντρομη "φωτιά". Πετάχτηκα στο μπαλκόνι να δω τι συνέβαινε. Πυκνοί καπνοί, φλόγες. Εκλεισα την μπαλκονόπορτα και έφυγα τρέχοντας. Ευτυχώς πριν σπάσουν τα τζάμια από τις δεύτερες εκρήξεις», περιγράφει ο Μιχάλης Λένης, που φιλοξενείται στο σπίτι της αδελφής του. «Οταν γυρίσαμε, είδαμε τις ζημιές. Ευτυχώς ήταν οι κολόνες που κράτησαν τα κομμάτια του βυτιοφόρου από το να μην εκτιναχθούν στα σπίτια μας. Αν η έκρηξη γινόταν το βράδυ όμως, τι θα γινόταν. Το πρατήριο είναι ανοιχτό όλο το 24ωρο. Οι ζημιές φτιάχνονται. Να είμαστε καλά και θα γίνουν όλα όπως πριν. Ο άνθρωπος που σκοτώθηκε όμως δεν γυρίζει πίσω».
 «Καθόμουν στον υπολογιστή όταν προκλήθηκε φωτιά. Είδαμε το βυτιοφόρο που είχε μπει στο πλυντήριο. Ακούσαμε κάποιον να φωνάζει "όπα όπα". Βγήκαμε στο μπαλκόνι και είδαμε έναν άνθρωπο να καίγεται και κάποιους άλλους να τρέχουν μακριά και να του φωνάζουν πέσε κάτω. Ακούστηκαν αλλεπάλληλες εκρήξεις. Ολα έγινα μέσα σε δευτερόλεπτα. Πήρα την κόρη μου αγκαλιά και τη γυναίκα μου και κατεβήκαμε αμέσως κάτω», λέει αναστατωμένος ακόμη ο Γιάννης Κατσούλας.
 «Πριν από 18 χρόνια, όταν φτιάχτηκε η πολυκατοικία, μας είχαν πει ότι το διπλανό οικόπεδο θα γινόταν πάρκο. Ωσπου μια μέρα είδαμε το βενζινάδικο. Βέβαια δεν ήταν τόσο μεγάλο. Τα τελευταία δύο χρόνια, που άλλαξε ιδιοκτήτη, το
πρατήριο επεκτάθηκε», εξηγεί η Μαρία Καλογιάννη, μια από τις πρώτες ενοίκους της πολυκατοικίας.
 «Με τον προηγούμενο ιδιοκτήτη είχαμε σοβαρά προβλήματα. Είχαμε μαζέψει υπογραφές, είχαμε κινηθεί δικαστικά. Κανένα αποτέλεσμα», συμπληρώνει ο Ανδρόνικος Καλλίρης. «Αντίθετα, είχαμε μεγαλύτερα προβλήματα. Δεχόμασταν απειλητικά τηλεφωνήματα, φραστικές απειλές. Ακόμη και επιθέσεις. Είχε καταστρέψει το αυτοκίνητο του πατέρα μου με οξύ».
 «Eχουμε κάνει αγώνες, χωρίς κανένα αποτέλεσμα. Και δεν είναι ένα το βενζινάδικο. Είναι τρία γύρω από το ίδιο τετράγωνο», επισημαίνουν όλοι. «Ζούμε
πάνω από τρεις βόμβες που είναι έτοιμες να εκραγούν. Ο Θεός να μας φυλάει», λένε και αναρωτιούνται τι συνέβη.
 Mέχρι αργά το βράδυ ακούγονταν διάφορα σενάρια. Κανείς όμως δεν ξέρει τα ακριβή αίτια της τραγωδίας, αφού ακόμη και ο ιδιοκτήτης Βασίλης Αναστασόπουλος
