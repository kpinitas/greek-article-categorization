Σήμα κινδύνου προς τους διαμένοντες στην Ελλάδα σχετικά με τις θανάσιμες επιπτώσεις από τη χρήση τού «έκσταση», το οποίο πλέον κυκλοφορεί σε συνθέσεις εμπλουτισμένες πολλές φορές από θανατηφόρα δόση στρυχνίνης, εκπέμπει με ανακοίνωσή του το υπουργείο Υγείας, επικαλούμενο επίσημα στοιχεία του αντίστοιχου βρετανικού υπουργείου. 
 Το υπουργείο Υγείας αξιολογεί ως ιδιαίτερα σημαντική την πληροφορία της αύξησης των θανάτων σε ορισμένες ευρωπαϊκές χώρες δεδομένου ότι η παράνομη διακίνηση χαπιών «έκσταση» είναι δύσκολα ελεγχόμενη, γίνεται και από τουρίστες, ενώ είναι ουσία μη ανιχνεύσιμη από τα συνήθη μέσα και υπάρχουν πολλές απομιμήσεις της μορφής του ναρκωτικού. 
 Η σημασία της πληροφορίας εντείνεται και από τα συμπεράσματα της ετήσιας έκθεσης του Ερευνητικού Πανεπιστημιακού Ινστιτούτου Ψυχικής Υγιεινής για το 1999, στην οποία τονιζόταν η αύξηση της χρήσης «έκσταση» στην Ελλάδα, που έχει
συνδεθεί με τους χώρους διασκέδασης των νέων σε σημείο να μην υστερεί από τα ευρωπαϊκά «στάνταρ», καθώς και η αντίληψη πως πρόκειται για ακίνδυνο ναρκωτικό. Παράλληλα, διαπιστωνόταν πως 3, 1% των μαθητών και 1, 2% των νεαρών ενηλίκων 18-24 ετών δηλώνουν χρήση «έκστασης» και μάλιστα το 35% στο γήπεδο και το 27% στο σχολείο. Επίσης, το «έκσταση» εμφανίζεται δημοφιλές ως ουσία έναρξης της χρήση μεταξύ των εφήβων (5, 9%). 
 Το βρετανικό υπουργείο Υγείας (επισημαίνει πως σχεδόν όλη η ποσότητα «έκσταση»
εισάγεται από την Ολλανδία) προειδοποίησε τους χρήστες πως στην Ολλανδία κατασχέθηκε «έκσταση» (με χρώμα κίτρινο και σκούρες καφέ κηλίδες χωρίς λογότυπο, διαμέτρου 9 χιλιοστών και πάχους 4, 4), που περιείχε 8 μιλιγκράμ στρυχνίνης, η οποία χρησιμοποιείται στα ποντικοφάρμακα και είναι θανατηφόρα για τον άνθρωπο σε δοσολογία 5 με 15 μιλιγκράμ. Η στρυχνίνη απορροφάται γρήγορα από το στόμα και οι τοξικές αντιδράσεις εμφανίζονται μέσα σε 10 με 30 λεπτά, ενώ δεν υπάρχει γνωστό αντίδοτο.
 Τα συμπτώματα ξεκινούν με ανησυχία, φόβο, υπεραιευσθησία των αισθήσεων. Ακολουθούνται από μυϊκούς σπασμούς, σκλήρυνση των μυών, υπερβολικές αντιδράσεις των τενόντων. Είναι πιθανή η εμφάνιση επαναλαμβανόμενων σπασμών σε
παροξυσμό, που διαρκούν από 30 δευτερόλεπτα έως 2 λεπτά και οι οποίοι μπορούν να προκληθούν από ερεθίσματα, όπως ένα άγγιγμα ή κάποιον ήχο. Συνιστάται η άμεση εξασφάλιση καθαρού αέρα, η παροχή οξυγόνου και σε περιπτώσεις έντονων μυϊκών σπασμών πιθανόν να μην ενεργούν τα σπασμολυτικά φάρμακα και να επιβάλλεται η παράλυση του ασθενούς για την εφαρμογή ενδοτραχειακού σωλήνα. 
 Kαι ξαφνικά η Λέσβος που κατά την Aστυνομία «δεν είχε πρόβλημα ναρκωτικών», παρά τους περισσότερους από δέκα νεκρούς από ηρωίνη τα τελευταία δύο χρόνια, ανακάλυψε όχι μόνο χρήστες, αλλά και... εμπόρους ηρωίνης! 
 Aργά το βράδυ προχθές Δευτέρα ύστερα από έφοδο στο σπίτι της 78άχρονης Eιρήνης
Aντωνίου, βρέθηκαν κρυμμένα μέσα στην καμινάδα 238 γραμμάρια κατεργασμένο χασίς και 248 γραμμάρια καθαρής ηρωίνης. Iδιοκτήτης των ουσιών ήταν ο 28χρονος
εγγονός της 78χρονης, Σταύρος Λεμονιάς του Γεωργίου. Ο οποίος και χθες το πρωί
 Aς σημειωθεί ότι είναι η πρώτη φορά που στη Λέσβο συλλαμβάνεται κάτοχος ηρωίνης ποσότητας μεγαλύτερης μονοψήφιου αριθμού γραμμαρίων! 
