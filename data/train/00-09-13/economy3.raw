 Με μερίδια από 45% έως και 65% ελέγχονται σήμερα από τους βασικούς τους μετόχους οι περισσότερες επιχειρήσεις της Σοφοκλέους. 
 Υπάρχουν, ωστόσο, περίπου 50 εταιρείες, κυρίως από την Παράλληλη Αγορά, των οποίων οι μετοχές παραμένουν σε μεγάλο βαθμό συγκεντρωμένες στα χέρια λίγων βασικών μετόχων. Στον αντίποδα, ο αριθμός των εταιρειών που χαρακτηρίζονται από ευρύτατη έως καθολική διασπορά των τίτλων τους στο επενδυτικό κοινό δεν υπερβαίνει τις 26, με τις περισσότερες, πάντως, να αποτελούν ούτως ή άλλως πολυμετοχικές επιχειρήσεις. 
 Η λίστα με τα ποσοστά των βασικών μετόχων που δόθηκε προχθές στη δημοσιότητα από τη διοίκηση του Χρηματιστηρίου, μπορεί να μην αντικατοπτρίζει με απόλυτη διαφάνεια την πραγματική κατάσταση που επικρατεί στα μετοχολόγια των εισηγμένων, πλην όμως επιβεβαιώνει το -εν πολλοίς αναμενόμενο- συμπέρασμα πως η ελληνική οικονομία αρχίζει να βιώνει πλέον την εποχή των πολυμετοχικών επιχειρήσεων. 
 Οπως είναι φυσικό, η εκρηκτική άνθιση του χρηματιστηριακού θεσμού τα προηγούμενα χρόνια, με αποκορύφωμα το 1999, διαδραμάτισε το σπουδαιότερο ρόλο ώστε οι μετοχές να βγουν από τα «σεντούκια» των επιχειρηματιών και των ολίγων επενδυτών, και να διαχυθούν σε ένα ευρύτερο κοινό που, σύμφωνα με τα διαθέσιμα
 Οι επιχειρηματίες βρέθηκαν μπροστά σε φαινόμενα πρωτοφανούς ζήτησης μετοχών από το επενδυτικό κοινό, και από ό,τι αποδεικνύεται σήμερα, δεν ήταν λίγοι εκείνοι που ενέκυψαν στον «πειρασμό» να ρευστοποιήσουν σημαντικά μερίδια από την ίδια συμμετοχή τους στις επιχειρήσεις τους. Ειδικά στις επιχειρήσεις του κατασκευαστικού κλάδου, οι μεταβολές των μεριδίων των μεγαλομετόχων είναι εντυπωσιακές, αφού στην πλειονότητά τους πλέον οι εταιρείες ελέγχονται με μερίδια 40-50%. Είναι χαρακτηριστικές οι περιπτώσεις της Μηχανικής (ο Π. Εμφιετζόγλου ελέγχει την εταιρεία με 33, 16%), της Βιοτέρ, της ΓΕΚ, του Γνώμωνα, της Ψαλλίδας-Εδραση, της Παντεχνικής κ.ά. 
 Ιδια περίπου εικόνα επικρατεί και στον κλάδο της κλωστοϋφαντουργίας, αλλά και σε αρκετές μικρές επιχειρήσεις, των οποίων οι ιδιοκτήτες έσπευσαν να καλύψουν την υπερβάλλουσα ζήτηση από τα δικά τους χαρτοφυλάκια. 
 Οι εταιρείες, αυτές, ωστόσο, των οποίων οι ιδιοκτήτες μην πιστεύοντας ούτε οι ίδιοι στις προοπτικές τους τις «ξεπούλησαν», αποτελούν τη μειοψηφία. Υπάρχουν,
βέβαια αρκετές ακόμη επιχειρήσεις που χαρακτηρίζονται από (φαινομενική) ευρεία
διασπορά τίτλων, όπως οι τράπεζες Εθνική, Εμπορική, Αlpha, Ελλάδος, Εγνατία, Πειραιώς, Τέλεσις ή από τη φύση τους πολυμετοχικές ναυτιλιακές εταιρείες ΑΝΕΚ και Μινόαν. Αποτελούν όμως «υγιείς» περιπτώσεις, δεδομένου ότι οι περισσότερες
εξ αυτών είναι αποδεδειγμένα ισχυρές επιχειρήσεις. Θα πρέπει όμως να επισημανθεί ότι τα περιορισμένα ποσοστά ελέγχου που εμφανίζονται να κατέχουν μεγαλομέτοχοι τραπεζικών ιδρυμάτων ή μεγάλων επιχειρήσεων, δεν ανταποκρίνονται
στην πραγματικότητα. Και τούτο καθώς οι περισσότεροι εξ αυτών συνηθίζουν -σίγουρα όχι προς χάριν της διαφάνειας- να «σπάνε» τα ποσοστά σε μικρότερα κομμάτια (από 3% ή 5%) και να τα «χρεώνουν» σε off-shore εταιρείες, αποφεύγοντας αφενός τη φορολόγηση, και αφετέρου την υποχρέωση δημοσιοποίησης των μεριδίων τους. 
 Αν όμως ένα μεγάλο μέρος των εισηγμένων εταιρειών διακρίνεται από ευρεία διασπορά μετοχών στην αγορά, ένα άλλο, αξιοσέβαστο κομμάτι (περίπου 50 εταιρείες), χαρακτηρίζεται από υπερβολική συγκέντρωση τίτλων στους ιδιοκτήτες.
Κατά κύριο λόγο αυτές οι εταιρείες (που συναντώνται περισσότερο στην Παράλληλη
