Στερεο-φονικά ΔHMHTPHΣ ANAΣTAΣΟΠΟYΛΟΣ Στα χρόνια του '80 η αυστραλέζικη σκηνή σήμαινε δυο πράγματα, τους κόμικς εφιάλτες των Birthda yPart yκαι το πολιτικοποιημένο πανκ των Saints. Εκείνους τους καιρούς ξεπρόβαλλαν και οι Go Betweens με έναν ήχο που χρωστούσε τόσο στη φολκ του '60 όσο και στον δυναμισμό του πανκ και στίχους καθαρής ποίησης. Σαν ένα παράξενο συγκρότημα μελαγχολικής κιθαριστικής ποπ, έπαιζαν σε συναυλίες με τους REM και τους Bad Seeds, παραμένοντας πάντα στην αφάνεια ως ένα καλτ συγκρότημα. Τώρα επιστρέφουν στα πράγματα με το νέο άλμπουμ «Τhe Friends Οf Rachel Worth». Αθεράπευτα ρομαντικοί συνεχίζουν τον ίδιο ήχο, απλές σχεδόν γυμνές μελωδίες, διάσπαρτη μελαγχολία και πικρό χιούμορ. Ενα συγκρότημα στοιχειωμένο από τα φαντάσματα των παλιών ερώτων, της ερήμου της ενδοχώρας, της μουσικής του Κας και του Ντίλαν. Ο Γκραντ Μακ Λέναν και ο Ρόμπερτ Φόρστερ δεν έχουν αλλάξει εδώ και μια εικοσαετία. Συνεχίζουν τη μοναχική πορεία τους, γράφοντας χαμηλόφωνα άλμπουμ άψογης αισθητικής. Η Ρωσία μπορεί να καταρρέει ως υπερδύναμη, όμως η παρακμή της φαίνεται να γεννάει μια νέα μουσική σκηνή. Μέχρι τώρα οι Ρώσοι είχαν ξεμείνει στην δεκαετία του '70 και μιμούνταν ένα άθλιο χαρντ ροκ, ενώ η αβαντγκάρντ επέμενε στην πλήξη ενός κακοχωνεμένου πανκ. Οι καινοτόμοι Kemopetrol σπάνε επιτέλους την παράδοση και τολμούν να παίξουν σύγχρονη ποπ, σαν αυθεντική λονδρέζικη μπάντα.  - Στο ντεμπούτο τους, με τίτλο «Slowed Down» (ΒΜG), οι Κemopetrol, κλέβουν από το τριπ χοπ, βουτάνε σε πειραματικά άμπιεντ κομμάτια, ανακατεύουν τους υπολογιστές με ροκ στοιχεία και όλα αυτά κάτω από την εξαίσια φωνή της Laura Narhi. Σίγουρα δεν είναι ριζοσπαστικό αλλά είναι ένα γλυκό μελαγχολικό άλμπουμ, που αφήνει υποσχέσεις για το μέλλον.  - «UNCHAINED SPIRIT»- BUJU BANTΟN (Hitch H yke): «Οπως ακριβώς εξηγεί ο τίτλος, είμαι ένα πνεύμα χωρίς αλυσίδες, ένα ελεύθερο πνεύμα και σκοπός μου είναι να σιγουρευτώ ότι η δουλειά μου θα διαχυθεί σε όλο τον κόσμο για να ικανοποιήσει τη μουσική και πνευματική πείνα, να μας φέρει κοντά στην ελευθερία και στην επιθυμία μας να ενωθούμε σε μια κοινότητα. Ο Buju Banton είναι η νέα φωνή από την Τζαμάικα, το όνομά του παραπέμπει στους αντάρτες που μάχονταν ενάντια στο βρετανικό αποικιοκρατικό στρατό. Η δική του εκδοχή της ρέγγε, δεν έχει τίποτα από την παθητικότητα και την υποτονικότητα της μουσικής. Είναι περισσότερο μια πολεμική κραυγή, που την κάνουν πιο έντονη σύμμαχοι όπως ο Μπιλ Χάμοντ ή οι Rancid. - SUBTERRANEAN HITZ VΟL 3- THE ILL SCHΟΟL (Εros): Ο λόγος ύπαρξης του άλμπουμ ξεκαθαρίζεται στο οπισθόφυλλο. Η συλλογή είναι γεμάτη από τις δημιουργίες όσων νιώθουν το χιπ χοπ να τρέχει στις φλέβες τους, που αντιτίθεται στις εμπορικές μαλακίες της ραπ. Οσο για τη μουσική, σχεδόν άγνωστα ονόματα όπως ο Mr Dead ή οι Mentol Nomad, που κινούνται στην αντεργκράουντ σκηνή, εκτοξεύουν από δαιμονισμένο σκληρό χιπ χοπ μέχρι αισθαντικά μελωδικά κομμάτια. Μια απάντηση στα λαμέ κουστούμια και τις ιλουστρασιόν παραγωγές των σουπερστάρ ράπερς.
