 Η σύγχυση παραμένει στα Σκόπια, σχετικά με τα αποτελέσματα των δημοτικών εκλογών της περασμένης Κυριακής, γεγονός που εκμεταλλεύεται ιδιαίτερα η αντιπολίτευση της χώρας, για να δημιουργεί αρνητικό κλίμα σε βάρος της κυβέρνησης του Λιούπτσο Γκεοργκίεφσκι.
 Προχθές το βράδυ η Κεντρική Εκλογική Επιτροπή έδωσε στη δημοσιότητα ένα τμήμα των αποτελεσμάτων και συγκεκριμένα για 63 δήμους, από τους οποίους αναφέρεται ότι 7 κερδίζουν το VMRΟ με τη Δημοκρατική Αλτερνατίβα, 7 το μέτωπο της αντιπολίτευσης, 6 το ριζοσπαστικό αλβανικό κόμμα DPA και έναν το δεύτερο αλβανικό κόμμα PDP, ενώ 33 δήμοι πηγαίνουν στο δεύτερο εκλογικό γύρο στις 24 Σεπτεμβρίου και στους υπόλοιπους θα χρειαστεί μάλλον να επαναληφθεί η διαδικασία του πρώτου γύρου.
 Τα αποτελέσματα αυτά όμως, τα οποία λόγω του προχωρημένου της ώρας που δόθηκαν
δεν έγιναν ευρέως γνωστά, δεν βελτιώνουν καθόλου το κλίμα που υπάρχει και το οποίο εντείνεται σκόπιμα από την αντιπολίτευση. Χαρακτηριστικά, προχθές το βράδυ ο εκπρόσωπος της Ενωσης Σοσιαλδημοκρατών Βλάντο Μπούτσκοφσκι, σε συνέντευξη Tύπου λίγο πριν από τη νικητήρια συγκέντρωση που είχε οργανωθεί στο
κέντρο της πόλης των Σκοπίων, είχε ζητήσει από τον πρωθυπουργό Γκεοργκίεφσκι να τηρήσει τη δέσμευσή του για την προκήρυξη πρόωρων βουλευτικών εκλογών αν χάσει στις εκλογές και πρόσθεσε ότι «αν ο πρωθυπουργός δεν τηρήσει το λόγο του, τότε εμείς θα περάσουμε στο δεύτερο μέρος του σχεδίου μας», χωρίς όμως να
 Στο μεταξύ, μετά και τις δριμύτατες παρατηρήσεις της ομάδας των παρατηρητών του ΟΑΣΕ, το υπουργείο Εσωτερικών ανακοίνωσε τα αποτελέσματα έρευνας για τα βίαια επεισόδια που σημειώθηκαν κατά την εκλογική διαδικασία της Κυριακής. Οπως αναφέρεται συγκεκριμένα, σημειώθηκαν συνολικά 10 επεισόδια με πυρά όπλων,
από τα οποία τραυματίστηκαν έξι άτομα, το ένα μάλιστα πολύ σοβαρά, ενώ σε 14 πόλεις και χωριά σημειώθηκαν επιθέσεις σε εκλογικά τμήματα, όπου καταστράφηκαν
 Στην ανακοίνωση τονίζεται όμως ότι τα επεισόδια αυτά σημειώθηκαν κατά κύριο λόγο στις δυτικές περιοχές της χώρας όπου ζουν Αλβανοί, ενώ ιδιαίτερα για την πόλη Ντέμπαρ, όπου σημειώθηκαν τα περισσότερα επεισόδια, σημειώνεται ότι ήδη παύθηκε ο διευθυντής της αστυνομίας Γιουσούφ Αβμέντοφσκι, ενώ ασκήθηκε δίωξη σε βάρος του Φιγιαμούρ Αμε, τοπικού στελέχους του αλβανικού κυβερνητικού κόμματος DPA που κατηγορείται ότι πυροβόλησε και τραυμάτισε έναν οπαδό του αντίπαλου αλβανικού κόμματος PDP.
 Η ανακοίνωση δεν διευκρινίζει ποιοι προκάλεσαν τα επεισόδια, αφήνοντας έτσι να
αλληλοκατηγορούνται συνεχώς το κυβερνητικό αλβανικό κόμμα DPA και το αντίπαλό του PDP. 
 Το PDP μάλιστα, προχωρώντας σε έμπρακτη διαμαρτυρία, αποφάσισε οριστικά χθες να μην αναγνωρίσει τα αποτελέσματα του πρώτου γύρου των εκλογών και να μη συμμετάσχει στο δεύτερο γύρο, πράγμα που ανακοίνωσε επίσημα χθες ο ηγέτης του κόμματος Ιμέρ Ιμέρι στον πρόεδρο της χώρας Μπόρις Τράικοφσκι, αφήνοντας επίσης
ανοιχτό το ενδεχόμενο να αποσύρει και τους αντιπροσώπους του στη Bουλή. 
 Από την άλλη πλευρά, καταγγελίες για νόθευση των εκλογών διατυπώνει και το νέο
VMRΟ του πρώην υπουργού Οικονομικών Μπόρις Στοϊμένοφ, ο οποίος δηλώνει ότι, από τα περίπου 90.000 άκυρα ψηφοδέλτια που έχει υπολογιστεί ότι υπάρχουν στην ψηφοφορία της Κυριακής, πάνω από 50.000 είναι του δικού του κόμματος.
