 Χιλιάδες κάτοικοι του Σαντιάγο απέδωσαν χθες τιμή στους 3 χιλιάδες Χιλιανούς που έχασαν τη ζωή τους στη διάρκεια του αιματηρού πραξικοπήματος του στρατηγού
του πραξικοπήματος έγιναν και σε πολλά πανεπιστήμια της Χιλής, όπου επενέβη η αστυνομία και συνολικά συνελήφθησαν 25 φοιτητές.
 Οπως και τη Δευτέρα, έτσι και χθες, οι διαδηλωτές βγήκαν στους δρόμους για να τιμήσουν επίσης τη μνήμη του αδικοχαμένου προέδρου Σαλβαδόρ Αλιέντε, που έχασε
 Αψηφώντας το βαρύ χειμωνιάτικο κρύο, άνδρες και γυναίκες, συνοδευόμενοι πολλοί
από τα παιδιά τους, πορεύθηκαν στους δρόμους της χιλιανής πρωτεύουσας με τελικό προορισμό τα στάδια Νασιονάλ και Βίκτορ Χάρα, τα οποία κατά τη δικτατορία είχαν μεταβληθεί σε στρατόπεδα κράτησης αντιφρονούντων, ανάβοντας κεριά στη μνήμη των δολοφονημένων.
 Περισσότεροι από 100 διαδηλωτές τραυματίστηκαν και, σύμφωνα με πληροφορίες, σοβαρότερα τραυματίστηκε πολίτης που δέχθηκε σφαίρα στη σπονδυλική στήλη και θα μείνει ανάπηρος. Σε πολλές περιοχές της χιλιανής πρωτεύουσας προκλήθηκαν εκτεταμένες διακοπές στην παροχή του ηλεκτρικού ρεύματος, επειδή από διάφορα αντικείμενα που έριχναν οι διαδηλωτές, σημειώνονταν φθορές στα ηλεκτρικά καλώδια του δικτύου, σε πολλές συνοικίες. 
 Ο πρώην δικτάτορας Πινοσέτ, από τον οποίο αφαιρέθηκε η βουλευτική ασυλία και οφείλει να παρουσιαστεί ενώπιον του ανακριτή Χουάν Γκουσμάν Τάπια στις 9 Οκτωβρίου, αρνήθηκε να συμμετάσχει στη λειτουργία που θα τελούνταν στη Στρατιωτική Σχολή του Σαντιάγο επί τη ευκαιρία της επετείου του πραξικοπήματος.
 Στη λειτουργία εις μνήμη των στρατιωτών και των αστυνομικών που έχασαν τη ζωή τους στη διάρκεια του πραξικοπήματος παρευρέθησαν οι αρχηγοί του στρατού και πολλοί συνεργάτες της δικτατορίας (1973-1990).
 Την ίδια μέρα, τελέστηκε λειτουργία και εις μνήμη του Αλιέντε, παρουσία του νυν σοσιαλιστή προέδρου Ρικάρδο Λάγος, πολλών υπουργών και πολιτικών αρχηγών.
 Ο στρατηγός Πινοσέτ και οι αρχηγοί των ενόπλων δυνάμεων της δικτατορίας του έχουν δηλώσει ότι δεν προέκυψε ποτέ λόγος να ζητήσουν συγγνώμη για ό,τι συνέβη. Ο πρώην δικτάτορας έχει επανειλημμένως υποστηρίξει ότι αγωνιζόταν να σώσει τη Χιλή από το χάος όταν ανέλαβε την εξουσία.
