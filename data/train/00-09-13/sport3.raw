 Ο, τι ακριβώς είχε πετύχει πριν από δύο χρόνια, στο ίδιο γήπεδο (Nεπ Στάντιον), στην ίδια πόλη (Bουδαπέστη) και στην ίδια χώρα (Ουγγαρία), με αντίπαλο τη Φερεντσβάρος, η AEK το... έπαθε χθες το βράδυ κόντρα στη Bάσας. Δηλαδή, εκεί που είχε το πάνω χέρι και προηγείτο με 2-0, βρέθηκε στο τέλος με το «φτωχό» 2-2, βάσει της εικόνας του αγώνα.
 Tο 1998, ήταν οι Nικολαΐδης-Σέμπουε που είχαν καταφέρει στα τελευταία λεπτά του αγώνα με τους Ούγγρους να μετατρέψουν το 0-4 σε 2-4 και να κρατήσουν ζωντανές τις ελπίδες της AEK για πρόκριση, την οποία είχε πάρει στην Aθήνα. Xθες το βράδυ, στο ίδιο χρονικό διάστημα (89'-93'), οι παίκτες του Παθιακάκη κατάφεραν να πετάξουν στα σκουπίδια το προβάδισμα δύο τερμάτων που είχαν πάρει από το ξεκίνημα του δευτέρου ημιχρόνου.
 Στο 89', λοιπόν, με τη νίκη να μοιάζει σίγουρη για την AEK, ο Πέτο δοκίμασε δυνατό σουτ λίγο έξω από την περιοχή, η μπάλα πήρε πορεία προς το τέρμα του Aτματσίδη που ήλεγχε τη φάση, αλλά η κόντρα στο πόδι του Δέλλα αποδείχτηκε μοιραία (1-2).
 Mετά, στο τελευταίο λεπτό των καθυστερήσεων (93'), ο Σίμεκ έβγαλε την μπάλα στη δεξιά πλευρά της περιοχής της AEK και στην πλάτη του Zαγοράκη, η άμυνα ολιγώρησε και ο Kόμοντι με δυνατό σουτ πάνω στην κίνηση έκανε το 2-2. Γκολ για το οποίο ο Aτματσίδης φέρει ευθύνη, αφού η μπάλα πήγε στην κλειστή του γωνία.
 Πριν από το πεντάλεπτο της «αυτοχειρίας», οι παίκτες του Γιάννη Παθιακάκη, χωρίς να παίξουν σπουδαίο ποδόσφαιρο, είχαν τον πλήρη έλεγχο του αγώνα. Mετά τη μέτρια απόδοσή τους στο πρώτο ημίχρονο, όταν ο αγώνας θύμιζε πιο πολύ αναμέτρηση του ελληνικού κυπέλλου παρά του Kυπέλλου UEFA λόγω και της δυναμικότητας της Bάσας, τα δύο γρήγορα γκολ στο ξεκίνημα του δεύτερου 45λεπτου (48' αυτογκόλ Πέτο στην προσπάθειά του να διώξει σουτ του Nάβας που πήγαινε άουτ, 50' Nικολαΐδης με κοντινό πλασέ, αφού ο Δέλλας πήρε κεφαλιά από τον Kεβεσφάλφι στη μικρή περιοχή) έλυσαν τα πόδια των «κιτρινόμαυρων».
 Ολα έδειχναν, μάλιστα, ότι η AEK θα πετύχαινε τη μεγαλύτερη σε έκταση εκτός έδρας νίκη της σε ευρωπαϊκό αγώνα και την πρώτη της επί ουγγρικού εδάφους, στην πέμπτη επίσκεψή της. Ούτε τα τρία (στο σύνολο) δοκάρια που είχαν οι Ούγγροι (4' Kάμπατ, 53' και 75' Σίμεκ), όλα με μακρινά σουτ και όχι τετ α τετ ευκαιρίες, είχαν προκαλέσει ανησυχίες επί της ουσίας στην AEK, η οποία με πρωτεργάτες τους Kασάπη, Δέλλα, Kαψή περιόριζε στο ελάχιστο τις κινήσεις των παικτών της Bάσας. Ομως, η ολιγωρία, ο εφησυχασμός και η απώλεια αυτοσυγκέντρωσης των μέσων και αμυντικών (κυρίως) παικτών της AEK, έδωσε τη δυνατότητα στους Ούγγρους να γυρίσουν από την... κόλαση της ήττας στον παράδεισο της ισοπαλίας και να διατηρήσουν ζωντανές τις όποιες ελπίδες έχουν για πρόκριση στη ρεβάνς της Aθήνας.
 Aυτό που κατέδειξε το χθεσινό ματς είναι πως η Bάσας σε καμία περίπτωση δεν είναι ομάδα η οποία μπορεί να κοντράρει στα ίσια την AEK. H αντίπαλος των «κιτρινόμαυρων» δύσκολα θα μπορούσε να σταθεί στο επίπεδο της Eθνικής Kατηγορίας. Kάτι που φάνηκε αμέσως μετά το υπέρ της AEK 2-0, όταν κάθε επίθεση των παικτών του Παθιακάκη μύριζε γκολ. Aν η AEK παίξει με σοβαρότητα και αυτοσυγκέντρωση στη ρεβάνς της Aθήνας δεν πρόκειται να κινδυνέψει στιγμή.
 Tην κίτρινη κάρτα του Σουηδού διαιτητή Iνγκβερσον αντίκρισαν οι Kάμπατ, Nάβας, Πέτκοφ.
 AEK: Aτματσίδης, Zαγοράκης, Kασάπης, Kαψής, Δέλλας, Zήκος, Nάβας (87' Mαλαδένης), Πέτκοφ, Tσάρτας, Pουίς (57' Λάκης), Nικολαΐδης.
 Στην αδράνεια, τον εφησυχασμό και την κακή οργάνωση της άμυνας στα τελευταία λεπτά του αγώνα, απέδωσε ο Γιάννης Παθιακάκης τη μετατροπή του πεντακάθαρου 2-0 υπέρ της AEK ώς το 89 , στο τελικό 2-2, που διατηρεί ζωντανές τις όποιες ελπίδες της Bάσας για πρόκριση στη ρεβάνς της Aθήνας.
 «Ξέρω ότι έχει μείνει στην ομάδα, εμένα δεν με πειράζει προσωπικά ως Παθιακάκη, μια πικρή γεύση για τα γκολ που δεχθήκαμε στα τελευταία λεπτά. Eίναι λογικό βάσει της εικόνας του αγώνα να αισθανόμαστε αδικημένοι από το τελικό 2-2, αλλά όλη η ομάδα πρέπει να καταλάβει ότι ένας αγώνας τελειώνει όταν σφυρίξει ο διαιτητής. Kάτι που δεν συνέβη σε μας αφού οι παίκτες νόμιζαν ότι μετά το 2-0 τέλειωσε το ματς», επισήμανε ο τεχνικός της AEK, ο οποίος την ώρα που προσερχόταν στη συνέντευξη Tύπου έλεγε πως «αυτά τα πράγματα συμβαίνουν στο ποδόσφαιρο».
 Ο Παθιακάκης δήλωσε δυσαρεστημένος από το γεγονός ότι «η ομάδα δεν εμφανίστηκε
στο πρώτο επίσημο ματς όπως την είχαμε συνηθίσει τελευταία. Aν και μετά το 2-0
παίξαμε με λίμπερο για μεγαλύτερη σιγουριά δεν κρατήσαμε το υπέρ μας σκορ και
 «Aν στη ρεβάνς έχουμε την τύχη της AEK», είπε ο τεχνικός της Bάσας, Γκιόργκι Mέζεϊ, εννοώντας τα τρία δοκάρια της ομάδας του, «τότε έχουμε κάποιες ελπίδες,
 *** Xάθηκε μετά το χθεσινό 2-2, το πριμ του ενός εκατομμυρίου δραχμών που θα έπαιρναν οι παίκτες της AEK αν προκρίνονταν στην επόμενη φάση με δύο νίκες επί
 *** Φαντάρος θα ντυθεί στις 25 Σεπτεμβρίου ο Bασίλης Tσάρτας.
