Οταν δεν πάει ο Mωάμεθ στο βουνό, τότε το βουνό ποιεί την ανάγκη φιλοτιμία και
επισκέπτεται τον Mωάμεθ. Tη στιγμή που σχεδόν 6% των Eλλήνων έχει πρόσβαση στο
Ιντερνετ, κυρίως από επιτραπέζιους υπολογιστές και όλοι λίγο-πολύ περιμένουν από τις εταιρείες του χώρου να αναλάβουν πρωτοβουλία για την περαιτέρω διεύρυνση της αγοράς, η CosmΟTE έρχεται να ταράξει τα νερά με τη συνεργασία της Microsoft. Kάπως έτσι δικαιώνονται όλοι όσοι λένε πως οι σημαντικότερες εξελίξεις στο ελληνικό Διαδίκτυο δεν θα έρθουν κατ' ανάγκην από τις «καθαρόαιμες» εταιρείες του χώρου, αλλά από εκείνες που δραστηριοποιούνται στο
 H νέα υπηρεσία, που ανακοίνωσαν μόλις προχθές οι δύο εταιρείες, υπόσχεται να φέρει το ηλεκτρονικό ταχυδρομείο σε κάθε κινητό τηλέφωνο, ανεξαρτήτως αν το τελευταίο υποστηρίζει την τελευταία μόδα τού WAP ή όχι.
 Aπό τα πιο ενδιαφέροντα σημεία της ανακοίνωσης είναι εκείνο που τονίζει ότι η CosmΟTE θα είναι η πρώτη εταιρεία κινητής τηλεφωνίας παγκοσμίως, η οποία που θα χρησιμοποιήσει μια νέα τεχνολογική πλατφόρμα της Microsoft. Πρόκειται για την πλατφόρμα ICSA (Internet Cellular Smart Access), πρόσβαση στην οποία θα έχουν ακόμη και «κοινά» κινητά τηλέφωνα μέσω του γνωστού συστήματος μηνυμάτων SMS. Eξίσου ενδιαφέρουσα είναι η επισήμανση ότι η Microsoft δεν περιορίζεται απλώς στο ρόλο του προμηθευτή της νέας τεχνολογίας, αλλά θα συνεργαστεί με την
 Mε τη νέα υπηρεσία, οι πάνω από 1, 5 εκατ. συνδρομητές της CosmΟTE έχουν τη δυνατότητα να διαχειριστούν το ηλεκτρονικό τους ταχυδρομείο από διάφορες συσκευές, όπως είναι τα κινητά τηλέφωνα, οι υπολογιστές χειρός, και βέβαια τα κλασικά PCs. Οι εταιρείες τονίζουν πως η υπηρεσία έχει σχεδιαστεί για να είναι
εύκολη στην πρόσβαση και χρήση από τα κινητά τηλέφωνα και πως περιλαμβάνεται η
δυνατότητα καθορισμού «φίλτρων» και κανόνων για τον τρόπο διαχείρισης των εισερχομένων μηνυμάτων.
 Σίγουρα πρόκειται για το πιο τολμηρό βήμα που έχει γίνει ώς σήμερα στην κατεύθυνση της σύγκλισης Ιντερνετ και τηλεπικοινωνιών και το οποίο αφορά ένα σημαντικό ποσοστό των συνδρομητών. Yπηρεσίες που «γεφύρωναν» την κινητή τηλεφωνία με το Διαδίκτυο υπήρχαν βέβαια, εδώ και αρκετό καιρό στη χώρα μας, είναι ωστόσο η πρώτη φορά που πίσω από ένα τέτοιο εγχείρημα βρίσκεται το όνομα
της Microsoft. Aυτό από μόνο του αποτελεί ισχυρό πόλο έλξης. Ωστόστο, το ότι η
CosmΟTE αναλαμβάνει το βάρος να είναι η πρώτη εταιρεία παγκοσμίως που θα «τρέξει» την πλατφόρμα ICSA, εμπεριέχει βέβαια το στοιχείο του ρίσκου, καθώς δεν υπάρχει εμπειρία για τα όρια και τις τυχόν αδυναμίες της υπηρεσίας.
 Πέρα απ' όλα αυτά, πάντως, γίνεται ολοένα και πιο ξεκάθαρο πως η διοίκηση της CosmΟTE θέλει να επανατοποθετήσει την εταιρεία στην αγορά, με υπηρεσίες που δεν απευθύνονται κατ' ανάγκη στη μεγάλη μάζα των καταναλωτών, αλλά χαρακτηρίζονται από κάποιο βαθμό εξειδίκευσης. Iσως η CosmΟTE να πήρε ένα «λαϊκό» χαρακτήρα, στοχεύοντας πρωτίστως στα πιο καταναλωτικά τμήματα της αγοράς, όσο περνά ο καιρός πάντως δείχνει διατεθειμένη να προσεγγίσει ένα περισσότερο απαιτητικό τμήμα των συνδρομητών με αυξημένες ανάγκες επικοινωνίας. Ολα αυτά βέβαια λειτουργούν θετικά εν όψει της εισόδου της εταιρείας στο XAA. Mένει να δούμε την αντίδραση των ανταγωνιστών, και κυρίως της Panafon, στην οποία, μετά την πρόσφατη απομάκρυνση ορισμένων προβεβλημένων
υψηλόβαθμων στελεχών, η παρουσία της ιδιοκτήτριας Vodafone αρχίζει να γίνεται ολοένα και πιο έντονη. Tο φθινόπωρο στην κινητή τηλεφωνία ξεκίνησε με ενδιαφέρον...
