Aνοιξαν οι κρουνοί των ρευστοποιήσεων χθες στη Σοφοκλέους, με θεσμικούς και μεγάλους ιδιώτες επενδυτές να δίνουν την αίσθηση πως επιθυμούν ακόμη χαμηλότερα επίπεδα στις τιμές, ώστε να τοποθετηθούν σε πιο μακροπρόθεσμη βάση.
 Eπειτα από αρκετό καιρό η χρηματιστηριακή αγορά απέκτησε συγκεκριμένη κατεύθυνση -δυστυχώς πτωτική- και με αδιάλειπτες πωλήσεις σε μετοχές όλων των κλάδων απομακρύνθηκε σημαντικά από τα επίπεδα των 4.000 μονάδων όπου είχε δείξει ότι δημιουργεί βάση. Ο Γενικός Δείκτης υποχώρησε συνολικά κατά 1, 59%, κλείνοντας σχεδόν στα χαμηλότερα επίπεδα της χθεσινής συνεδρίασης, στις 4.918, 37 μονάδες. 
 Το στοιχείο που ανησύχησε, κατά κάποιο τρόπο, τους χρηματιστηριακούς παράγοντες ήταν η σημαντική αύξηση της αξίας των συναλλαγών, που χθες με τη βοήθεια των πακέτων προσέγγισε τα 110 δισ. δραχμές. Δεδομένου ότι η συντριπτική πλειονότητα των εντολών που καταχωρίστηκαν χθες στο σύστημα αφορούσαν σε πωλήσεις, οι αναλυτές εξέφραζαν την άποψη ότι η περαιτέρω υποχώρηση των τιμών δεν θα πρέπει να αποκλείεται για το προσεχές διάστημα, έστω και αν προς αυτήν την κατεύθυνση δεν συνηγορούν οι ελκυστικές -έως πάμφθηνες σε κάποιες περιπτώσεις- αποτιμήσεις των μετοχών.
 Κι όμως, χθες, τα βραχυχρόνια κεφάλαια, που τοποθετούνται αυτό το διάστημα στη
Σοφοκλέους, διέκριναν ότι οι τιμές σε όλο το φάσμα της αγοράς είναι προφανώς... ακριβές και αποφάσισαν να κατεβάσουν περαιτέρω τον πήχυ. Ισχυρές ρευστοποιήσεις εκδηλώθηκαν με επίκεντρο τον τραπεζικό κλάδο (-2, 01%), τις εταιρείες επενδύσεων (-2, 11) αλλά και τις κατασκευές (-2, 19%), ενώ παρά τα αρχικά κέρδη που κατέγραφε η Παράλληλη Αγορά, σημείωσε τελικά απώλειες της τάξης του 1, 9%.
 Το κλίμα, λοιπόν, φαίνεται πως αλλάζει πάλι ή, τουλάχιστον, αυτό φαίνεται ότι επιχειρείται από κάποιους κερδοσκοπικούς κύκλους. Η χθεσινή υποχώρηση, άλλωστε, πραγματοποιήθηκε υπό τη σκιά φημών και διαδόσεων γύρω από τις πιθανότητες σημαντικής υποχώρησης της αγοράς σε επίπεδα αρκετά χαμηλότερα των σημερινών. Αφορμή; Οπως επισημαίνουν έγκυροι χρηματιστηριακοί αναλυτές, δεν μπορούν να διακρίνουν άλλη από την «καθυστέρηση» της αναβάθμισης του ελληνικού
Xρηματιστηρίου εκ μέρους της Morgan Stanle y, η οποία αν και ανακοίνωσε τις προθέσεις της, θέτοντας τέρμα στην παραφιλολογία, διέψευσε ωστόσο τις προσδοκίες της ελληνικής αγοράς, που είχε πιστέψει ότι θα ερχόταν πολύ συντομότερα της 31ης Μαΐου του 2001.
 Ισχυρό ανάχωμα απέναντι στην «επιχείρηση απαξίωσης» που επιχειρείται να στηθεί
είναι τα θετικά στοιχεία που απορρέουν από την πορεία της ελληνικής οικονομίας
 (ρυθμοί ανάπτυξης 5%, επιτόκια κ.ά), η αναθέρμανση των επιχειρηματικών deαls, αλλά και η επιτάχυνση των προωθούμενων κυβερνητικών αλλαγών στις λειτουργίες του Χρηματιστηρίου.
