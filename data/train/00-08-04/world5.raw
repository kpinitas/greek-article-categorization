 Ανοίξε ο δρόμος για να καθήσει στο σκαμνί ο δικτάτορας Σουχάρτο, ο οποίος μετά
32 χρόνια διοίκησης της Ινδονησίας με σιδερένια πυγμή, κατηγορείται τώρα για διαφθορά, αλλά οι δικηγόροι του υποστηρίζουν ότι είναι μειωμένης αντίληψης και
 Ο στρατηγός Σουχάρτο είναι τώρα 79 ετών. Εναντίον του απαγγέλθηκαν επισήμως κατηγορίες για υπεξαίρεση τουλάχιστον 155 εκατομμυρίων δολαρίων από το δημόσιο
χρήμα. Δεν αποκλείεται μάλιστα η πρώτη ακρόαση για την υπόθεση να γίνει και μέσα στον Αύγουστο. Ωστόσο, ο άνθρωπος που επί 32 χρόνια εθεωρείτο από τους πιο ισχυρούς άνδρες της νοτιοανατολικής Ασίας δεν φαίνεται ότι θα καταλήξει στη φυλακή. Ο πρόεδρος της Ινδονησίας Αμπντουραχμάν Ουαχίντ διαβεβαίωσε ότι θα
δώσει χάρη στον Σουχάρτο, αν τον καταδικάσει το δικαστήριο. Ετσι και αλλιώς όμως η δίκη θα είναι σκληρή διαδικασία για τον άνθρωπο που κυβέρνησε σκληρά την Ινδονησία από το 1966, επιβάλλοντας την ιδεολογία του περί «Νέας Τάξης» και οδηγώντας τη στο δρόμο της οικονομικής ανάπτυξης, μιας αναπτυξιακής που κατέρρευσε όμως με την οικονομική κρίση της Ασίας. 
 Ενα χρόνο μετά, οι εξεγέρσεις του 1998 οδήγησαν στην πτώση του Σουχάρτο και, σήμαναν την ώρα της απόδοσης λογαριασμών. Οι ανακριτές σχημάτισαν φάκελο 3.000
σελίδων για την υπεξαίρεση 155 εκατομμυρίων δολαρίων, μέσω ιδρυμάτων, προς όφελος ιδιωτικών εταιρειών που ανήκαν σε συγγενείς ή φίλους του πρώην προέδρου. Το ποσό θα ήταν πολύ μεγαλύτερο, αλλά οι αρχές θέλησαν να παρουσιάσουν ένα φάκελο αψεγάδιαστο, οπότε δεν συμπεριέλαβαν στην έρευνα παρά μόνο τα φιλανθρωπικά ιδρύματα.
* Οι νέες αρχές της Ινδονησίας δεν κατάφεραν ποτέ να συγκεντρώσουν αποδείξεις για την ύπαρξη κεφαλαίων που εστάλησαν στο εξωτερικό. Η οικογένεια Σουχάρτο έχει συγκεντρώσει περιουσία περίπου 15 δισεκατομμυρίων δολαρίων, σύμφωνα με έρευνα του περιοδικού «Τάιμ». Ο πρώην πρόεδρος της Ινδονησίας δεν κατάφερε ποτέ να καταδικαστεί το περιοδικό για τα όσα έγραψε.
