Στρατηγικό σχέδιο 8 σημείων άμεσης εφαρμογής για την αναζωογόνηση του χρηματιστηριακού ενδιαφέροντος, εκπονεί η νέα διοίκηση του Χρηματιστηρίου Αξιών Αθηνών. Tου BAΣIΛH ΓEΩPΓA
 Κεντρική ιδέα του σχεδιασμού της νέας διοίκησης, υπό τον καθηγητή Π. Aλεξάκη, είναι η δημιουργία κατάλληλων μηχανισμών διάδοσης της χρηματιστηριακής ιδέας τόσο στο ελληνικό, όσο και στο διεθνές επενδυτικό κοινό, αλλά και η προώθηση των απαραίτητων ενεργειών για τη διεθνοποίηση των δραστηριοτήτων του ελληνικού
 «Πρωταρχικός μας στόχος είναι να θέσουμε τη στρατηγική κατεύθυνση για το μέλλον της χρηματιστηριακής αγοράς. Να προωθήσουμε με τις ενέργειές μας το όραμα για ένα ισχυρό, ασφαλές και αξιόπιστο Xρηματιστήριο, με δυναμική εξέλιξη, αλλά και εξομοιωμένο με τις ευρωπαϊκές αγορές, ώστε να δημιουργηθεί αισιοδοξία για την αγορά μας», τόνισε ο Π. Αλεξάκης αμέσως μετά την απόφαση του Δ.Σ. του Χρηματιστηρίου να τον τοποθετήσει στη θέση του αναπληρωτή προέδρου. Σημειώνεται ότι ο κ. Aλεξάκης θα αναλάβει και επισήμως καθήκοντα προέδρου στις 22 Aυγούστου, όταν ξεκινήσουν οι εργασίες της Βουλής.
 Στο πλαίσιο αυτό η νέα διοίκηση του ΧΑΑ στοχεύει: 
 1. Να «διαφημίσει» στο εξωτερικό τις προοπτικές της ελληνικής αγοράς. «Πρέπει να προετοιμαστούμε έγκαιρα, εν όψει της ανακοίνωσης της Morgan Stanle y, με ενέργειες marketing, ώστε να ενημερωθούν οι ξένοι επενδυτές που τοποθετούνται σε ανεπτυγμένες αγορές για τις επενδυτικές τους δυνατότητες στην ελληνική αγορά», τόνισε ο Π. Αλεξάκης. Ετσι, σύντομα το ΧΑΑ πρόκειται να διοργανώσει ειδικές παρουσιάσεις (road shows) στο εξωτερικό, αλλά και στο εσωτερικό, παρουσιάζοντας τα πλεονεκτήματα και τις προοπτικές των επενδύσεων στη Σοφοκλέους.
 2. Να διευκολύνει τη δραστηριότητα των ξένων επαγγελματιών και επενδυτών στη Σοφοκλέους. Στο πλαίσιο αυτό, το ΧΑΑ προτίθεται να προχωρήσει σε ενέργειες προώθησης των πωλήσεων, ανοίγοντας τις πόρτες της Σοφοκλέους σε ξένες χρηματιστηριακές εταιρείες και επενδυτικά κέντρα. Ηδη, προωθείται η ηλεκτρονική διασύνδεση της Σοφοκλέους με τα διεθνή Xρηματιστήρια και με ξένες χρηματιστηριακές εταιρείες, ώστε να πραγματοποιούνται απευθείας συναλλαγές.
 3. Να διεθνοποιηθούν οι δραστηριότητες της Σοφοκλέους. Εχουν ήδη ξεκινήσει επαφές με διεθνή Χρηματιστήρια, όπως το Nasdaq και το κυπριακό, αλλά και με αγορές της ευρύτερης περιοχής των Βαλκανίων και της Νοτιοανατολικής Ευρώπης ώστε να δομηθεί συγκεκριμένο πλαίσιο συνεργασίας, με βάση την ελληνική αγορά. Παράλληλα, το ΧΑΑ παρακολουθεί στενά τις διεργασίες για τη δημιουργία των δύο ισχυρών ευρωπαϊκών χρηματιστηριακών σχηματισμών, της "iX" (συνεργασία Λονδίνου-Φρανκφούρτης) και της Euronext (Παρισιού - Αμστερνταμ και Βρυξελλών).
 4. Να δημιουργήσει μηχανισμό ενημέρωσης του επενδυτικού κοινού. Το ΧΑΑ έχει ήδη ξεκινήσει το «στήσιμο» ειδικού γραφείου υποστήριξης των επενδυτών, μέσω του οποίου θα παρέχεται συνεχής και αξιόπιστη πληροφόρηση. Το γραφείο θα στελεχωθεί με 15-20 συμβούλους και θα διαθέτει ειδική σελίδα στο Internet, καθώς και τετραψήφια τηλεφωνική γραμμή.
 5. Να θέσει άμεσα σε λειτουργία τη νέα χρηματιστηριακή αγορά (στις αρχές Σεπτεμβρίου, πιθανότατα), ενεργοποιώντας ταυτόχρονα το θεσμό των Ελληνικών Πιστοποιητικών (ΕΛΠΙΣ), μέσω των οποίων θα μπορούν να εισάγονται προς διαπραγμάτευση εταιρείες του εξωτερικού. 
 6. Να αναθεωρήσει μέχρι το Σεπτέμβριο τους βασικούς χρηματιστηριακούς δείκτες.
Η διαδικασία έχει ήδη ξεκινήσει και ουσιαστικά πρόκειται για συνολικό «ξαναστήσιμο» της σύνθεσης των κλαδικών και χρηματιστηριακών δεικτών, ώστε να καταστούν πιο αντιπροσωπευτικοί.
 7. Να δημιουργηθούν οικονομίες κλίμακας μέσα στον όμιλο της «Ελληνικά Χρηματιστήρια Α.Ε.» (ΕΧΑΕ). Mεταξύ άλλων, αναμένεται να προωθηθεί η συγχώνευση
 8. Τέλος, το ΧΑΑ θα προωθήσει ενέργειες ώστε να αυξηθεί η ρευστότητα της αγοράς. Με ποιον τρόπο θα καταστεί αυτό εφικτό, δεν εξήγησε ο πρόεδρος του ΧΑΑ, διευκρίνισε όμως ότι «θα επιδιωχθεί με ενέργειες όλων των συντελεστών της
αγοράς (χρηματιστές, θεσμικοί, επιχειρηματίες), καθώς είναι στόχος που απαιτεί
