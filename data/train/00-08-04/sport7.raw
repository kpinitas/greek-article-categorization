Με τρία νέα πανελλήνια ρεκόρ συνεχίστηκε χθες στο ανοιχτό κολυμβητήριο του ΟΑΚΑ το πανελλήνιο πρωτάθλημα κολύμβησης ΟΠΕΝ.
 Στα 100 μ. πρόσθιο ο Ανδρέας Ζέππος έκανε 1.04.09, αλλά, παρ' ότι κατέρριψε το πανελλήνιο ρεκόρ, δεν κατάφερε να πιάσει το όριο πρόκρισης για τους Ολυμπιακούς Αγώνες του Σίδνεϊ, το οποίο είναι 1.03.77. Aκόμη δύο ρεκόρ κατηγορίας παίδων Β' πέτυχε ο Βαγγέλης Τζανάκης του Ν.Ο. Αγ. Νικολάου. Το πρωί έκανε 59.08 και το απόγευμα 58.48.
 Οσον αφορά τη βαθμολογία γίνεται το αναμενόμενο. Η πολύ μεγάλη διαφορά του Ολυμπιακού στη βαθμολογία των ανδρών (161 βαθμοί, έναντι 76 του δεύτερου Πανελληνίου και 54 του ΑΝΟ Γλυφάδας) του επιτρέπει να καλύπτει τη διαφορά που παίρνει ο ΠΑΟΚ στις γυναίκες (ΠΑΟΚ 171, Αρης Θ. 98, Πανελλήνιος 97, Ολυμπιακός 93) και να προηγείται στη γενική με 254 βαθμούς έναντι 225 του ΠΑΟΚ και 173, 5 του Πανελληνίου.
 ΠΟΛΟ: Για το Πλίζεν της Τσεχίας, όπου θα διεξαχθεί (6-13/8) το ευρωπαϊκό πρωτάθλημα, αναχώρησε η εθνική μας ομάδα πόλο νεανίδων. Εκεί θα αντιμετωπίσει διαδοχικά τις: Ολλανδία (6/8, 21.00), Σλοβακία (7/8, 18.45) και Γαλλία (8/8, 20.00) στην πρώτη φάση των αγώνων.
