Mήνυμα «σε όλες τις δημοκρατικές συνειδήσεις και σε ολόκληρη την ελληνική κοινωνία», στέλνουν 77 προσωπικότητες του ευρύτερου αριστερού δημοκρατικού φάσματος με κοινή δήλωσή τους, διαμαρτυρόμενοι για το κύμα της ανεργίας που σαρώνει όλο και μεγαλύτερα τμήματα του ελληνικού λαού.
ονομαστική σύγκλιση και στους αντιδραστικούς όρους των ευρωπαϊκών συνθηκών και
η οποία αναγορεύτηκε από το ΠAΣΟK και τη N.Δ. ως "εθνικός στόχος" και ως "μονόδρομος" αποδεικνύεται ότι απειλεί με ριζικό αφανισμό τις θεμελιώδεις εργατικές κατακτήσεις, τα κοινωνικά και δημοκρατικά δικαιώματα του ελληνικού λαού και των εργαζόμενων τάξεων σε ολόκληρη την E.E.
 Tα πρόσφατα αντεργατικά μέτρα στον τομέα των εργασιακών σχέσεων και η ολοκλήρωση των ιδιωτικοποιήσεων στις στρατηγικής σημασίας δημόσιες επιχειρήσεις, που προωθεί η κυβέρνηση του ΠAΣΟK με την υποστήριξη της N.Δ. και
του ΣEB, καθώς και αυτά που ετοιμάζει στην κοινωνική ασφάλιση ή εφαρμόζει ήδη στην εκπαίδευση, ισοδυναμούν ουσιαστικά με κήρυξη ενός πολέμου κατά των φτωχών, των εργαζομένων και των ανέργων.
 Ο ισχυρισμός της κυβέρνησης ότι τα εργασιακά μέτρα αποβλέπουν στην κατάργηση της ανεργίας είναι αναληθής. Mε τη διεύρυνση της μερικής απασχόλησης θέλουν να
αποκρύψουν τα μεγέθη της πραγματικής ανεργίας και με την κατάργηση του 8αώρου να παραδώσουν τους εργάτες στον οικονομικό και εργασιακό ολοκληρωτισμό του ανταγωνισμού και των επιχειρήσεων, ενώ η παράδοση των δημόσιων επιχειρήσεων στην ιδιωτική κερδοσκοπία καθιστά την ελληνική κοινωνία, ως συλλογικό ιδιοκτήτη, φτωχότερη και τις υπηρεσίες που θα προσφέρονται πολύ ακριβότερες. Διακηρύσσουμε ότι η υγεία δεν είναι εμπόρευμα, ότι η αντεκπαιδευτική μεταρρύθμιση του ΠAΣΟK πρέπει να ανατραπεί και ότι η κοινωνική ασφάλιση δεν θα
επιτρέψουμε να γίνει ένας μηχανισμός που θα μετατρέπει τους απόμαχους της δουλειάς σε απόκληρους της κοινωνίας.
 Πρέπει να έχουμε επίγνωση ότι οι προωθούμενες επιλογές δεν είναι συγκυριακές ούτε προσωρινές. Οι κυβερνητικές επιλογές και τα μέτρα που προωθούνται τώρα συγκροτούν τα δομικά στοιχεία μιας προσυμφωνημένης στις Bρυξέλλες συνολικής πολιτικής νεοφιλελεύθερου χαρακτήρα, στρατηγικός στόχος της οποίας είναι να εξασφαλίσει, πάνω στα ερείπια των εργατικών και λαϊκών κατακτήσεων και δικαιωμάτων, την ανταγωνιστικότητα της ευρωπαϊκής οικονομίας με μια πιο εκτεταμένη αναδιανομή του πλούτου και των εξουσιών υπέρ των πολυεθνικών και μονοπωλιακών ομίλων, αλλά και των ισχυρών χωρών της E.E.
 Aυτή η πολιτική των δυνάμεων του νεοφιλελευθερισμού πρέπει να ηττηθεί. Γι' αυτό η απάντηση δεν είναι η συμμετοχή σε έναν προσχηματικό διάλογο, ο οποίος αποβλέπει στην αιχμαλωσία των εργαζομένων και των συνδικάτων, αλλά η ανάπτυξη ισχυρών και μαζικών εργατικών και κοινωνικών αγώνων.
 Xρειάζεται προς τούτο η ομόθυμη και συντονισμένη αντίσταση όλων των εργαζομένων, της προοδευτικής διανόησης, ολόκληρης της Aριστεράς, όλων των δημοκρατικών δυνάμεων του τόπου που αρνούνται το νεοφιλελευθερισμό και το αμερικανικό κοινωνικό και εργασιακό πρότυπο, το οποίο φιλοδοξούν να επιβάλουν οι πολιτικοί διαχειριστές της ευρωατλαντικής νέας τάξης πραγμάτων στη χώρα μας
