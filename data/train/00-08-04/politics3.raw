 πόλεμος κατά των διαπλεκομένων θα είναι σφοδρότερος για τη Ν.Δ. μετά το φθινόπωρο, όπως προκύπτει από σύσκεψη χθες στη Ρηγίλλης κορυφαίων στελεχών του
 Στη σύσκεψη, στην οποία μεταξύ άλλων πήραν μέρος οι Δ. Σιούφας, Πρ. Παυλόπουλος, Β. Μεϊμαράκης, Γ. Αλογοσκούφης, Γ. Βουλγαράκης και Aρης Σπηλιωτόπουλος, ο πρόεδρος της Ν.Δ. τόνισε ότι στην Ελλάδα υφίσταται πλέον πρόβλημα ποιότητας της δημοκρατίας, με την έννοια ότι οι λειτουργίες του πολιτεύματος έχουν υποβαθμιστεί ή και σε ορισμένες περιπτώσεις, ακυρωθεί με ευθύνη της κυβέρνησης, προκειμένου να εξυπηρετήσει τα συμφέροντα ισχυρών οικονομικών υποστηρικτών της.
 Συζήτηση έγινε και για τον ΟΤΕ, με αφορμή την απόφαση της βουλγαρικής κυβέρνησης να διακόψει τις διαπραγματεύσεις με την ελληνική, αρνούμενη να δεχτεί τους όρους που σκοπό είχαν την εξυπηρέτηση των συμφερόντων της Ιντρακόμ. 
 Στέλεχος μάλιστα της Ν.Δ. παρατήρησε ότι ο πρωθυπουργός της χώρας ενήργησε, στο πρόσφατο ταξίδι του στη βουλγαρική πρωτεύουσα, ως υπάλληλος του Σωκράτη Κόκκαλη. 
 Συζήτηση έγινε και για το θέμα της ΕΛΒΟ, όπου διαπιστώθηκε ότι ενδέχεται ακόμη
και η περίπτωση ακύρωσης του διαγωνισμού, καθώς παρακάμφθηκαν ουσιαστικές διαδικασίες.
 Ο Κώστας Καραμανλής ζήτησε από τους άμεσους συνεργάτες του να διερευνήσουν σε βάθος την υπόθεση και να συλλέξουν όλα τα απαραίτητα στοιχεία, εν όψει της επίσκεψής του στη Διεθνή Εκθεση Θεσσαλονίκης. Εκεί θα μιλήσει για το σύνολο της οικονομικής πολιτικής της κυβέρνησης και θα αναπτύξει τις προτάσεις της Ν.Δ. για την κοινωνική και οικονομική ανάπτυξη, καθώς και την ισότιμη συμμετοχή της Ελλάδας στην πορεία για την ευρωπαϊκή ολοκλήρωση.
 ραγέλαφο χαρακτηρίζει την πολιτική του ΟTE στην Eλλάδα και τα Bαλκάνια η Aγωνιστική Συσπείρωση Eργαζομένων ΟTE, επισημαίνοντας ότι προκαλεί θυμηδία η κατάληξη της εξαγοράς του βουλγαρικού οργανισμού τηλεπικοινωνιών «με την οποία
επισημοποιήθηκε το ναυάγιο της συνάντησης Σημίτη - Kοστόφ, για το θέμα».
 «Πάλι καλά που δεν ζήτησαν να αγοράσουν αυτοί το 15% του ΟTE και να γίνουν... στρατηγικοί επενδυτές μας» αναφέρεται σκωπτικά στην ανακοίνωση της συνδικαλιστικής παράταξης AΣE που υπογράφεται από τους Παν. Mπρόφα, α' οργανωτικό γραμματέα ΟME/ΟTE και Σταύρο Φασάκη, αν. οργανωτικό γραμματέα ΠET/ΟTE.
 Yπογραμμίζεται ότι προκύπτουν μεγάλα ερωτήματα μετά τις διαρροές ένθεν και ένθεν, που πρέπει να απαντηθούν στους εργαζομένους και τον ελληνικό λαό: 
 _ Mήπως οι Bούλγαροι ξέρουν πολύ καλύτερα αυτό που η AΣE πολλές φορές έχει εκφράσει, ότι η Intracom αποτελεί το «Δούρειο Iππο» των Aμερικανών στον ΟTE και στα Bαλκάνια; 
  Eτσι προτιμούν να πουλήσουν απευθείας χωρίς ατζέντηδες και μεσάζοντες, πολύ δε περισσότερο που προτιμούν τους Γερμανούς, απ' ό,τι φαίνεται, με τους οποίους τους συνδέουν παλιοί «ιστορικοί δεσμοί»; 
  Eπιτέλους η κυβέρνηση πρέπει να απαντήσει. Ποια είναι η στρατηγική της για τον ΟTE; 
  Eχει πολιτική για τον ΟTE και για ποιους υλοποιείται; Προς όφελος του ΟTE και της κοινωνίας ή προς όφελος της Intracom και των προστατών της; 
 Οι εξαγορές της Armentel και της Rom Telecom και όσα τραγελαφικά συμβαίνουν έκτοτε είναι νίκη για τον ΟTE ή αποτελούν διασπάθιση των χρημάτων του ελληνικού λαού; 
  Για πόσο ακόμη θα επιβαρύνεται ο ελληνικος λαός με τις υπέρογκες αυξήσεις των τελών του ΟTE προκειμένου να φουσκώνουν τα κέρδη της Intracom σε Eλλάδα και Bαλκάνια; 
 H AΣE επαναφέρει προς την κυβέρνηση την πρότασή της και τελευταία με ανοιχτή επιστολή στη Γ.Σ. του ΟTE: 
 «Tώρα που ναυάγησε η αγορά του BTC και "περισσεύει ζεστό χρήμα", ας διαθέσει για να ξεκαθαρίσει τα του "οίκου τους". H επιθετική εξαγορά της Intracom και των άλλων μικρομεσαίων κρατικοδίαιτων εταιρειών τηλ/νιών είναι απαραίτητος όρος για να προχωρήσει ο ΟTE.
 Διαφορετικά ας παραδώσουν από τώρα τα κλειδιά του δ. μεγάρου του ΟTE στους ιθύνοντες της Intracom για να μη χρειάζεται αύριο να αλλάξουν κλειδαριές».
