Τέσσερις καινοτομίες, την αγορά μετοχών με πίστωση (αέρας), την εισαγωγή των ΑΧΕ στο Χρηματιστήριο, τη θεσμοθέτηση του ειδικού διαπραγματευτή και την εισαγωγή της ποντοπόρου ναυτιλίας στη Σοφοκλέους, εισάγει το σχέδιο νόμου για το Χρηματιστήριο.
 Με το σχέδιο νόμου, το οποίο δόθηκε χθες στη δημοσιότητα και το οποίο πριν οριστικοποιηθεί θα τεθεί υπόψη των συναρμόδιων φορέων, επιχειρείται ο θεσμικός
εκσυγχρονισμός του ελληνικού Xρηματιστηρίου, παρ' όλο που το σχέδιο περιέχει σημαντικές ασάφειες. 
 Ενδεικτικά, στις συναλλαγές με πίστωση (αέρα) προσδιορίζει ποιο είναι το αρχικό περιθώριο (πίστωση) που μπορεί να δοθεί στον επενδυτή (50%), αλλά δεν προσδιορίζει ποιο είναι το ελάχιστο περιθώριο που επιτρέπεται να υφίσταται στη
 Παραπέμπει στην Επιτροπή Κεφαλαιαγοράς τον προσδιορισμό των προϋποθέσεων που θα πρέπει να τηρεί η εταιρεία-μέλος του ΧΑΑ, η οποία θα διαδραματίζει το ρόλο του ειδικού διαπραγματευτή (market maker).
 Οι διαδικασίες εισόδου της ποντοπόρου ναυτιλίας στο ΧΑΑ χαρακτηρίζονται αρκετά
ελαστικές, ενώ πλέον «έμμεσα» μπορούν να εισαχθούν και παράκτιες εταιρείες (off shore), στις οποίες δεν μπορεί να διενεργηθεί φορολογικός ή άλλου είδους έλεγχος. Επιπλέον, ο τρόπος με τον οποίο θα εισαχθούν οι συγκεκριμένες εταιρείες στο ΧΑΑ, δηλαδή ως «εταιρείες επενδύσεων», καθιστά ιδιαίτερα δυσχερή
την παρακολούθηση της πορείας τους από το ευρύ επενδυτικό κοινό.
 Το περίγραμμα των νέων θεσμών που εισάγονται στην ελληνική αγορά με το σχέδιο νόμου έχει ως εξής: 
 Δίνεται η δυνατότητα στους επενδυτές να διατηρούν ένα αρχικό περιθώριο 50% από
την τρέχουσα αξία του χαρτοφυλακίου τους. Δηλαδή, η διαφορά μεταξύ της εκάστοτε τρέχουσας αξίας του χαρτοφυλακίου μείον το εκάστοτε χρεωστικό υπόλοιπο του πελάτη από την αγορά μετοχών με πίστωση μπορεί να φτάνει το 50% της τρέχουσας αξίας του χαρτοφυλακίου.
 Στην περίπτωση που το περιθώριο καταστεί κατώτερο από το ελάχιστο περιθώριο (το οποίο ονομάζεται περιθώριο διατήρησης), η χρηματιστηριακή εταιρεία υποχρεούται να προβεί την ίδια ημέρα σε όχληση του πελάτη, με την οποία να τον
καλεί να καλύψει τη διαφορά έως την έναρξη της επόμενης συνεδρίασης του ΧΑΑ.
 Επιτρέπεται η εισαγωγή των ΕΠΕΥ και ΑΧΕΠΕΥ, με τη δέσμευση ότι όποιος μέτοχος κατέχει το 10% των μετοχών της εταιρείας δεν θα μπορεί να διαθέσει με οποιονδήποτε τρόπο τις μετοχές του πριν συμπληρωθούν δύο χρόνια από την εισαγωγή της στο ΧΑΑ. 
 Επίσης, οι εισηγμένες ΕΠΕΥ και ΑΧΕΠΕΥ δεν θα μπορούν να συμμετέχουν στη διαπραγμάτευση των δικών τους μετοχών.
 Ο συντελεστής φερεγγυότητας και ο δείκτης κεφαλαιακής επάρκειας των εταιρειών αυτών θα καθορίζεται με απόφαση του Δ.Σ. της Επιτροπής Kεφαλαιαγοράς.
 Ο ειδικός διαπραγματευτής (market maker) θα φροντίζει ώστε να μην υπάρχουν μεγάλες διακυμάνσεις στην τιμή της μετοχής την οποία έχει αναλάβει. Θα πρέπει να είναι μέλος του ΧΑΑ και να ασκεί τα καθήκοντα αυτά τουλάχιστον για ένα χρόνο. Στο διάστημα αυτό, καθημερινά, για κάθε μετοχή για την οποία διενεργεί ως ειδικός διαπραγματευτής θα διαβιβάζει σε συνεχή βάση εντολές αγοράς και πώλησης σε συγκεκριμένη τιμή.
 Η εταιρεία επενδύσεων, με ελάχιστο μετοχικό κεφάλαιο 10 δισ. δρχ., θα πρέπει να επενδύσει τα κεφάλαιά της σε ποσοστό τουλάχιστον 65% στο σύνολο των μετοχών
. Ωστόσο στη συνέχεια, ο αριθμός των πλοίων μπορεί να μειωθεί έως και δύο (συν
ένα το οποίο μπορεί να βρίσκεται υπό κατασκευή).
 Το υπόλοιπο 10% έως 35% του κεφαλαίου μπορεί να είναι τοποθετημένο σε μετρητά ή καταθέσεις, ενώ δίνεται η δυνατότητα το 5% του μετοχικού κεφαλαίου να είναι τοποθετημένο σε ακίνητα.
 Η αποτίμηση των εταιρειών αυτών θα γίνεται στη βάση της καθαρής αξίας των περιουσιακών στοιχείων που διαθέτει (Νet Asset Value). Δηλαδή, με άλλα λόγια, στις περιόδους που η ναυλαγορά (η οποία αποτελεί από μόνη της μία ξεχωριστή αγορά) είναι σε υψηλά επίπεδα και οι ναύλοι διαμορφώνονται σε ανάλογα επίπεδα,
οι τιμές των πλοίων είναι ανεβασμένες. Το γεγονός αυτό θα έχει θετικό αντίκτυπο στην επενδυτική εταιρεία που είναι εισηγμένη στο ΧΑΑ. Το αντίθετο θα
 Η εταιρείες μπορούν να μπουν στο ΧΑΑ με «συνοπτικές διαδικασίες», καθώς η εισαγωγή τους επιτρέπεται ακόμη και πριν αυτές συμπληρώσουν έστω και ένα χρονό
 Ωστόσο προβλέπεται ότι η Επιτροπή Κεφαλαιαγοράς για να εγκρίνει το ενημερωτικό
δελτίο της εταιρείας, μεταξύ των άλλων, θα εκτιμά την αξιοπιστία, το ήθος, την
εμπειρία και το παρελθόν των ιδρυτών και των προσώπων που πρόκειται να τη διοικήσουν.
