Μια Πέμπτη πριν, το διατηρητέο κτίριο του ζυθοποιείου Φιξ στην οδό Πατησίων κατεδαφιζόταν απ' τις μπουλντόζες που έστειλαν αυθαιρέτως απ' το Δήμο Αθηναίων. Μια Πέμπτη μετά, χθες, ο δήμος συμφώνησε με το ΥΠΠΟ να συγχρηματοδοτήσει τα έργα για την απομάκρυνση των μπάζων και την παράλληλη και
αναγκαία υποστήλωση των εναπομεινάντων μερών του κτιρίου, καθώς και την περίφραξη του χώρου.
 Οι σχετικές εργασίες θα αρχίσουν τη Δευτέρα, εφ' όσον βεβαίως υπάρξει τελικώς συμφωνία για την «ταυτότητα» του συνεργείου που θα αναλάβει το έργο.
 Η Βούλα Παλατζά, προϊσταμένη της διεύθυνσης Πολιτιστικών Κτιρίων και Νεοτέρων Μνημείων, θα αλληλογραφήσει ήδη από σήμερα με τις αρμόδιες υπηρεσίες του δήμου
για το θέμα αυτό. Η ίδια επιμένει, ορθώς, ότι το εξαιρετικά δύσκολο και επικίνδυνο έργο πρέπει να γίνει από ειδικευμένο συνεργείο του ΥΠΠΟ με τη συνεπίβλεψη του ΥΠΠΟ και του Δήμου Αθηναίων (που είναι και ο ιδιοκτήτης του ακινήτου). Με την άποψη αυτή συντάχθηκε χθες και ολόκληρο το κεντρικό συμβούλιο Νεοτέρων Μνημείων. Επιφυλακτικός ως προς αυτό εμφανίζεται, ωστόσο, ο
 Οι εργασίες αυτές που μεταφράζονται σε 85 χιλιάδες κυβικά μέτρα μπάζων, για την απομάκρυνση των οποίων θα χρειαστούν 300 φορτηγά, και σε κόστος 168 εκατομμυρίων, είναι το πρώτο βήμα για την αποκατάσταση του κτιρίου. Το συμβούλιο ορίζει δεύτερο βήμα την εκπόνηση μελέτης (πιθανώς ενταγμένης στο Γ' ΚΠΣ) για την αποκατάσταση του κτιρίου, για την εκ νέου ανοικοδόμησή του ουσιαστικά, βάσει των αποτυπώσεων που έχει συντάξει το Εθνικό Μετσόβιο Πολυτεχνείο.
 Σε ό,τι αφορά το νομικό μέρος, ο Δήμος Αθηναίων διώκεται ήδη αυταπαγγέλτως και
η υπόθεση θα εκδικαστεί στο ποινικό δικαστήριο, καθώς το ΥΠΠΟ ζητεί «αποκατάσταση ηθικής βλάβης λόγω τρώσεως γοήτρου κράτους» (αφού κατεδαφίστηκε διατηρητέο κτίριο).
 Το βασικό επιχείρημα του δήμου, όπως διατυπώθηκε από την αντιδήμαρχο Ελλη Ευαγγελίδου, ήταν η επικινδυνότητα του κτιρίου. Η Βούλα Παλατζά ανταπάντησε, πάντως, πως μετά τους σεισμούς του '99 το Φιξ είχε κριθεί επισκευάσιμο, κίτρινο, δηλαδή. Και η γενική γραμματέας του ΥΠΠΟ, Λίνα Μενδώνη, προσθέτει πως
ακόμη και αν αυτός ήταν ο λόγος της βάρβαρης ενέργειας του δήμου, θα έπρεπε να
 Για την κυρία Παλατζά η ιστορία αυτή, πάντως, είχε και ένα ηθικό δίδαγμα: «Αν ο πρώτος δήμος της χώρα», αναρωτήθηκε «επεμβαίνει κάνοντας τέτοιες βίαιες πράξεις, εμείς τι έργο κάνουμε; ».
