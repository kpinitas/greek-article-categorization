 Δολάριο φαίνεται να ψηφίζουν... οι διεθνείς αγορές, όπως προκύπτει από τις πρώτες δημοσκοπήσεις, τη συνεχιζόμενη νέα βουτιά του ευρώ, εν μέσω θερινής ραστώνης.
ευρώ ακουμπά επικίνδυνα και πάλι το αρνητικό ρεκόρ του περασμένου Μαΐου, καθώς η αγορά εκτιμά ότι η αμερικανική οικονομία θα συνεχίσει να υποσκελίζει την ευρωπαϊκή μετά τα πρόσφατα στοιχεία.
 Το ευρωπαϊκό νόμισμα υποχώρησε χθες κάτω από τα 90 σεντς, ενώ ανάλογη βουτιά κατέγραψε και έναντι του γεν. Εφθασε έως το 89, 96 σεντς, στο νέο χαμηλότερο επίπεδο από τις 26 Μαΐου, για να ανάκαμψει αργότερα στα 90, 40 σεντς, καταγράφοντας απώλειες μεγαλύτερες του 1%, μέσα σε μία μέρα. Υποχώρησε επίσης έως τα 97, 42 γεν, στο χαμηλότερο επίπεδο από τις 26 Ιουνίου, ανακάμπτοντας ελάχιστα αργότερα. Σημαντική ήταν η υποχώρηση έναντι του δολαρίου και του ελβ.
φράγκου. Με τη νέα πτώση, το ευρώ απέχει περίπου 2% από το πρόσφατο αρνητικό ρεκόρ των 88, 40 σεντς το Μάιο.
 Η βραχυπρόθεσμη τάση του ευρωπαϊκού νομίσματος θα εξαρτηθεί από τα στοιχεία για την απασχόληση στις ΗΠΑ, που ανακοινώνονται σήμερα και τα οποία αποτελούν τη σοβαρότερη ένδειξη, για του, αν η αμερικανική FED θα αυξήσει τα επιτόκια της στις 22 του μήνα.
 Η ΕΚΤ, όπως αναμενόταν, δεν αύξησε χθες τα επιτόκια, αν όμως συνεχιστεί η κατρακύλα του ευρώ δεν αποκλείεται να προχωρήσει σε αύξηση των επιτοκίων της, στην πρώτη μετά τις καλοκαιρινές διακοπές σύνοδό της στις 31 Αυγούστου. Η αγορά άλλωστε θεωρεί δεδομένη τουλάχιστον μια αύξηση των ευρωπαϊκών επιτοκίων,
από Σεπτέμβριο, γεγονός όμως που προς το παρόν δεν φαίνεται να ευνοεί το ευρώ.
 Παρά την πτώση, σε νεότερη δημοσκόπηση του πρακτορείου Ρόιτερ, που δόθηκε στη δημοσιότητα χθες, οι οικονομολόγοι αισιοδοξούν ότι το ευρώ θα ανακάμψει παρά τη συνεχιζόμενη φυγή κεφαλαίων από τη γηραιά ήπειρο και τη στροφή τους προς τις ΗΠΑ. Σύμφωνα με τη δημοσκόπηση αυτή, το ευρώ θα ανακάμψει από τα περίπου 91 σεντς που είναι σήμερα, στα 93, 75 σε ένα μήνα από τώρα και τα 96 σεντς σε τρεις μήνες. Σε ένα χρόνο από τώρα το ευρώ θα πιάσει το ένα δολάριο και θα φτάσει έως το 1, 05 δολ., επίπεδο στο οποίο δεν έχει βρεθεί από τον περσινό Νοέμβριο.
 Εδώ και πάνω από ένα χρόνο οι αναλυτές προβλέπουν ανάκαμψη του ευρώ, καθώς η ανάπτυξη της ευρωπαϊκής οικονομίας εκτιμάται ότι θα φτάσει σε αυτήν των ΗΠΑ και ενδεχομένως και να την ξεπεράσει. Το ευρωπαϊκό ΑΕΠ όντως αυξάνεται σε επίπεδα που έχει εδώ και χρόνια να συναντήσει, φτάνοντας στο 3, 4% ετησίως το πρώτο τρίμηνο. Την ίδια περίοδο όμως η αμερικανική οικονομία έτρεχε με αύξηση του ΑΕΠ κατά 4, 8% και το δεύτερο τρίμηνο αυξήθηκε ακόμη περισσότερο κατά 5, 2%.
Εξέλιξη που δίνει τροφή για σενάρια «καταστροφολογίας» όσον αφορά τη Γουόλ Στριτ, λόγω των αυξήσεων των επιτοκίων, τα οποία όμως δεν επαληθεύονται, παρά
τα συνεχή σκαμπανεβάσματα των Ντάου Τζόουνς και Nasdaq.
 Σημαντικές απώλειες κατέγραψαν και τα ευρωπαϊκά χρηματιστήρια, καθώς οι μετοχές των εταιρειών τηλεπικοινωνιών, μίντια και τεχνολογίας, υποχωρούν σημαντικά τις τελευταίες ημέρες λόγω Nasdaq.
