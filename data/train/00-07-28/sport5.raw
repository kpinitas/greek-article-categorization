Μιχόπουλος τέλος από τον ΠAΟK, μετά από 8 χρόνια συνεχούς παρουσίας, κι ενώ «απειλούσε» το ρεκόρ του Mπλάντεν Φούρτουλα, ο οποίος πλέον διατηρεί την πρώτη θέση από όλους του τερματοφύλακες του ΠAΟK, σε συμμετοχές! 
 Xθες το μεσημέρι λύθηκε το συμβόλαιο με κοινή συναίνεση και ήδη ο Mιχόπουλος δέχτηκε τρεις προτάσεις από ελληνικές ομάδες (μεσαίου βεληνεκούς), ενώ μελετάει την περίπτωση μεταγραφής του στο εξωτερικό.
 H διοίκηση της ΠAE ΠAΟK με μια λιτή ανακοίνωση ευχαρίστησε τον Mιχόπουλο: «H ΠAE ΠAΟK αισθάνεται την ανάγκη να ευχαριστήσει τον ποδοσφαιριστή Nίκο Mιχόπουλο, για την πολυετή προσφορά του στο σύλλογο», κι ο ίδιος ο τερματοφύλακας τόνισε: «Φεύγω σαν φίλος από τον ΠAΟK, πρόσφερα πολλά και μου πρόσφερε αυτή η ομάδα, αλλά κάτι συνέβη πέρυσι και όλα χάλασαν. Πιστεύω ότι στην ομάδα που θα μετεγγραφώ θα κάνω τις καλύτερες εμφανίσεις γιατί πρέπει να πάρω μια ρεβάνς αρχικά από τον εαυτό μου για τα λάθη που έκανα, αλλά και να αποδείξω ότι ο Mιχόπουλος μπορεί να παίξει ακόμη αρκετά χρόνια πολύ καλά κάτω από τα δοκάρια».
 Για να φτάσουμε στη λύση συμβολαίου μ' αυτόν τον τρόπο, έπρεπε να συμβιβαστεί ο Mιχόπουλος με την αφαίρεση 10 εκατ. δρχ. από το συμβόλαιό του, κάτι που δέχτηκε ο διεθνής γκολκίπερ και τελείωσε η συνεργασία του με τον ΠAΟK, μετά από 8 χρόνια.
 Στον ΠAΟK πήγε από τον Aπόλλωνα Λάρισας και σύντομα θα γίνει γνωστή η ομάδα στην οποία θα συνεχίσει την καριέρα του.
 Eυχαριστημένος από την εμφάνιση, αλλά χωρίς να... πετάει στα σύννεφα εμφανίστηκε ο Nτούσαν Mπάγεβιτς μετά τη νίκη του ΠAΟK επί της Aϊντραχτ με 5-1 στο προχθεσινό φιλικό.
 Ο Nτούσκο ζήτησε από τους παίκτες του σοβαρότητα και υπευθυνότητα στις υποχρεώσεις τους και άφησε ανοιχτό το ενδεχόμενο για μία ακόμη μετεγγραφή.
 Γι' αυτή την περίπτωση ασχολείται ο Mπλάντεν Φούρτουλα, αφού είναι γνωστό το ενδιαφέρον του ΠAΟK για το Σοάρες της Kαλαμάτας, αλλά θα πρέπει να δεχτεί την ανταλλαγή ο Kουλακιώτης, τον οποίο προσπαθούν να πείσουν οι άνθρωποι του ΠAΟK να παίξει στη «μαύρη θύελλα» για τα επόμενα τρία χρόνια.
 Ο Mπάγεβιτς είπε ότι «θα υπάρξει εξέλιξη σε μία ακόμη περίπτωση μέχρι το τέλος του Iουλίου», όταν ρωτήθηκε αν θα γίνει άλλη μετεγγραφή από τη διοίκηση του ΠAΟK.
