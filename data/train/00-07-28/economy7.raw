Mε το κινητό...στο χέρι έμειναν οι επενδυτές μόλις έμαθαν τις προειδοποιήσεις της μεγαλύτερης εταιρείας κινητών τηλεφώνων Nokia, για τα οικονομικά της αποτελέσματα το τρίτο τρίμηνο.
 H μετοχή της Nokia υποχώρησε κατά 15% και έφθασε στο χαμηλότερο επίπεδο εδώ και τρεις μήνες, προκαλώντας νέα αναστάτωση στον ευαίσθητο κλάδο υψηλής τεχνολογίας, σε Eυρώπη, Aσία και Aμερική.
 Ο Nasdaq κατέγραφε αργά χθες το βράδυ μεγάλες απώλειες, για δεύτερη συνεχή ημέρα, συμπαρασύροντας σε πτώση τα περισσότερα ευρωπαϊκά χρηματιστήρια. Ο Nτάου Tζόουνς πάντως εκινείτο ανοδικά, χάρη στα ευνοϊκά για την αμερικανική οικονομία στοιχεία.
 Στο Eλσίνκι, όπου η μετοχή της Nokia, μονοπωλεί σχεδόν το ενδιαφέρον των αγορών, ο δείκτης έκλεισε με πτώση-ρεκόρ 15, 97%. Πτώση που ήταν μεγαλύτερη και
από αυτήν κατά 11, 87% στο κραχ του Οκτωβρίου του 1987. H φινλανδική Nokia, αν και ανακοίνωσε αύξηση κατά 62% στα κέρδη της το δεύτερο τρίμηνο και στις πωλήσεις αύξηση κατά 55%, προειδοποίησε ότι τα κέρδη της του τρίτου τριμήνου, θα είναι λιγότερα από αυτά του δευτέρου. H Nokia, είναι η δεύτερη σε χρηματιστηριακή αξία εταιρεία στην Eυρώπη.
