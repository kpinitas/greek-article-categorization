Σχεδόν 1.000.000 φορολογούμενοι χάνουν το ευνοϊκό μέτρο της έκπτωσης του 2, 5% για εφάπαξ εξόφληση του φόρου ή της καταβολής σε τρεις δόσεις, λόγω της καθυστέρησης που σημειώθηκε στην εκκαθάριση των δηλώσεων φορολογίας εισοδήματος.
 Κι αυτό λόγω της φορολογικής νομοθεσίας, που παρέχει την έκπτωση του 2, 5% μόνο στις περιπτώσεις που προβλέπεται η εξόφληση του φόρου να γίνει σε τρεις δόσεις, δηλαδή για φόρους που έχουν βεβαιωθεί μέχρι και τον μήνα Ιούλιο.
 Αρμόδιος παράγοντας του υπουργείου Οικονομικών σημείωνε στην «Ε» ότι η καθυστέρηση στην εκκαθάριση των δηλώσεων έχει αποτέλεσμα περίπου 1 εκατ. φορολογούμενοι να αντιμετωπίσουν την αρνητική πλευρά της νομοθεσίας, προσθέτοντας ότι είναι αδύνατο να προλάβουν έστω και την εκκαθάριση μιας ακόμη
 * Αν επιλέξουν την εξόφληση σε δόσεις, τότε έχουν μόνο δύο, αφού τόσες προβλέπονται για βεβαιώσεις φόρων που γίνονται κατά τους μήνες Αύγουστο και Σεπτέμβριο. Η πρώτη δόση εξ αυτών πληρώνεται την τελευταία εργάσιμη ημέρα του επόμενου μήνα από τη βεβαίωση και η δεύτερη την τελευταία εργάσιμη ημέρα του τρίτου μήνα.
 * Οι πλέον άτυχοι θα είναι όσοι λάβουν το εκκαθαριστικό τους από τον Οκτώβριο και μετά. Αφού για βεβαιώσεις φόρων από τον Οκτώβριο και μετά η εξόφληση γίνεται μόνο σε μία δόση (εφάπαξ) και μέχρι την τελευταία εργάσιμη ημέρα του μεθεπόμενου μήνα από τη βεβαίωση του φόρου. 
 Αξίζει να αναφερθεί ότι η απώλεια της έκπτωσης του 2, 5% για τους περίπου 1 εκατ. φορολογούμενους συνεπάγεται κέρδος δισεκατομμυρίων δραχμών για το Δημόσιο, το οποίο όμως ευθύνεται για την καθυστέρηση στην εκκαθάριση των δηλώσεων. Ενώ δεν είχαν προνοήσει να μεταφέρουν χρονικά τις εξοφλήσεις, παρά το γεγονός ότι φέτος οι προθεσμίες υποβολής έληξαν το Μάιο αντί το Μάρτιο, όπως προβλέπονταν μέχρι πέρυσι.
 Ουσιαστικά την έκπτωση του 2, 5% απολαμβάνουν, φέτος, περίπου 351.339 φορολογούμενοι (το 26, 7% εκ των 1, 3 εκατ. εκκαθαρισθεισών δηλώσεων), των οποίων η δήλωση εκκαθαρίσθηκε μέχρι και την προηγούμενη εβδομάδα. Οι συγκεκριμένοι φορολογούμενοι έχουν τη δυνατότητα εξόφλησης του φόρου σε τρεις δόσεις (σ.σ. εκτός αν η καταβολή είναι μέχρι 30.000 δρχ. οπότε έχουμε εφάπαξ εξόφληση και μέχρι την τελευταία εργάσιμη ημέρα του μεθεπόμενου μήνα από τη βεβαίωση, δηλαδή μέχρι τις 29 Σεπτεμβρίου) ή θα τύχουν της έκπτωσης του 2, 5% στην περίπτωση της εφάπαξ εξόφλησης.
