 Στη βάση της προσέγγισης που σύμφωνα με πληροφορίες σημειώθηκε στο Καμπ Ντέιβιντ θα αρχίσει ο επόμενος γύρος των διαπραγματεύσεων Ισραηλινών και Παλαιστινίων, για την προετοιμασία του οποίου άρχισαν ήδη να εργάζονται πυρετωδώς και οι δύο πλευρές, αλλά και οι ΗΠΑ.
 Ο ίδιος ο Γιάσερ Αραφάτ δήλωσε ότι είναι έτοιμος να συνεχίσει τις συνομιλίες με το Ισραήλ, αν και επαναβεβαίωσε την πρόθεσή του να ανακηρύξει την ανεξαρτησία του παλαιστινιακού κράτους στις 13 Σεπτεμβρίου.
 Ενώ οι διαπραγματευτές των δύο πλευρών πρόκειται να συναντηθούν την Κυριακή, ο
Παλαιστίνιος διαπραγματευτής, Σαέμπ Αρακάτ, δήλωσε χθες ότι κατά τις συνομιλίες τού Καμπ Ντέιβιντ έγινε πάνω από το 80% των όσων απαιτούνται για μια συμφωνία. «Θα έλεγα πάνω από το 80%. Yστερα από αυτές τις δύο εβδομάδες στο Καμπ Ντέιβιντ είμαι βέβαιος ότι θα μπορέσουμε να έχουμε μια συμφωνία πριν από τις 13 Σεπτεμβρίου», τόνισε.
 Ο αναπληρωτής υπουργός Αμύνης του Ισραήλ, Εφρέμ Σνεχ, συναντήθηκε το βράδυ της
Τετάρτης με το διευθυντή του γραφείου του Γιάσερ Αραφάτ, Ταγέμπ Αμπντέλ Ραχίμ.
Μετά τη συνάντηση περιέγραψε τη διακοπή των συνομιλιών του Καμπ Ντέιβιντ ως μία ανάπαυλα.
 «Θα ήταν μεγάλο δυστύχημα αν κάποιοι έχαναν τη ζωή τους για το τίποτα, ανάμεσα
στον ένα γύρο διαπραγματεύσεων και τον άλλο», είπε.
 Σύμφωνα με ένα μέλος της ισραηλινής αποστολής στο Καμπ Ντέιβιντ, ο Aμερικανός πρόεδρος Μπιλ Κλίντον κατέθεσε την πρόταση να δημιουργηθεί γραφείο του Παλαιστίνιου ηγέτη Γιάσερ Αραφάτ στο μουσουλμανικό τομέα της Παλιάς Πόλης της Ιερουσαλήμ. Ο Ισραηλινός πρωθυπουργός Εχούντ Mπάρακ αποδέχτηκε την πρόταση, όχι όμως και ο Γιάσερ Αραφάτ, καθώς κάτι τέτοιο δεν συνεπάγεται την αναγνώριση
 Οπως γράφει η αμερικανική εφημερίδα «Ουάσιγκτον Ποστ», οι ΗΠΑ θα ζητήσουν τη βοήθεια των Ευρωπαίων συμμάχων τους και των αραβικών χωρών, προκειμένου να πεισθεί ο Γιάσερ Αραφάτ να δεχτεί τις προτάσεις που έγιναν στο Καμπ Ντέιβιντ.
 «Αυτό που θέλουμε να γνωρίζουν οι Παλαιστίνιοι είναι ότι κάναμε μια τεράστια προσπάθεια, ότι η πόρτα είναι ακόμα ανοιχτή, αλλά περιμένουμε κάτι και απ' αυτούς», δήλωσε στην εφημερίδα ανώτατος Αμερικανός αξιωματούχος, που διατήρησε
 Η ισπανική κυβέρνηση ανακοίνωσε χθες ότι είναι διατεθειμένη να οργανώσει έναν γύρο διαπραγματεύσεων ανάμεσα στο Ισραήλ και τους Παλαιστινίους.
