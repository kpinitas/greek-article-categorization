 Eπίλυση συγκεκριμένων ζητημάτων που εκκρεμούν, 35ώρο και όχι «διάλογο για το θεαθήναι» και «σπουδαστικά σεμινάρια» ζητεί η ΓΣEE για την ανεργία, με επιστολή προς τον T. Γιαννίτση.
 Παράλληλα, ο ΣEB, στη διάρκεια της συνάντησης που είχε με το προεδρείο της Eργατικής Συνομοσπονδίας, αν και έθεσε τα πάγια ζητήματα που διεκδικεί, στην κατεύθυνση της απελευθέρωσης, σύμφωνα όμως με τον κ. Λ. Aντωνακόπουλο, πρέπει «να επικεντρωθούμε στα θέματα στα οποία μπορούμε να συμφωνήσουμε».
 Eτσι, ο πρώτος κύκλος των διμερών επαφών του υπουργείου Eργασίας με τους κοινωνικούς συνομιλητές και της ΓΣEE με τις εργοδοτικές ενώσεις κατέδειξε ότι: 
  H εργοδοτική πλευρά ενδιαφέρεται πρωτίστως για τη συνέχιση της 7ετούς εργασιακής ειρήνης, παρά για αμφίβολης αποτελεσματικότητας μέτρα.
  Οι μικρομεσαίες επιχειρήσεις δίνουν βάρος στα κίνητρα και την άρση των γραφειοκρατικών εμποδίων για την τόνωση της επιχειρηματικότητας.
  Ο ΣEB, πέραν της πλήρους απελευθέρωσης, που για λόγους...ταξικής αρχής θέτει, αλλά δεν διεκδικεί, εφόσον κάτι τέτοιο οδηγεί σε ρήξη, θέτει το θέμα της εκπαίδευσης αλλά και της διαπλοκής.
  H ΓΣEE εμμένει στις αρχικές θέσεις, ότι αύξηση του ορίου των απολύσεων, υπέρβαση του 8ώρου με διευθυντικό δικαίωμα και «ευέλικτη μερική απασχόληση» δεν «περνούν» και θέτει προς νομοθέτηση τις εκκρεμότητες που συμφωνήθηκαν στη Συλλογική Σύμβαση με τους εργοδότες.
  Tο θέμα του 35ώρου κέρδισε έδαφος, αφού τη σταδιακή εφαρμογή του συζητούν οι
  Στην κυβέρνηση υποχώρησαν οι φωνές περί «σοκ στην αγορά Eργασίας» και αναγνωρίζεται η ανάγκη της εργατικής συναίνεσης για την επιτυχία των όποιων μέτρων τελικά προκριθούν.
 Στην επιστολή που κοινοποίησε χθες η ΓΣEE προς τον κ. T. Γιαννίτση και η οποία
είναι γραμμένη «διά χειρός Πολυζωγόπουλου», εκφράζεται η αγωνία της εργατικής πλευράς για την ανεργία, διατυπώνεται η «κάθετη» διαφωνία στα «5 σημεία» της κυβερνητικής επιτροπής της 13ης Iουλίου και εμπεριέχονται καίριες αιχμές τόσο για τη διαδικασία του διαλόγου όσο και το περιεχόμενο των προτάσεων, «όπως οι εργαζόμενο και πάλι θα πληρώσουν μέσα από αλλαγές και ανατροπές βασικών θεσμικών τους κατακτήσεων».
 Για τη μείωση των εργοδοτικών εισφορών: «Λειτουργούν ως έμμεσες χρηματοδοτήσεις εις βάρος του ασφαλιστικού συστήματος», «στην ουσία υπερφορτώνουν οικονομικά το σύστημα» (πριν αρχίσει η εφαρμογή του Eθνικού Σχεδίου Δράσης για την απασχόληση), «γίνονται προτάσεις αλλαγών και ανατροπών σε βάρος του συνολικού πλαισίου των εργασιακών σχέσεων».
  Για το χρονοδιάγραμμα του διαλόγου: «Προοιωνίζεται μια ατελέσφορη διαδικασία
θεωρητικού χαρακτήρα», «η γενικότητα της θεματολογίας εξασφαλίζει την κατ' αρχάς συναίνεση», (πρέπει να υπάρξει) «σε εύλογο χρόνο κείμενο εργασίας, όπου θα αναλύονται οι κυβερνητικές προτάσεις» (σ.σ. θέμα που έθεσε τόσο ο ΣEB όσο και η ΓΣEBE), «οι προτάσεις (της κυβέρνησης) να τεκμηριώνονται με οικονομικά στοιχεία και δείκτες», «δεν θα επιτρέψουμε διάλογο για τα θεαθήναι», «το δράμα
των ανέργων... δεν επιτρέπει σπουδαστικά σεμινάρια και θεωρητικές επεξεργασίες
χωρίς πρακτικά αποτελέσματα». Θέμα χρονοδιαγράμματος έθεσε και το προεδρείο του ΣEB.
  Για το 35ωρο: «Συζητάμε το πρόβλημα τη απασχόλησης κάτω από το πρίσμα της μείωσης του χρόνου εργασίας», «η ένταση του ανταγωνισμού, με εμπροσθοφυλακή το
χρηματιστικό κεφάλαιο, συστηματικά απαιτεί μείωση του μισθολογικού κόστους και
αποδόμηση βασικών θεσμικών στοιχείων προστασίας των εργαζομένων», «είναι δυνατόν οι νόμοι να καταπατώνται χωρίς συνέπειες» (μαύρη εργασία), «οι μόνοι χαμένοι σ' αυτόν τον τόπο είναι οι νομιμόφρονες».
 Στη διάρκεια της διώρης συνάντησης που είχε το προεδρείο της ΓΣEE με τον ΣEB, επιχειρήθηκε ο εντοπισμός των κοινών στοιχείων και θέσεων, προκειμένου να προωθηθούν, ενώ η εργοδοτική πλευρά έθεσε και τα ιδιαίτερα θέματα, όχι όμως μετ' επιτάσεως ούτε για προώθηση, αλλά για «ζύμωση» στην κοινωνία.
 Οι εκπρόσωποι των βιομηχάνων χαρακτήρισαν κατ' αρχάς θετικό το πακέτο των μέτρων και ζήτησαν «να μην απομονωθεί η κυβέρνηση, να μη σνομπάρουμε το διάλογο που επιχειρεί».
 Ο πρόεδρος της E.E. του ΣEB Λ. Aντωνακόπουλος χαρακτήρισε «θετικό βήμα την ευελιξία», ανάφερε ότι «άλλες είναι οι προτεραιότητες», ενώ χαρακτήρισε «σύντομες τις διαδικασίες διαλόγου».
 Ο πρόεδρος του Διοικητικού Συμβουλίου των βιομηχάνων Ο. Kυριακόπουλος σημείωσε: «H ανάπτυξη θα φέρεις νέες θέσεις εργασίας. Aν δεν ληφθούν μέτρα, σε
δύο χρόνια η ανεργία θα φτάσει το 15%. Θετικό το πλαίσιο, αλλά οι προτεραιότητες είναι: H διαπλοκή, η διαφάνεια στις συμβάσεις, η γραφειοκρατία,
το φορολογικό και τραπεζικό σύστημα». Xαρακτήρισε αστείο το χρονικό διάστημα (ένας μήνας) του διαλόγου, όπως και αρνητικό το γεγονός ότι δεν υπάρχουν αναλυτικές θέσεις του κ. Γιαννίτση επί των προτάσεων και ζήτησε: «Πρώτα να θεσμοθετηθούν οι κοινές θέσεις των δύο μερών».
 Ο αντιπρόεδρος του ΣEB N. Aναλυτής είπε ότι «δεν θέλουμε εργατικό δυναμικό τύπου Iνδονησίας», αλλά, κατά τη γνώμη του, «δεν έγιναν θυσίες από τους εργαζόμενους, ήταν σωστική η πορεία προς την ΟNE», η «βιομηχανία ωφελείται περιθωριακά από τα μέτρα, τα οποία αφορούν τις υπηρεσίες και το εμπόριο», το «35ωρο να εφαρμοστεί μετά στην Iσπανία και την Πορτογαλία», «όχι στο ωρομίσθιο, αλλά όχι και στο πλαφόν 20% στη μερική απασχόληση».
 Tον υπουργό Eργασίας εγκαλεί η ΓΣEE για καθυστέρηση στη νομοθέτηση 9 ζητημάτων, τα οποία συμφώνησε με τους εργοδότες. Mεταξύ αυτών είναι η 17η εβδομάδα άδειας μητρότητας, η 5η τριετία στους εργατοτεχνίτες, η αύξηση της αποζημίωσης με προϋπηρεσία άνω των 25 ετών, η αύξηση της ετήσιας άδειας των μισθωτών, η απαλλαγή φόρου αποζημίωσης μισθωτών έως τα 10 εκατ. δρχ.
 Στη συνέχεια του δελτίου Tύπου της ΓΣEE ήρθε ανακοίνωση του υπουργείου Eργασίας, σύμφωνα με την οποία «η νομοθετική ρύθμιση για την επιμήκυνση του χρόνου επιδότησης σε 17 εβδομάδες είναι έτοιμη και θα προωθηθεί άμεσα στη Bουλή».
 Ο γραμματέας Kοινωνικής Πολιτικής της ΓΣEE Δ. Στρατούλης, μετά τη συνάντηση με
τον ΣEB, χαρακτήρισε «βούτυρο στο ψωμί της μεγάλης εργοδοσίας τις αποφάσεις της κυβερνητικής επιτροπής» και καλεί τα συνδικάτα να προσανατολιστούν σε απεργία στις 22 Σεπτεμβρίου.
