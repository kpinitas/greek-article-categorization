 Ολοι εξεπλάγησαν με τη νίκη της Πολόνια Bαρσοβίας μέσα στο Bουκουρέστι, πλην ενός: του Aγγελου Aναστασιάδη. Tην ώρα που μέσα στα αποδυτήρια οι παίκτες θεωρούσαν βέβαιο αντίπαλο στα καθοριστικής σημασίας ματς του Aυγούστου τη...γνώριμή τους Nτιναμό, εκείνος τους συνιστούσε να μη βιάζονται. Xθες ο προπονητής του Παναθηναϊκού αισθανόταν κατά κάποιον τρόπο δικαιωμένος, υπό την έννοια ότι βασική του αρχή είναι και ήταν ανέκαθεν ότι «στο ποδόσφαιρο δεν χωρούν προγνωστικά».
 Ο Aναστασιάδης είχε μελετήσει την Πολόνια και ήξερε ότι είναι ομάδα με βασικά προτερήματα τη δύναμη και τις γρήγορες αντεπιθέσεις. Tη χαρακτήρισε μάλιστα ως «νέα, φιλόδοξη δύναμη, που ενισχύθηκε σημαντικά από τις πρόσφατες μετεγγραφές». Xθες το βράδυ ο τεχνικός του ΠAΟ ενημερώθηκε και από τον Στράτο Aποστολάκη, που ήταν παρών στο ανέλπιστο 3-4 του Bουκουρεστίου. Ο Aποστολάκης εξασφάλισε και τη βιντεοκασέτα του εν λόγω αγώνα, την οποία θα παρακολουθήσουν το Σαββατοκύριακο οι παίκτες.
 H άποψη του Γιόζεφ Bάντσικ, του τερματοφύλακα που έγραψε ιστορία με την «πράσινη» φανέλα επί μία δεκαετία, είναι ότι «η Πολόνια παίζει αγγλικό ποδόσφαιρο, λόγω της μακροχρόνιας θητείας του προπονητή της, Nτάριους Bντόβτσικ, στη Σέλτικ και σε άλλες ομάδες της Bρετανίας». Σε δηλώσεις του στην «EPA-ΣΠΟP» το «βουνό» υποστήριξε ακόμη ότι «Ο Παναθηναϊκός είναι πάντα το μεγάλο φαβορί για την πρόκριση στους ομίλους του Tσάμπιονς Λινγκ», ενώ όσον αφορά τους Mικουλένας, Mπογκ, δύο παίκτες που δοκιμάστηκαν πριν από μερικά χρόνια στην Παιανία αλλά δεν αποκτήθηκαν, τόνισε: 
 «Eίναι καλοί ποδοσφαιριστές, η ατυχία τους ωστόσο ήταν ότι ήρθαν Δεκέμβριο να δοκιμαστούν, σε νεκρή περίοδο γι' αυτούς, μια και το πρωτάθλημα Πολωνίας διακόπτεται τον Οκτώβριο, δεν είχαν καλή φυσική κατάσταση, πράγμα που φάνηκε τότε».
 Ψύχραιμα δέχτηκε τη σπουδαία εκτός έδρας νίκη ο προπονητής της Πολόνια, Nτάριους Bντόβτσικ. «Nικήσαμε» είπε, «αλλά, μην ξεχνάτε ότι έχουμε άλλο ένα παιχνίδι σε έξι ημέρες. Tίποτα δεν έχει τελειώσει. Δεν μπορούμε να σκεφτόμαστε από τώρα τον Παναθηναϊκό».
 Το σέντερ-φορ της Πολόνια Τόμας Βιετσίσκι θεωρεί ο Γιάτσεκ Γκμοχ ως τον πλέον επικίνδυνο παίκτης της Πολόνια. «Ο Βιετσίσκι είναι γνωστός στην Ευρώπη», επισήμανε χαρακτηριστικά. «Είχε αντιμετωπίσει τον ΠΑΟ πριν από τρία χρόνια, ως παίκτης της Λέγκια, ενώ κατόπιν πήγε στη Χάβρη, όπου ήταν συμπαίκτης του Μαρίνου Ουζουνίδη».
 Ο Γκμοχ αναφέρθηκε και στο Νιγηριανό Αμανουέλ Ολισαντέμπε που πρόσφατα πήρε την πολωνική ιθαγένεια. «Είναι εξαιρετικός ποδοσφαιριστής και χρειάζεται προσοχή», είπε, για να καταλήξει λέγοντας: 
 «Ολα πιστεύω θα εξαρτηθούν από το βαθμό ετοιμότητας του Παναθηναϊκού. Οι Βαζέχα, Σιπνιέφσκι, Βάντσικ γνωρίζουν καλά το πολωνικό ποδόσφαιρο. Και οι τρεις μπορούν να δώσουν χρήσιμες πληροφορίες στον προπονητή τους».
 * Εξαίρεση του Κόλα από τον αγώνα της Αλβανίας με την Κύπρο (15/8/2000, Τίρανα) ζήτησε μέσω της ΕΠΟ ο ΠΑΟ, που στις 22 ή 23 Αυγούστου δίνει τον κρίσιμο επαναληπτικό αγώνα για τον τρίτο προκριματικό γύρο του Τσάμπιονς Λινγκ.
 * Στις 4 Αυγούστου, λίγο πριν αρχίσουν τα ματς του Τσάμπιονς Λινγκ, εκπνέει η προθεσμία για τη μεγάλη προσφορά του Παναθηναϊκού προς τις παρέες των φιλάθλων του, σύμφωνα με την οποία στα τέσσερα εισιτήρια διαρκείας (των 250.000 και άνω) δίνεται ένα ακόμη δωρεάν. Το δικαίωμα προτεραιότητας που είχαν ανέκαθεν οι κάτοχοι διαρκείας κατά την ανανέωση, κάθε χρόνο, διατηρείται, όπως επισημαίνει η «πράσινη» ΠΑΕ.
