 Αυθαιρεσία; Παράβαση καθήκοντος; Απάνθρωπη αμέλεια; Κουρέλιασμα κάθε έννοιας δικαίου; Τι αλήθεια μπορεί να συνιστά το γεγονός ότι αυτή τη στιγμή υπάρχουν φυλακισμένοι ανθρωποι εδώ και δύο χρόνια -ναι, δύο χρόνια- κρατούμενοι άδικα, αφού έχουν εκτίσει την ποινή τους; 
 Τι αλήθεια μπορεί να συνιστά το γεγονός ότι επίσης άδικα κρατούνται άνθρωποι επί μήνες σε αστυνομικά κρατητήρια ή στη Γενική Ασφάλεια, όπου δεν τηρούνται ούτε οι στοιχειώδεις όροι φυλάκισης -όπως είναι έστω ένα ξεμούδιασμα σε ένα προαύλιο- με μόνο έγκλημα ότι δεν είχαν χαρτιά; Κι επιπλέον μερικοί να απειλούνται με απέλαση παρά το γεγονός ότι εκκρεμούν αιτήσεις τους για χορήγηση ασύλου.
 Αναλογίζεται άραγε κανείς σε τι απελπισία έχουν καταδικαστεί; Ναι, όπως ίσως καταλάβατε, και αν αυτό έχει σημασία, είναι αλλοδαποί, ξένοι, μετανάστες, λαθραίοι... Είναι αυτός, όμως, ικανός λόγος να δικαιολογεί τέτοια μεταχείριση; 
 Πριν από λίγες ημέρες, καμιά εικοσαριά κρατούμενοι στις Φυλακές Κορυδαλλού αρνήθηκαν να μπούνε στα κελιά τους. Εγχρωμοι, Aφρικανοί οι περισσότεροι, βρίσκονται πολλούς μήνες στη φυλακή παρά το γεγονός ότι έχουν εκτίσει την ποινή τους. Τους μάζεψαν όλους μαζί και τους έκλεισαν σε έναν θάλαμο, στην Ε' πτέρυγα, όπου γίνεται θέμα ακόμη και για να τους ανοίξουν να πάνε στην τουαλέτα. Για προαύλιο ούτε λόγος. Δημοσιεύουμε τα ονόματα 15 εξ αυτών που παραμένουν πολλούς μήνες, από 7 έως 24, άδικα στη φυλακή, ενώ περιμένουν εναγωνίως την απέλασή τους-γιατί την απελευθέρωσή τους ούτε να την ονειρευτούν
δεν μπορούν, σύμφωνα με όσα μας μετέφερε συγκρατούμενός τους.
 Ενα ακόμη δράμα με πρωταγωνιστές μετανάστες ή και πρόσφυγες παίζεται στα κρατητήρια τμημάτων, όπου κρατούνται επειδή δεν έχουν χαρτιά κι ας έχουν, επίσης, εκτίσει την ποινή τους, με την απειλή της απέλασης να επιτείνει την αγωνία τους. Η Νεολαία Ενάντια στο Ρατσισμό στην Ευρώπη (YRE) κάνει λόγο για «χιλιάδες μετανάστες που βρίσκονται στοιβαγμένοι στα κρατητήρια όλης της χώρας
και απελαύνονται κατά τη βούληση της Αστυνομίας και του υπουργείου Δημόσιας Τάξης, αφού μείνουν κάτω από άθλιες συνθήκες για πολλούς μήνες, ελπίζοντας». Η
ίδια οργάνωση έχει ξεκινήσει εκστρατεία για την απελευθέρωση όλων των μεταναστών που κρατούνται άδικα και την παραχώρηση ασύλου σε όλους τους πολιτικούς πρόσφυγες.
 Ενδεικτικά αναφέρουμε μερικές περιπτώσεις μεταναστών από αυτές που ασχολείται η ΥRE: 
 _Από τις πλέον τραγικές είναι αυτή του Ροάζα Αμζίντ από το Κασμίρ, που κρατείται εδώ και τέσσερις μήνες για παράνομη είσοδο, παρά το γεγονός ότι είχε
για χθες αεροπορικό εισιτήριο προκειμένου να φύγει για το Πακιστάν, όπου η μητέρα του νοσηλεύεται σε νοσοκομείο βαριά άρρωστη, και η Aστυνομία δεν του το
 _Ο Aκερέλε Αμπογιόμι συνελήφθη τρεις μέρες πριν παντρευτεί την Eλληνίδα μητέρα
τού 5μηνου παιδιού του και κρατείται στη ΓΑΔΑ ενάμιση μήνα, επειδή δεν είχε έγγραφα παραμονής στη χώρα. 
 _Ο Αφα Τζέιμς Εσιόπα, από τη Νιγηρία, κρατείται τέσσερις μήνες από την ημέρα που εξέτισε την ποινή του. Κι ενώ το δικαστήριο ανακάλεσε την απόφαση απέλασης
που του είχε επιβάλει, δίνοντάς του μια δεύτερη ευκαιρία, δεν την ανακαλεί ο διοικητής της ΕΛ.ΑΣ., «περιφρονώντας», όπως καταγγέλλει η οργάνωση, το δικαστήριο.
 _Ο 18χρονος Αφγανός Σαντίγκι Σαμιούλα κρατείται 10 μήνες στη ΓΑΔΑ. Ολους τους συγγενείς του τους έχουν σκοτώσει Ταλιμπάν, ενώ ισχυρίζεται ότι του έχουν αναγνωρίσει την ιδιότητα του πρόσφυγα. Πολιτικό άσυλο έχουν υποσχεθεί και στον
Κούρδο Μοχάμεντ Ετα Αλί, ο οποίος παρ' όλα αυτά κρατείται τέσσερις μήνες, ενώ ακόμη δύο, ο Αλί Αμπντού από τη Συρία και ο Μοχάμεντ Γιαζ από το Ιράκ, που κρατούνται επτά και οκτώ μήνες αντίστοιχα, θα 'πρεπε να έχουν απελευθερωθεί καθώς έχουν υποβάλει αιτήσεις ασύλου.
 _Ο Κλέμεντ Ναουντί Εμπιγκέι, από τη Νιγηρία, κρατείται στο αστυνομικό τμήμα της Ασκληπιού επτά μήνες αφότου εξέτισε την ποινή του. Κάτοχος λευκής κάρτας απειλείται με διοικητική απέλαση, ενώ δεν υπάρχει δικαστική απόφαση απέλασης.
 _Ο Πακουρέκ Αουχάν ζούσε 12 χρόνια στην Ελλάδα με πολιτικό άσυλο. Παραμένει τέσσερις μήνες στα κρατητήρια της ΓΑΔΑ, αφού έχει εκτίσει την ποινή του, και δεν υλοποιείται εδώ και ενάμιση μήνα η απόφαση ακύρωσης της απέλασής του ώστε να αφεθεί ελεύθερος. 
