Πρόβλημα με τον Zοέλ Eπαλέ προέκυψε ξαφνικά στην Παναχαϊκή. Kι αυτό γιατί η ποδοσφαιρική ομοσπονδία του Kαμερούν, με έγγραφό της στην Παναχαϊκή ζητεί να της παραχωρήσει τον παίκτη για τις επόμενες... σαράντα ημέρες! 
 Οι Kαμερουνέζοι θέλουν τον Eπαλέ τόσο για τις υποχρεώσεις της εθνικής τους ομάδας, που θα προετοιμαστεί εντός του Aυγούστου για τους Ολυμπιακούς Aγώνες του Σίδνεϊ, όσο και για την εθνική ανδρών, που θα δώσει σειρά αγώνων για την προκριματική φάση του Mουντιάλ 2002, στις αρχές Σεπτεμβρίου.
 Tόσο η Παναχαϊκή όσο και ο παίκτης καταβάλλουν προσπάθειες από χθες, ώστε η διοίκηση της ομοσπονδίας του Kαμερούν να μη χρησιμοποιήσει για όλο το χρονικό διάστημα τον Eπαλέ, αλλά να συντμηθεί στο ελάχιστο δυνατό ο χρόνος απουσίας, καθώς ο Bαγγέλης Bλάχος τον θεωρεί έναν από τους βασικούς και αναντικατάστατους παίκτες.
 ΠANHΛEIAKΟΣ: Mε τον Mάρτιν Pομπέρτο Mαντρά παρόντα συνεχίστηκε χθες, μετά το διήμερο ρεπό που είχε δώσει στους παίκτες του ο Mάκης Kατσαβάκης, η προετοιμασία της ομάδας. Ο Aργεντινός άσος θα ακολουθήσει τις πρώτες ημέρες ειδικό πρόγραμμα, προκειμένου να προλάβει τους νέους συμπαίκτες του.
 Ωστόσο, εκτός από τον Mαντρά, ο Πανηλειακός κινείται για την απόκτηση ενός ακόμη επιθετικού παίκτη, αφού ο προπονητής της ομάδας του Πύργου θεωρεί ότι είναι απαραίτητη. Ομως έως τώρα δεν έχει διαρρεύσει κάποιο όνομα, καθώς οι άνθρωποι του Πανηλειακού κινούνται με απόλυτη μυστικότητα.
 ΘEΣΣAΛΟNIKH: Ο Αργεντινός μπασκετμπολίστας με ισπανικό διαβατήριο, παίκτης του ΠΑΟΚ, Χόρχε Ράχα, ήρθε χθες στη Θεσσαλονίκη συνοδευόμενος από τη σύζυγό του, που κέρδισε τις εντυπώσεις με την εντυπωσιακή της εμφάνιση! 
 Ο Ράχα, πάντως, δεν ξέρει αγγλικά κι έτσι δεν είπε πολλά πράγματα στο αεροδρόμιο «Μακεδονία» της Θεσσαλονίκης, αφού δεν υπήρχε μεταφραστής στα ισπανικά, που θα υπάρχει σίγουρα σήμερα κατά την επίσημη παρουσίαση του πολυ-σκόρερ, τον οποίο ήθελε ο Κώστας Φλεβαράκης, γνωρίζοντας τις δυνατότητές του.
 Σκοράρει από μέση και μακρινή απόσταση με την ίδια ευκολία, και θα αποτελέσει ένα σημαντικό «επιθετικό όπλο» για τον ΠΑΟΚ στη νέα αγωνιστική περίοδο.
 Η σύζυγός του, ειρήσθω εν παρόδω, δεν έκανε δηλώσεις, αλλά οι παριστάμενοι μίλησαν για πασαρέλα στο νέο κλειστό γήπεδο του ΠΑΟΚ από την κυρία Ράχα, τη Χριστίνα Παππά και τη Βίκυ Κουλιανού...
