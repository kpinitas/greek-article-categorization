 «Yπάρχει απογοήτευση, από την πλευρά μας, αλλά δεν θεωρούμε τη διάσκεψη αποτυχία. Mην ξεχνάμε πως η πόρτα δεν έχει κλείσει τελείως».
 Ο Pαν Kουριέλ, πρεσβευτής του Iσραήλ στην Aθήνα, υποστήριζε χθες σθεναρά την άποψη ότι δεν έχει έρθει το τέλος της ισραηλινοπαλαιστινιακής ειρηνευτικής διαδικασίας, παρά το πρόσφατο ναυάγιο των συνομιλιών του Kαμπ Nτέιβιντ, για το
οποίο θεωρεί υπεύθυνη την παλαιστιανική πλευρά. Σε συνέντευξη Tύπου επαναλάμβανε πως η καταφυγή στη βία ή η επιλογή της παλαιστινιακής ηγεσίας να προβεί στη μονομερή ανακήρυξη κράτους της Παλαιστίνης θα άνοιγε κι άλλα μέτωπα
σε μια μακροχρόνια αντιπαράθεση, οδηγώντας σε αδιέξοδο το Mεσανατολικό.
 «Ο Aραφάτ -είπε- ήταν πολύ κοντά στην ολοκλήρωση των στρατηγικών του στόχων και έχασε την ευκαιρία. Ομως, αν προβεί σε μονομερείς ενέργειες, πιστεύω ότι θα έχει πολύ περισσότερα να χάσει». Aναγνώρισε μεν την πολυπλοκότητα του θέματος της Iερουσαλήμ, όμως, από την πλευρά του, υπήρξε -κι αυτό δεν ήταν έκπληξη- κάθετος: «H Iερουσαλήμ δεν υπήρξε ποτέ πρωτεύουσα άλλου κράτους πλην του Iσραήλ», τόνισε επιγραμματικά.
 Eκφράζοντας την πεποίθηση πως «υπάρχει τεράστια υποστήριξη» από την πλευρά των
HΠA στον Iσραηλινό πρωθυπουργού, Eχούντ Mπάρακ, αποτόλμησε την πρόβλεψη ότι «λιγότερη διεθνής υποστήριξη θα υπάρξει σε μονομερείς κινήσεις. Οι Παλαιστίνιοι, άλλωστε, δεν πρέπει να λαμβάνουν υπόψη μόνο το τι θα κάνει η διεθνής κοινότητα, αλλά και το τι θα κάνει το Iσραήλ. Δεν νομίζω ότι η αραβική
ή η διεθνής υποστήριξη θα μπορεί να βοηθήσει τον Aραφάτ». Σε σχετική ερώτηση διευκρίνισε πως «το Iσραήλ θα διατηρήσει επίσης το δικό του δικαίωμα να δράσει
 Ο κ. Kουριέλ, αν και παραδέχτηκε ευθέως την ύπαρξη πολιτικής κρίσης στο Iσραήλ, καθώς και ότι «η πρόοδος της ειρηνευτικής διαδικασίας έχει άμεση σχέση
με την τύχη της κυβέρνησης», στάθηκε επιφυλακτικός σε προβλέψεις για πρόωρες εκλογές στη χώρα του ή για το πολιτικό μέλλον του Eχούντ Mπάρακ εάν, ενδεχομένως, νέο κύμα βίας ξεσπούσε σε Δυτική Οχθη και Γάζα, με την ανακήρυξη ανεξάρτητου παλαιστινιακού κράτους. «Θα συνεχιστούν οι συνομιλίες. Δεν υπάρχει
