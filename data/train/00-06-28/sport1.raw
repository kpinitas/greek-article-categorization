 Ο Mορίς Γκριν και οι δικοί μας πρωταθλητές θα είναι οι «κράχτες» στα σημερινά «Τσικλητήρεια», αλλά στη συνέντευξη Τύπου που έδωσαν χθες οι διοργανωτές, έδωσε το «παρών» μόνον ο πρώτος μαζί με τον...«ομόσταβλό» του Ατό Μπόλντον και 
την Ινγκερ Μίλερ. Οι δικοί μας προτίμησαν να συνεχίσουν την προετοιμασία τους, 
αλλά έφτανε η ματαιοδοξία του Γκριν για να έχουν θέμα τα ΜΜΕ! 
 Πάντα ευγενικός με την Αθήνα και το ΟΑΚΑ, όπου έκανε πέρυσι το παγκόσμιο ρεκόρ 
 (9.79) στα 100 μ., υποσχέθηκε να τρέξει και φέτος στη συνέχεια όσο πιο γρήγορα 
 «Δεν με πείραξε που έχασα στο Ελσίνκι, αλλά έτσι μου χάλασαν τα σχέδια που είχα για να τελειώσω τη χρονιά αήττητος. Ετσι, από εδώ και πέρα, μέχρι το Σίδνεϊ θέλω να κάνω μόνο νίκες...».
 Σιγά σιγά η...μηχανή του Γκριν ανέβαζε στροφές και συνέχισε λέγοντας: «Στην αρχή, με είπατε εσείς οι δημοσιογράφοι "εξπρές του Κάνσας" και δεν μπορώ να πω 
ότι μου άρεσε και πολύ. Στη συνέχεια, με ονομάσατε "φαινόμενο" και αυτό ήταν καλύτερο. Από εδώ και πέρα θέλω να σας αναγκάσω να με λέτε...κρυπτονίτη»! 
 Και για όσους δεν ξέρετε, ο κρυπτονίτης είναι αυτό που κάνει τον Σούπερμαν...Σούπερμαν! 
 Επειδή όμως κάθε υπεράνθρωπος πρέπει να έχει κι έναν άξιο αντίπαλο, ο Γκριν δεν ξέχασε τον Μάικλ Τζόνσον: «Αν θέλει να αναμετρηθούμε, ξέρει καλά πού μπορεί να με βρει», είπε με το γνωστό (θεατρικό) δολοφονικό βλέμμα του. Δεν διευκρίνισε πάντως αν θέλει κόντρα στα 100 μ. ή στα 200 μ. Γιατί στη δεύτερη απόσταση το αφεντικό είναι σίγουρα ο Τζόνσον. 
 Υπερβολικός όπως πάντα, αλλά αφού «πουλάει» και κερδίζει, κάνει ό,τι θέλει.
 Στο ίδιο -περίπου- μήκος κύματος και η Μίλερ, που χαρακτήρισε μεν μεγάλη αθλήτρια τη Θάνου, αλλά είπε πως μπορεί να κερδίσει οποιαδήποτε αντίπαλο, ακόμα και την Τζόουνς. Ο μόνος που πατούσε στο έδαφος ήταν ο Μπόλντον, που τόνισε πόσο καλά πάει πάντα στην Αθήνα και πως ελπίζει να κάνει κάτι ανάλογο και φέτος.
 Οσος κόσμος πάντως πάει σήμερα στο ΟΑΚΑ (κάτι που το συνιστούμε), θα έχει την ευκαιρία να δεί τον Κώστα Γκατσιούδη να κυνηγάει και πάλι βολή πάνω από τα 90 μέτρα, με βασικό αντίπαλό του τον Παρβιάινεν, τη Θάνου να θέλει κάτι καλύτερο από το 10.93 που έχει κάνει στη μοναδική φετινή κούρσα της και την Τζελίλη να κυνηγάει μια μεγάλη βολή. Από εκεί και πέρα, το επί κοντώ των ανδρών, τα 200 μ., τα 400 μ. εμπόδια, τα 110 μ. εμπόδια, η σφαιροβολία στους άνδρες και τα 400 μ., το επί κοντώ και το τριπλούν των γυναικών είναι τα καλύτερα αγωνίσματα 
