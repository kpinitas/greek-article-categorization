Το ενδεχόμενο νομοθετικής πρωτοβουλίας για την αντιμετώπιση ζητημάτων που εισάγουν τα επιτεύγματα της γενετικής και δεν αντιμετωπίζονται από την ισχύουσα νομοθεσία, προβληματίζει τον υπουργό Δικαιοσύνης Μιχάλη Σταθόπουλο.
 «Ισως είναι καιρός να σκεφτούμε μια μεταρρύθμιση του οικογενειακού δικαίου, με 
βάση της επιπτώσεις και τυχόν προβλήματα που μπορεί να προκαλέσει η γενετική»*, 
είπε χθες ο υπουργός, λίγες ώρες μετά την ανακοίνωση των επιστημόνων για τη «χαρτογράφηση του γενετικού κώδικα».
 Ο προβληματισμός της ηγεσίας του υπουργείου σχετίζεται βέβαια με τα όρια που πρέπει να τεθούν, ώστε τα επιτεύγματα αυτά να μην έρχονται ενάντια στην ανθρώπινη φύση και τα οποία δεν μπορούσε καν να διανοηθεί ο νομοθέτης πριν από 
 «Η πρώτη μεταρρύθμιση του οικογενειακού δικαίου έγινε το 1983 με την εισαγωγή της ισονομίας, της φιλελευθεροποίησης, του δίκαιου διαζυγίου, της εξομοίωσης των εντός κι εκτός γάμου τέκνων», τόνισε ο κ. Σταθόπουλος. «Η δεύτερη έγινε στα μέσα της δεκαετίας του '90, με τον εκσυγχρονισμό του δικαίου της επιτροπείας και της υιοθεσίας. Ισως είναι καιρός να δούμε και την αντιμετώπιση 
των νέων προβλημάτων της γενετικής και τις επιπτώσεις τους στο οικογενειακό δίκαιο», ανέφερε...
 Μάλιστα, τον Οκτώβριο, όπως είπε ο υπουργός, θα διοργανωθεί το συνέδριο της Eνωσης Αστικολόγων, «το οποίο αναμένεται να αντιμετωπίσει αυτά τα θέματα της σύγχρονης τεχνολογίας και τις επιπτώσεις στο οικογενειακό δίκαιο».
 Στο συνέδριο αναμένεται να προεδρεύσει ο καθηγητής του Πανεπιστημίου Γιώργος Κουμάντος, «ο πρύτανης των οικογενειακολόγων», όπως τον χαρακτήρισε ο κ. Σταθόπουλος. Τα συμπεράσματα του συνεδρίου ίσως αποτελέσουν τη βάση για μία ακόμη μεταρρύθμιση.
