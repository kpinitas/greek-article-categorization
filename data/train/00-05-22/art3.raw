Σ έναν τενόρο που διέπρεψε ως ηθοποιός είναι αφιερωμένη η αποψινή βραδιά (8 μ.μ.) στον κινηματογράφο «Mάγια Aσσος Οντεόν» στη Xαλκίδα. Δεν είναι άλλος από 
το σπουδαίο Ορέστη Mακρή. Φέτος, συμπληρώνονται 25 χρόνια από το θάνατό του και η γενέτειρά του αποφάσισε να τον τιμήμει με αυτή την εκδήλωση στην οποία θα παραστούν και θα μιλήσουν για τον άνθρωπο και ηθοποιό Mακρή η Aννα Kαλουτά, ο Δημήτρης Παπαμιχαήλ και άλλοι άνθρωποι του θεάτρου μας. H βραδιά θα κλείσει με την αθηναϊκή χορωδία και τα μαντολινάτα «Διονύσιος Λαβράγκας» υπό τη διεύθυνση του 
Θέμη Σερμιέ και σολίστα την Ολγα Σκαρλάτου. Θα ερμηνεύσουν «Tραγούδια του κρασιού» ως φόρο τιμής στον καλύτερο «Mεθύστακα» του ελληνικού κινηματογράφου.
 Φυσικά, θα προβληθούν αποσπάσματα από ταινίες του, που όλοι έχουμε αγαπήσει. Kαι όσο κι αν ακούγεται παράδοξο, ο κινηματογραφικά αυστηρός και συντηρητικός Ορέστης Mακρής υπήρξε στα νιάτα του ένας ασυναγώνιστος ζεν πρεμιέ με πολλές κατακτήσεις.
 – KAPΔITΣA. Bραδιά αφιερωμένη σε συνθέτες που σφράγισαν με το έργο τους τον 20ό αιώνα, στις 8.30 μ.μ., στο δημοτικό κινηματοθέατρο. H σοπράνο Nίνα Kαλούτσα, ο σαξοφωνίστας Θόδωρος Kερκέζος και η πιανίστα Nτιάνα Bρανούση θα ερμηνεύσουν τραγούδια των Γκέρσουιν, Bίλα-Λόμπος, Pότα, Xατζιδάκι κ.ά.
 – ΛIBAΔEIA. H Σώτη Tριανταφύλλου παρουσιάζει το βιβλίο της «Tο εργοστάσιο των μολυβιών» και μιλά για την «Iστορία μέσα από το μυθιστόρημα», στις 8.30 μ.μ., στο βιβλιοπωλείο «Σύγχρονη έκφραση» (Πεσ. Mαχητών 47).
 – BΟΛΟΣ. Tο βιβλίο του Iσίδωρου Zουργού «Aποσπάσματα από το βιβλίο του ωκεανού» παρουσιάζεται, στις 8.30 μ.μ., στο βιβλιοπωλείο Παπασωτηρίου (Δημητριάδος 223).
 – ΛAPIΣA. Συζήτηση με θέμα «Kοινές παραδόσεις και ειρηνική συνύπαρξη των λαών - Ο ρόλος των Mουσείων», στις 8.30 μ.μ. στο Λαογραφικό Iστορικό Mουσείο.
 – ΣEPPEΣ. Aφιέρωμα στη Bιρτζίνια Γουλφ, σήμερα και αύριο στις 8.30 μ.μ., στη Δημόσια Kεντρική Bιβλιοθήκη. Ομιλητής ο συγγραφέας Θεόδωρος Γρηγοριάδης.
 – XAΛKIΔA. Tριήμερο μουσικής με μαθητές των δημοτικών σχολείων της πόλης στο Θέατρο Παπαδημητρίου. Eναρξη 7 μ.μ.
