 Αλυτο παραμένει το πρόβλημα των θαλάσσιων συγκοινωνιών. Οι φορείς των νησιών κάνουν λόγο για μείωση των δρομολογίων που εκτελούνται, όχι μόνο από τα μεγάλα 
επιβατηγά-οχηματαγωγά πλοία αλλά και από τα υπερσύγχρονα πλοία τύπου «καταμαράν», που αδυνατούν να προσεγγίσουν στα περισσότερα λιμάνια λόγω ακαταλληλότητας των τσιμεντένιων ντόκων.
 Tο τοπίο της ακτοπλοΐας παραμένει θολό, καθώς οι εναπομείνασες πλοιοκτήτριες εταιρείες δεν έχουν ανοίξει ακόμα τα «χαρτιά» τους.
 Ο νέος ΥΕΝ Χρήστος Παπουτσής δεν γνωρίζει όσο θα έπρεπε τις κινήσεις των τριών 
μεγάλων ναυτιλιακών σχημάτων που προέκυψαν μετά τις πρόσφατες εξαγορές και συγχωνεύσεις, και οι οποίες κατά πολλούς τείνουν να μετατραπούν σε μονοπώλια.
 Tο Αιγαίο μοιάζει να είναι μοιρασμένο ανάμεσα στα χέρια της «MINΟAN LINES» που 
μέσω της θυγατρικής εταιρείας MFD ελέγχει το 85/% του ακτοπλοϊκού στόλου, της ΑΝΕΚ και των δικών της εταιρειών (ΔΑΝΕ, ΝΕΛ, ΡΕΘΥΜΝΙΑΚΗ, ΛΑΝΕ και της ΕΠ.ΑΤΤ του εφοπλιστή Περικλή Παναγόπουλου που μετά τη στενή συνεργασία του με τον εφοπλιστή Μάκη Στρίντζη απαιτεί πλέον τη χορήγηση αδειών σκοπιμότητας για το Αιγαίο, την Κρήτη και τα Δωδεκάνησα, και κάνει λόγο για απελευθέρωση όλων των εσωτερικών γραμμών.
 Βέβαια όλες οι προαναφερθείσες εταιρείες ναυπηγούν πλοία στο εξωτερικό και τα ελληνικά ναυπηγεία -συνολικά 25- από τα οποία όμως τα περισσότερα θα δρομολογηθούν σε διεθνείς γραμμές καθώς εκεί ισχύουν οι νόμοι της ελεύθερης ναυτιλιακής αγοράς, και όχι οι νόμοι των εσωτερικών θαλάσσιων συγκοινωνιών όπου τα πάντα καθορίζονται από την πολιτεία.
 Το θέμα της απελευθέρωσης των ακτοπλοϊκών γραμμών που σημαίνει τη δρομολόγηση νεότευκτων πλοίων στο εσωτερικό, χωρίς τη σχετική άδεια του ΥΕΝ -σκοπιμότητα- μπορεί μεν να ακούγεται καλά, αλλά ποιος διαβεβαιώνει τους ακρίτες των μικρών νησιών ότι η σύνδεσή τους δεν θα σταματήσει όταν ο πλοιοκτήτης διαπιστώσει ότι 
οι προσεγγίσεις του πλοίου του δεν του αφήνουν το κέρδος που υπολόγιζε; 
 Αυτό είναι και το πρόβλημα που θέλει να ερευνήσει σε βάθος ο ΥΕΝ Χρήστος Παπουτσής, ο οποίος αν και τονίζει συνεχώς την απελευθέρωση, ακόμα δεν έχει προσδιορίσει το χρονικό διάστημα. Οπως όλα δείχνουν, θα είναι η αρχή του 2004, 
τότε δηλαδή που για την Ελλάδα παύει να ισχύει το προνόμιο του καμποτάζ.
 Tελευταία ο υπουργός καλείται να δώσει λύση και στο πρόβλημα της επάνδρωσης με 
ναυτικούς των νεότευκτων ταχύπλοων πλοίων, αφού οι πλοιοκτήτριες εταιρείες δεν 
συμφωνούν στον αριθμό των ναυτικών που θα ναυλολογηθούν στα πλοία τους, τα οποία μπορεί να είναι αυτοματοποιημένα αλλά δεν παύουν να είναι πλοία που πρέπει να μεταφέρουν με πλήρη ασφάλεια τους επιβάτες.
 Οσον αφορά τις συνεχιζόμενες διαμαρτυρίες της T.A. Σαντορίνης και Πάρου, η MED 
που τα πλοία της εξυπηρετούν τα δύο νησιά με ανακοίνωσή της, την οποία μάλιστα 
μοιράζει στους επιβάτες των πλοίων της, κάνει λόγο για έντεχνα οργανωμένο πόλεμο σε βάρος της και τονίζει τα εξής: 
 2. Tο ναυλολόγιο που ορίζεται από το YEN είναι υποτιμημένο σε σχέση με τις γραμμές της E.E. μέχρι και 54%, από το οποίο το 32% εκχωρείται σε διάφορα ταμεία και την πολιτεία με αιτιολογία την κατασκευή λιμενικών έργων.
 Tέλος, το φετινό καλοκαίρι στις Kυκλάδες θα πλέουν 4 νεότευκτα ταχύπλοα, τα οποία θα συντομεύουν το χρόνο του ταξιδιού κατά 50%
