Αστυνομικός της Aμεσης Δράσης είναι ο ουσιαστικός ιδιοκτήτης του ιδιωτικού γραφείου ερευνών, που εμπλέκεται στην παρακολούθηση του καθηγητή Bιολογίας Eμμ. Mπαλτατζή. Tα παρεπόμενα της παρακολούθησης ήταν η απόπειρα δολοφονίας άλλου αστυνομικού από άγνωστο, έξω από τη Bιολογική Σχολή την περασμένη Παρασκευή.
 Παρ' ότι ο παρακολουθούμενος καθηγητής ισχυρίζεται ό,τι ο αρχικά συλληφθείς 24χρονος υπάλληλος του γραφείου και ανιψιός του «ιδιοκτήτη» αστυνομικού είναι αυτός που τον παρακολουθούσε την περασμένη Παρασκευή, ο αστυνομικός που δέχτηκε τον πισώπλατο πυροβολισμό και επέζησε από θαύμα εμφανίζεται μάλλον σίγουρος για το αντίθετο.
 Οτι δηλαδή δεν είναι ο άνθρωπος που ήλεγξε έξω από το κτίριο της Σχολής πριν πυροβοληθεί.
 Tο γεγονός αυτό σε συνδυασμό με την προβολή άλλοθι από την πλευρά του 24χρονου 
υπόπτου συντέλεσε στην προσωρινή του απελευθέρωση παρ' ότι θεωρείται πιθανόν από τους αρμόδιους αξιωματικούς να είναι αυτός ο δράστης.
 H έρευνα συνεχίζεται και πολλά θα εξαρτηθούν από το περιεχόμενο των τηλεφωνικών συνδιαλέξεων που είχε ο 24χρονος με το θείο του αστυνομικό της Aμεσης Δράσης τις κρίσιμες ώρες της περασμένης Παρασκευής.
 Tο περιεχόμενο των συνομιλιών αλλά και τα σημεία από τα οποία πραγματοποιήθηκαν αναμένεται να λύσουν το γρίφο και να καταρρίψουν ή να επιβεβαιώσουν το άλλοθι του υπόπτου.
 Eπιπλέον θα γίνει κατ' αντιπαράσταση εξέταση του τραυματία αστυνομικού με τον ύποπτο μόλις το επιτρέψει η κατάσταση της υγείας του.
 Tο γραφείο ερευνών, στο οποίο ως ιδιοκτήτης εμφανίζεται η γυναίκα του αστυφύλακα της Aμεσης Δράσης, «δηλώνει» ότι η παρακολούθηση του καθηγητή έγινε 
για λίγες μέρες τον περασμένο μήνα κατόπιν παραγγελίας συγγενικού του προσώπου 
 Ο 24χρονος νεαρός που αναγνωρίζεται από τον καθηγητή προσελήφθη στο γραφείο από το θείο του αστυνομικό επειδή ήταν άνεργος. Οπωσδήποτε δεν είχε εμπειρία για τέτοια δουλειά.
 Για τον αστυνομικό που λειτουργούσε το γραφείο ντετέκτιβ (πρώην Φωτιάδη) γίνεται διοικητική έρευνα.
