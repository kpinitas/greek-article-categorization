ήδη στη Σοφοκλέους και το μέγα ζητούμενο είναι εάν οι μεγάλοι τζίροι και η άνοδος των τιμών θα συνεχίσουν στους ίδιους ρυθμούς ή εάν οι παλιές και γνωστές υπερβολές θα σταθούν ανάχωμα στην υγιή ανάκαμψη που δικαιούται η αγορά.
Το θερμό καλοκαίρι που όλοι ανέμεναν ή στο οποίο τουλάχιστον ήλπιζαν, ξεκίνησε 
ήδη στη Σοφοκλέους και το μέγα ζητούμενο είναι εάν οι μεγάλοι τζίροι και η άνοδος των τιμών θα συνεχίσουν στους ίδιους ρυθμούς ή εάν οι παλιές και γνωστές υπερβολές θα σταθούν ανάχωμα στην υγιή ανάκαμψη που δικαιούται η αγορά. 
 α πρώτα συμπεράσματα από τη σημαντική κούρσα των δύο τελευταίων εβδομάδων, που 
έφερε το γενικό δείκτη μια ανάσα πριν από τις 5.000 μονάδες, είναι ότι στη φάση αυτή έχει πρυτανεύσει η έκδηλη αγωνία (που φτάνει στα όρια της μανίας) χιλιάδων μικροεπενδυτών, που είτε είχαν μείνει μέσα είτε είχαν απομακρυνθεί σε 
διάφορα στάδια, να «ρεφάρουν» τις ζημιές του χειμώνα. 
 Την ίδια στιγμή, τα μεγάλα θεσμικά χαρτοφυλάκια που βολιδοσκοπούσαν προσεκτικά 
την αγορά επί ένα περίπου 7μηνο, προσαρμόζοντας αναλόγως τις κινήσεις τους, επιταχύνουν τώρα το βηματισμό τους κι ενισχύουν σημαντικά τις τοποθετήσεις τους, προκειμένου να μη χάσουν μια ανοδική κίνηση στην περίπτωση που η αγορά συνεχίσει με τους ίδιους ρυθμούς, χωρίς στάση. 
 Από την πλευρά τους, οι επιχειρηματίες και οι μεγαλομέτοχοι των εισηγμένων εταιρειών και ιδιαίτερα αυτοί που είχαν κινηθεί κατά το παρελθόν σε ριψοκίνδυνες ατραπούς, ξεπουλώντας μεγάλα μετοχικά μερίδια των εταιρειών τους, 
έχουν σπεύσει εδώ και εβδομάδες να αγοράσουν ξανά φτηνές τις μετοχές τους, ποντάροντας στο σενάριο της ανόδου.
 Οσο για τους περίφημους ξένους θεσμικούς επενδυτές που είχαν χτίσει θέσεις στη 
Σοφοκλέους, εγκατέλειψαν ήδη στην πλειονότητά τους την ελληνική αγορά, οδεύοντας προς τις αναδυόμενες αγορές της κεντρικής Eυρώπης και της νοτιοανατολικής Μεσογείου. Οι περισσότερες πράξεις που γίνοινται αυτή τη στιγμή στη Σοφοκλέους, μέσω γραφείων του Λονδίνου ή της Νέας Υόρκης, οφείλονται κατά κύριο λόγο σε κάποιους Eλληνες επιχειρηματίες που δραστηριοποιούνται στην αλλοδαπή ή σε κάποιους άλλους συμπολίτες μας, που είχαν βγάλει έξω κεφάλαια μέσω Οff-Shore εταιρειών. Τα ξένα θεσμικά χαρτοφυλάκια που τοποθετούνται στις ώριμες αγορές, έκαναν ήδη κάποιες δειλές εμφανίσεις κατά τις τελευταίες συνεδριάσεις, χωρίς ωστόσο να δίνουν ακόμη τον τόνο της αγοράς ή την αίσθηση ότι έρχονται για τα καλά. 
 Η ταχεία και αδιάλειπτη -μέχρι τώρα- άνοδος του δείκτη κατά περίπου 900 μονάδες τον τελευταίο μήνα, αιφνιδίασε ακόμη και τους πλέον έμπειρους χρηματιστηριακούς παράγοντες, οι οποίοι προσπαθούν να ερμηνεύσουν τώρα το εύρος που θα αποκτήσει και τη διάρκεια που θα έχει το ανοδικό κανάλι που έχει πεντακάθαρα διαφανεί στην αγορά. Η καθημερινή διόγκωση του τζίρου, που έφτασε κοντά στα επίπεδα των 400 δισ. δρχ. την Παρασκευή, ενισχύει τις εκτιμήσεις τους ότι το ξέσπασμα του δείκτη προς τα πάνω, με τις περισσότερες περιφερειακές μετοχές να καλπάζουν (ο μέσος όρος των αποδόσεων ξεπερνά το 50%), δεν αποτελεί ένα συγκυριακό φαινόμενο, αλλά κατά πάσα πιθανότητα είναι ο 
προπομπός μιας ακόμη μεγαλύτερης ανοδικής κίνησης, η οποία θα εκδηλωθεί μέσα στο καλοκαίρι και θα έχει ενδεχομένως καλύτερη συνέχεια κατά τους φθινοπωρινούς μήνες. 
 Οι εκτιμήσεις των ειδικών της αγοράς ξεκινούν από τη βασική προϋπόθεση ότι θα παρατηρηθεί στο άμεσο μέλλον μια μετατόπιση των επενδυτικών φορτίων από τη μικρή και μεσαία κεφαλαιοποίηση προς τις ισχυρότερες μετοχικές αξίες και λαμβάνουν ως δεδομένα μια σειρά αναμενομενων εξελίξεων, που θα προσδώσουν βάθος και προοπτικές στο ελληνικό Xρηματιστήριο. 
 Σε αυτές τις «σταθερές» των αναλύσεων κυρίαρχο ρόλο διαδραματίζουν οι εξής πολυσυζητημένοι παράγοντες, που ωστόσο δεν έχουν ακόμη αποτυπώσει τη δυναμική τους στο χρηματιστηριακό γίγνεσθαι: 
  Μέσα στον Ιούνιο οι εμπορικές τράπεζες θα προχωρήσουν ενδεχομένως σε μια διπλή μείωση των επιτοκίων χορηγήσεων και καταθέσεων, ενώ οι κινήσεις από πλευράς Τραπέζης Ελλάδος θα γίνουν αναγκαστικά πολύ πιο τολμηρές, μόλις αρθούν 
οι πιέσεις που υφίστανται σήμερα στη διαμόρφωση του πληθωρισμού, εξαιτίας της ανόδου του δολαρίου και των διεθνών τιμών των υγρών καυσίμων. Σε αντίθεση με το παρελθόν, η Σοφοκλέους έδειξε ότι είναι σε θέση πλέον να επικροτεί και μάλιστα δυναμικά κάθε κίνηση σύγκλισης των ελληνικών επιτοκίων με τα ισχύοντα στην ΟΝΕ. Η περαιτέρω αποκλιμάκωση των επιτοκίων μέχρι και 4 ποσοστιαίες μονάδες θα ανοίξει διάπλατα το δρόμο για νέες τοποθετήσεις στο Χρηματιστήριο. 
  Παρά τα ήξεις αφήξεις του αξιολογητικού οίκου Μorgan Stanle y, η υπόθεση αναβάθμισης της Σοφοκλέους σε ώριμη αγορά δείχνει να βρίσκεται πλέον επί θύραις και αυτό είναι κάτι που μετρούν ιδιαίτερα όχι τόσο οι Eλληνες επενδυτές 
όσο τα χαρτοφυλάκια τραπεζών και ασφαλιστικών οργανισμών του εξωτερικού, που μελετούν ήδη τις πρώτες σοβαρές κινήσεις τους προς την κατεύθυνση σταδιακών τοποθετήσεων στην ελληνική αγορά. Με την αυξημένη πιθανότητα ότι η Ελλάδα θα μπει στους διεθνείς δείκτες της Morgan Stanle yμ' ένα αυξημένο ποσοστό (ίσως προσεγγίσει και το 2%) σε σύγκριση με εκείνο της Πορτογαλίας, ο όγκος των ξένων κεφαλαίων που θα εισρεύσει στο ελληνικό Xρηματιστήριο θα είναι εξαιρετικά υψηλός, ενισχύοντας έτσι σαφέστατα τις όποιες ανοδικές τάσεις θα έχει επιδείξει η αγορά. 
  Οι συντονισμένες και ολοένα αποφασιστικότερες κινήσεις που υιοθετεί η κυβέρνηση στον τομέα των διαρθρωτικών αλλαγών (σύμφωνα άλλωστε και με τις δεσμεύσεις που έχει αναλάβει έναντι της Ε.Ε.), μέσα από ιδιωτικοποιήσεις δημοσίων επιχιερήσεων και απελευθερώσεις αγορών, λειτουργούν προς την κατεύθυνση αναθέρμανσης του επενδυτικού ενδιαφέροντος. 
 Τα αυξημένα επιχιερηματικά κέρδη, τέλος, που αποτυπώνονται στις λογιστικές καταστάσεις του πρώτου τριμήνου πολλών εισηγμένων, προϊωνίζονται συνέχεια της αναπτυξιακής πορείας τους, καθιστώντας ευκολότερες τις επιλογές των επενδυτών.
