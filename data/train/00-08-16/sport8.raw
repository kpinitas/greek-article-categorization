 πως λειτούργησαν στο ευρωπαϊκό πρωτάθλημα, για να φτάσουν μέχρι το ασημένιο Ομετάλλιο, έτσι συνέχισαν και έξω από την πισίνα. Στην επιστροφή της εθνικής μας ομάδας πόλο των εφήβων από τη Γερμανία ήταν φανερό πως πέρα από το ταλέντο και τις αγωνιστικές δυνατότητες αυτών των παιδιών, υπήρχε και κάτι ακόμα που τα οδήγησε μέχρι την επιτυχία.
 Αν και στο αεροδρόμιο υπήρχαν οι δικοί τους άνθρωποι, που τους περίμεναν με χαρά και αγωνία, οι νεαροί διεθνείς δεν ήθελαν να αποχωριστούν ο ένας τον άλλο. Φορώντας ο καθένας από μια λευκή μπλούζα, που είχε σττην πλάτη τις υπογραφές όλων των υπολοίπων, για να θυμούνται αυτή τη μοναδική στιγμή, γύριζαν για ώρα στο χώρο της υποδοχής. Αποχώρησαν μόνο αφού εκδήλωσαν και δημόσια την αγάπη και την εκτιμησή τους στον πρόσωπο του προπονητή τους...
 Την ώρα που ο Τάσος Δούμπας ετοιμαζόταν να κάνει δηλώσεις στα κανάλια, οι παίκτες του παρατάχθηκαν πίσω του και άρχισαν να τραγουδούν ρυθμικά το όνομά του! Φανερά συγκινημένος ο ομοσπονδιακός τεχνικός ανταπέδωσε την τιμή λέγοντας: «Μακάρι να μπορούσα να κάνω και εγώ το ίδιο τώρα. Τα αγαπάω, όμως με αγαπούν και αυτά. Είναι πολύ καλά παιδιά, με καλό χαρακτήρα και αθλητές που ξέρουν πού βρίσκονται και πού μπορούν να φθάσουν...».
 Και αυτό δεν είναι παρά ένα μετάλλιο στους Ολυμπιακούς Αγώνες του 2004, όπως δεν δίστασε να σημειώσει: «Ελπίζω να συνεχίσουν να δουλεύουν σκληρά ώστε κάποιοι από αυτούς να στελεχώσουν την εθνική ομάδα των ανδρών που θα αγωνιστεί το 2004 στην Αθήνα, με στόχο ένα μετάλλιο. Αυτή η ομάδα αντιπροσωπεύει το σύνολο της ελληνικής υδατοσφαίρισης. Οχι μόνο όσον αφορά τους παίκτες, αλλά και τους σωματειακούς προπονητές και τους παράγοντες που μοχθούν για την άνοδο του αθλήματος. Και οι διακρίσεις αποδεικνύουν ότι το ελληνικό πόλο βρίσκεται σε πολύ καλό επίπεδο...».
 Οσο για το άμεσο μέλλον, όπως είπε και ένα από τα βασικά στελέχη της ομάδας, ο Στέλιος Πρωτονοτάριος, ο στόχος είναι μια διάκριση του χρόνου στο παγκόσμιο πρωτάθλημα που θα γίνει στην Τουρκία και βέβαια η καθιέρωση αυτών των παικτών στους συλλόγους τους.
 Το ίδιο σκηνικό με αυτό των εφήβων στήθηκε στον ίδιο χώρο και την επόμενη ημέρα, με τα κορίτσια της εθνικής ομάδας των νεανίδων να επιστρέφουν με το χάλκινο μετάλλιο από την Τσεχία και το δικό τους ευρωπαϊκό πρωτάθλημα. Μόνο γι' αυτές το παράπονο ήταν μεγαλύτερο...
 «Αν είχαμε λίγη τύχη με το μέρος μας στον ημιτελικό με την Ουγγαρία, τότε θα παίζαμε στον τελικό και σίγουρα -εκεί- δεν θα γινόμασταν ρεζίλι, όπως η Ουγγαρία που έχασε 12-5 από τη Ρωσία. Η ουσία πάντως είναι ότι δεν παίξαμε στον τελικό και έτσι πρέπει να είμαστε ικανοποιημένες από το χάλκινο μετάλλιο, αφού χρειάστηκε σκληρή μάχη για να το κατακτήσουμε...» είπε η Σόνια Μπολάτογλου, για να προσθέσει η Κρυσταλία Διαμαντίδη: «Ο μικρός τελικός ήταν ντέρμπι και παλέψαμε μέχρι τέλους για να κερδίσουμε. Ο προπονητής μας από την αρχή της διοργάνωσης πίστευε σε εμάς και μας το έδειχνε. Μας έλεγε ότι μπορούμε να πάρουμε το μετάλλιο και μας βοήθησε να το πιστέψουμε...».
 Γι' αυτό όλα τα κορίτσια μετά την πατρίδα, αφιέρωσαν αυτό το μετάλλιο τον προπονητή τους Κώστα Πετράκη που πίστεψε στις δυνατότητές τους.
