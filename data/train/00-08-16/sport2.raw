Με ηγέτη τον Λάμπρο Χούτο στο β' μέρος, η Εθνική Ελπίδων νίκησε χθες βράδυ σε φιλικό αγώνα την αντίστοιχη ομάδα της Ελβετίας με 3-1, στην πόλη Βιλ.
 Πολύ κακή στο πρώτο ημίχρονο, η Εθνική μας βρέθηκε να χάνει 0-1 από γκολ του Φρέι στο 36'. Η είσοδος όμως στον αγώνα των Γήττα (εκ των κορυφαίων) και του Βακουφτσή, άλλαξε την εικόνα στην επανάληψη. Ο Λάμπρος Χούτος ισοφάρισε με απευθείας φάουλ στο 58' και στο 65' με εκπληκτική ατομική προσπάθεια έδωσε το προβάδισμα 2-1 στην εθνική μας ομάδα. Οι Ελπίδες μας δεν σταμάτησαν εκεί και στο 71' ο Ταραλίδης με σουτ από 30 μέτρα διαμόρφωσε το τελικό 3-1. Στο β' μέρος οι Ελβετοί είχαν μόνο ένα δοκάρι με τον Μπίλιχ στο 58'.
 «Η εμφάνιση του β' μέρους μας τονώνει ψυχολογικά, εν όψει του αγώνα με τη Γερμανία για το ευρωπαϊκό πρωτάθλημα», δήλωσε εμφανώς ικανοποιημένος ο προπονητής των Ελπίδων Γιάννης Κόλλιας.
 ΕΛΒΕΤΙΑ: Μπάλιχ, Ενγκιμαν (46' Μπέρχολντ), Σατίλμις (46' Στάουφερ), Πρεβιτάλι (65' Μούφ), Κρίστινγκ, Σάβιτς, Μάγιερ, Τσάνι, Φρέι, Φρίντλιχ, Μπίλι.
