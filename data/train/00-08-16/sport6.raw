 Οι ισοπαλίες πάνε γάντι στον Πανιώνιο, απ' ό,τι φαίνεται στο κύπελλο. Τρία παιχνίδια, ισάριθμες ισοπαλίες για την ομάδα της Νέας Σμύρνης, που το βράδυ της Τρίτης στον Κορυδαλλό, είδε κι έπαθε να πάρει τον πόντο από την καλύτερή του Καλαμαριά με 2-2.
 Δυσαρεστημένος από τα αμυντικά κενά της ομάδας του ο Ζόραν Φιλίποβιτς, τα έψαλε για τα καλά στους παίκτες του, τονίζοντας: 
 Ο Πανιώνιος προηγήθηκε με τον Ρόμπερτς στο 15' και η Καλαμαριά ισοφάρισε στο 43' με προβολή του Νόλη, για να πάρει στη συνέχεια το προβάδισμα με 2-1 με γκολ του Νούντου στο 70'. Τελικά, οι Νεοσμυρνιώτες κατάφεραν να ισοφαρίσουν στο τρίτο λεπτό των καθυστερήσεων με σουτ του Νάγκμπε.
 (88' Παπαβασιλείου), Χασιώτης, Γκώνιας, Ευθυμιάδης, Νάγκμπε, Γιοβάνοβιτς (55' Βούλεβιτς), Ρόμπερτς, Πρεζέτ.
 ΚΑΛΑΜΑΡΙΑ: Κουτσόπουλος, Μπαξεβάνης, Νούντου (90' Μπορμπόκης), Νάκου, Ξανθόπουλος, Τζιόκας, Χατζηρίζος (58' Μπουέλε), Ντομορό, Αμάρ (73' Κεφαλάς), Μουζαουί (78' Παρμαξίδης), Νόλης (67' Μούγκουε).
 ΠATPA: Ο Πατραϊκός είχε την υπεροχή και τις ευκαιρίες, αλλά η Aναγέννηση Kαρδίτσας πήρε το βαθμό της ισοπαλίας (1-1). Οι γηπεδούχοι προηγήθηκαν με τον Aνδρούτσο στο 35' και στο 52' με τον ίδιο παίκτη έχασε την ευκαιρία να καθαρίσει το ματς, αφού έχασε πέναλτι που απέκρουσε ο γκολκίπερ της Kαρδίτσας, 
Kουτσόπουλος. Tελικά η Aναγέννηση κατάφερε να ισοφαρίσει στο 92' με προβολή του Tσέλου (1-1).
 Καλή αλλά μόνο για ένα ημίχρονο, η SKΟDA Ξάνθη νίκησε 3-0 τον Πανελευσινιακό στην 3η αγωνιστική της α' φάσης του Κυπέλλου.
 Οι τυπικά γηπεδούχοι (το ματς έγινε στην Καβάλα) κυμάνθηκαν σε μέτρια επίπεδα στο πρώτο 45άλεπτο και δεν δημιούργησαν κινδύνους στην εστία της Ελευσίνας, που στο διάστημα αυτό κέρδισε τις εντυπώσεις. Στην επανάληψη, οι φωνές, φαίνεται, στα αποδυτήρια, του Γιώργου Φοιρού, ξύπνησαν τους παίκτες της Ξάνθης που επέβαλαν γρήγορο ρυθμό και στο 60' άνοιξαν το σκορ με κεφαλιά του Ντιόπ. Στο 66' με όμορφη εκτέλεση φάουλ ο Πουρσαϊτίδης έκανε το 2-0 και το σκορ έκλεισε στο 93' ο Μάντσεν.
 Η SKΟDA Ξάνθη έπαιξε με τους Μπούτσεκ, Ντιόπ, Παπαδημητρίου (90' Ζαπρόπυλο), Κεχαγιά, Πουρσαϊτίδη (75' Τουρσουνίδη), Ντα Σίλβα (57' Καλύκα), Τάνιελτον (72' Γελαδάρη), Μάντσεν, Γκάγκερ (87' Νικολάου), Δημητριάδη, Γιανότσο (65' Βερόν).
 Πολύ καλός στο β' μέρος ο ΠΑΣ Γιάννινα νίκησε 5-2 στο Αγρίνιο τον Παναιτωλικό, σε ένα παιχνίδι που αδικεί τους γηπεδούχους σε ό,τι αφορά την έκταση του σκορ. Είναι χαρακτηριστικό ότι ο Παναιτωλικός προηγήθηκε με 2-1 και μέχρι το 80' το παιχνίδι ήταν ισόπαλο με 2-2.
 Ο ΠΑΣ Γιάννινα έδειξε ακόμη ανέτοιμος για τις υποχρεώσεις του στην Α' Εθνική. Είναι γεγονός ότι οι παίκτες που έπαιξαν σαν αλλαγές πήγαν πολύ καλύτερα απ' ό,τι οι βασικοί της ομάδας, που σίγουρα δεν ικανοποίησαν τον Γιώργο Παράσχο.
 Νίκη γοήτρου στο γειτονικό ντέρμπι Βέροιας- Νάουσας πέτυχαν οι φιλοξενούμενοι με 1-2. Οι γηπεδούχοι, καλύτεροι στη μεγαλύτερη διάρκεια του αγώνα, προηγήθηκαν στο σκορ με τον Νατσούρα στο 53', αλλά η Νάουσα ήταν αυτή που είχε τον τελευταίο λόγο στο παιχνίδι. Ισοφάρισε αρχικά με τον Καραμεταξά στο 73' και πήρε τη νίκη με τον Μοσχοβάκη στο 85'.
 Από το ματς δεν έλειψαν και τα νεύρα, που κόστισαν την αποβολή, αρχικά, στον Θεοδωρίδη της Βέροιας στο 78' και στο φινάλε, στους Αυγέρη και Σιδηρόπουλο που αρπάχτηκαν μεταξύ τους στις καθυστερήσεις.
 ΚΙΛΚΙΣ: Παράσταση για ένα ρόλο στο Κιλκίς, όπου η τοπική ομάδα συνέτριψε 5-0 τον αδύναμο Ιάλυσο Ρόδου, που γλίτωσε από διπλάσιο σκορ. Τα γκολ των νικητών σημείωσαν οι Παντελιάδης 13', 46', Σουλτανίδης 57', 62', 70'.
