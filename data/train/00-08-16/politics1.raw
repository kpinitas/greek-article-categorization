 Τριγμούς προκαλεί στη Ν.Δ. το ενδεχόμενο επιστροφής του Αντώνη Σαμαρά, ενώ δεν έχουν κοπάσει ακόμη οι διαμαρτυρίες για τον τρόπο με τον οποίο απομακρύνθηκαν από τις θέσεις τους περιφερειάρχες και τομεάρχες του κόμματος.
 Aν και, όπως τονίζεται από τη Pηγίλλης, ουδείς έχει κινήσει τέτοιο θέμα, η Ντόρα Μπακογιάννη, όταν τη ρώτησαν οι δημοσιογράφοι, με τον τρόπο της «πέταξε το γάντι» στον πρόεδρο του κόμματος Κώστα Καραμανλή, αποφεύγοντας ακόμη και να 
 Κατ' αρχήν δήλωσε ότι δεν υπάρχει τέτοιο θέμα, αλλά στη συνέχεια, στέλνοντας το μήνυμα που ήθελε στην ηγεσία, παρατήρησε: «Για τη Ν.Δ. αυτό έχει πλήρως ξεκαθαριστεί. Για τη Ν.Δ., η σημαία μας είναι ο αγώνας κατά της διαπλοκής και υπέρ της διαφάνειας. Αυτός δεν γίνεται με την επιστροφή του συγκεκριμένου ανθρώπου».
 Αμεση ήταν η αντίδραση του Αντώνη Σαμαρά, καθώς κύκλοι προσκείμενοι στον αρχηγό της Πολιτικής Ανοιξης δήλωσαν ότι δεν πρόκειται να εμπλακεί στον πόλεμο 
που έχει ξεκινήσει η κ. Μπακογιάννη εναντίον της ηγεσίας του κόμματός της.
 Σε ό,τι αφορά το «ξήλωμα» περίπου εκατό στελεχών της Ν.Δ. με ταχυδρομική επιστολή του υπεύθυνου οργανωτικού του κόμματος Αγγελου Μοσχονά, η κ. Μπακογιάννη αρνήθηκε να μιλήσει επί της ουσίας και περιορίστηκε να πει ότι «οι 
 Τις παραπάνω δηλώσεις η Ντ. Μπακογιάννη τις έκανε στη Χαλκιδική, όπου βρέθηκε τη Δευτέρα, προσκεκλημένη των Δήμων Παλλήνης και Κασσανδρείας. Εκεί, τιμήθηκε από τους δύο δήμους και είχε επαφές με τοπικούς παράγοντες και στελέχη του κόμματος. Το βράδυ της Δευτέρας παρακολούθησε συναυλία των Κώστα και Αλέξανδρου Χατζή στο αμφιθέατρο της Σίβηρης, για τη δημιουργία του οποίου είχε 
συνεισφέρει ως υπουργός Πολιτισμού το 1993. Στη διάρκεια της περιοδείας της στη Χαλκιδική ήταν εμφανής η παρουσία στελεχών και μελών της Ν.Δ. που επικροτούν τις επιλογές της Ντ. Μπακογιάννη και σημείωναν πως επιβραβεύεται η πολιτική της ως υπουργού Πολιτισμού.
 Πάντως, στην ηγεσία του κόμματος προκάλεσε έκπληξη η ανακίνηση του θέματος Σαμαρά, χωρίς, όπως λένε στενοί συνεργάτες του Κώστα Καραμανλή, να υπάρχει λόγος. Δεν απέκλειαν μάλιστα το ενδεχόμενο, σκοπός της δήλωσης της Ντόρας Μπακογιάννη να είναι η δημιουργία κλίματος εν όψει συνεδρίου, ώστε να φέρει σε 
 Επίσης, τα ίδια στελέχη προσπαθούσαν να ρίξουν τους τόνους από την αναστάτωση που προήλθε στον κομματικό μηχανισμό με την παύση των περίπου εκατό περιφερειακών στελεχών, λέγοντας ότι οπωσδήποτε 50 με 60 από αυτούς, οι οποίοι 
αποδεδειγμένα προσέφεραν σημαντικές υπηρεσίες στο κόμμα, θα αξιοποιηθούν στο νέο οργανωτικό σχήμα που θα επιλεγεί.
 Μεταξύ των κεντρικών στελεχών που δεν κρύβουν την έντονη δυσφορία τους για την 
αναπάντεχη νέα κρίση στη Ν.Δ., τόσο αναφορικά με την κίνηση Μοσχονά όσο και με 
το θέμα Σαμαρά, το οποίο ήγειρε η Ντόρα Μπακογιάννη, είναι ο κοινοβουλευτικός εκπρόσωπος του κόμματος Προκόπης Παυλόπουλος.
 «Ο, τι διαφωνίες υπάρχουν στη Ν.Δ. θα πρέπει να διατυπώνονται στα κομματικά όργανα. Είναι απαράδεκτο -τόνισε- τα στελέχη μας να αναλίσκονται σε εσωκομματικές έριδες, όταν η κυβέρνηση κάνει τόσο σοβαρά λάθη στο σύνολο της πολιτικής της και κυρίως, όταν έχουμε τόσο σημαντικές υποχωρήσεις στα εθνικά μας θέματα, όταν ο τομέας της υγείας αντιμετωπίζει τέτοια προβλήματα και όταν οι νονοί της νύχτας δρουν ασύδοτοι. Ούτε θέμα οργανωτικής γραμματείας έπρεπε να τεθεί ούτε θέμα Σαμαρά».
 Στο μεταξύ, ο Aγγελος Μοσχονάς, σε ραδιοφωνικές του συνεντεύξεις, υποστήριξε ότι για τις αλλαγές στις οποίες προέβη ήταν ενήμερος ο Κώστας Καραμανλής και σύντομα θα οριστεί νέο, μικρότερο και αποδοτικότερο σχήμα. Προσπαθώντας επίσης 
να διασκεδάσει τις εντυπώσεις από την παύση ενός τόσο μεγάλου αριθμού στελεχών, είπε ότι δεν πρόκειται για κατάργησή τους, αφού οι περισσότεροι από αυτούς θα στελεχώσουν το νέο όργανο, το οποίο θα αντιστοιχεί στη διοικητική διαίρεση της χώρας, όσες δηλαδή περιφέρειες (13) και νομοί (50) τόσοι θα είναι 
