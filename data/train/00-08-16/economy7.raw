Τα εννέα φορολογικά μέτρα στα ακίνητα, που θα εξειδικευτούν με το φορολογικό νομοσχέδιο του φθινοπώρου, αφορούν:
2. Αύξηση για κάθε παιδί, από το τρίτο και άνω, στα 30 τ.μ. από 20 τ.μ. του απαλλασσόμενου εμβαδού ιδιοκατοικούμενης κατοικίας.
3. Κατά την απόκτηση κατοικίας από οικογένειες με τρία παιδιά και άνω, για τον υπολογισμό του εμβαδού της κατοικίας, που καλύπτει τις στεγαστικές ανάγκες της οικογένειας, η επιφάνεια προσαυξάνει κατά 25 τ.μ. για κάθε παιδί έναντι 15 τ.μ. σήμερα.
4. Για την απόκτηση πρώτης κατοικίας από οικογένειες με τρία παιδιά και άνω αυξάνει το αφορολόγητο ποσό για κάθε παιδί στα 10 εκατ. δρχ. από 5,75 εκατ. δρχ.
5. Στην αγορά οικοπέδου για την ανέγερση πρώτης κατοικίας από οικογένειες που έχουν τρία παιδιά και άνω αυξάνει το αφορολόγητο στα 3 εκατ. δρχ. από 1,955 εκατ. δρχ.
6. Αύξηση στα 30 εκατ. δρχ. από 20 εκατ. δρχ. (για τις όμορες αυξάνει σε 72 εκατ. από 40 εκατ. δρχ.) των ανώτατων ορίων των γεωργικών απαλλαγών στη φορολογία μεταβίβασης ακινήτων για όλους τους αγρότες.
7. Αύξηση στα 180 εκατ. δρχ. από 150 εκατ. δρχ. των ανώτατων ορίων γεωργικών απαλλαγών στη φορολογία μεταβίβασης ακινήτων για νέους αγρότες.
8. Αύξηση στο τριπλάσιο (από το διπλάσιο) και μέχρι 40 εκατ. δρχ. (από 30 εκατ. δρχ.) των γεωργικών απαλλαγών στη φορολογία κληρονομιών, δωρεών και γονικών παροχών για όλους τους αγρότες.
9. Αύξηση στο τετραπλάσιο (από τριπλάσιο) και μέχρι 180 εκατ. δρχ. (από 150 εκατ. δρχ.) των γεωργικών απαλλαγών στη φορολογία κληρονομιών, δωρεών και γονικών παροχών για νέους αγρότες.
Αναφορικά με την αναπροσαρμογή των αντικειμενικών αξιών, οι αρμόδιες επιτροπές αναμένεται να εισηγηθούν αυξήσεις μόνο για περιοχές με υψηλή ζήτηση, μειώσεις σε περιοχές χωρίς ζήτηση και κυρίως στις σεισμόπληκτες, ενώ θα αναπροσαρμοστούν και οι αντικειμενικές για τα εκτός σχεδίου αγροτεμάχια, αφού αυτές που είχαν ανακοινωθεί από το υπουργείο Οικονομικών θεωρήθηκαν αρκετά υψηλές σε σχέση με τις πραγματικές αγοραίες τιμές.
