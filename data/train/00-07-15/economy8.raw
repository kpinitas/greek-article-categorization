 Ενα νέο υπερχρηματιστήριο, με συνολική κεφαλαιοποίηση 20 τρισεκατομμυρίων δολαρίων και δυνατότητες 24ωρης λειτουργίας σε Ευρώπη, Ασία, Ωκεανία και Αμερική, βρίσκεται από χθες στα σκαριά.
 Το χρηματιστήριο της Νέας Υόρκης, απαντώντας στις επεκτατικές κινήσεις του μεγαλύτερού του ανταγωνιστή στις ΗΠΑ, Nasdaq, το οποίο νωρίτερα φέτος προχώρησε σε κοινοπραξία με τα χρηματιστήρια του Λονδίνου και της Φρανκφούρτης 
 (iX), ανακοίνωσε χθες ότι βρίσκεται σε συνομιλίες για τη δημιουργία συμμαχίας με επτά εκ των κορυφαίων αγορών του κόσμου. 
 Εκτός του χρηματιστηρίου της Νέας Υόρκης, εταίροι στην επικείμενη συμμαχία, που θα ονομάζεται Global Equit yMarket (GEM), είναι το Euronext, που αποτελεί συγχώνευση των χρηματιστηρίων του Παρισιού, του Αμστερνταμ και των Βρυξελλών, το χρηματιστήριο του Τόκιο, το αυστραλιανό χρηματιστήριο, το χρηματιστήριο του 
Τορόντο και τα μεγαλύτερα χρηματιστήρια του Μεξικού και της Βραζιλίας. Η συνολική κεφαλαιοποίηση και των οκτώ χρηματιστηρίων θα είναι περίπου ίση με το 
 Το GEM, ή Παγκόσμιο Χρηματιστήριο, δεν θα αποτελεί συγχώνευση, αλλά μια συμφωνία μεταξύ των παραπάνω χρηματιστηρίων, με σκοπό τη συναλλαγή ενός επιλεγμένου αριθμού μετοχών διεθνών εταιρειών υψηλής κεφαλαιοποίησης μέσω ενός 
 «Η συμφωνία αυτή θα ενισχύσει και θα παγκοσμιοποιήσει τις αγορές μας», δήλωσε περιχαρής χθες ο Ρίτσαρντ Γκράσο, διευθύνων σύμβουλος του χρηματιστηρίου της Νέας Υόρκης, ενώ ο πρόεδρος του γαλλικού χρηματιστηρίου, Ζαν Φρανσουά Τεοντόρ, 
επισήμανε ότι το GEΜ αποτελεί μια πρώτη προσπάθεια για τη δημιουργία ενός παγκόσμιου χρηματιστηρίου, το οποίο θα λειτουργεί επί 24ώρου βάσεως. Από την πλευρά του ο Εϊζούκε Ναγκαμότο, γενικός διευθυντής του χρηματιστηρίου του Τόκιο, δήλωσε ότι η ιαπωνική αγορά θα διαδραματίσει ρόλο-κλειδί στην οργάνωση της ζώνης Ασίας-Ειρηνικού, ενώ σημείωσε ακόμη ότι η νέα αγορά θα επιτρέψει στα 
μέλη της να μειώσουν τα κόστη και να ενισχύσουν τη ρευστότητά τους. 
 Η κίνηση αυτή δεν είναι ανεξάρτητη των πιέσεων που δέχονται τα χρηματιστήρια όλου του κόσμου τα τελευταία χρόνια από τους επενδυτές -κυρίως τις μεγάλες επενδυτικές τράπεζες- για φθηνότερα κόστη στις συναλλαγές. Ο ερχομός του Ιντερνετ επιπλέον δημιούργησε μια σειρά από ηλεκτρονικά χρηματιστήρια, τα οποία έναντι χαμηλότερων προμηθειών καλύπτουν ένα μέρος της ζήτησης για διακρατικές συναλλαγές και αποσπούν ένα όλο και μεγαλύτερο κομμάτι από την παγκόσμια χρηματιστηριακή πίτα.
