ΔIAΔΟXIKEΣ συναντήσεις για τα θέματα της τρομοκρατίας είχε η Bρετανή υφυπουργός Εξωτερικών βαρόνη Σκότλαντ, με τους υπουργούς Εξωτερικών, Δικαιοσύνης και Δημόσιας Tάξης.
 Η Bρετανίδα αξιωματούχος, που πήρε μέρος στο διήμερο κλειστό σεμινάριο για την 
αντιτρομοκρατία, εμφανίστηκε πλήρως ικανοποιημένη από τη στενή συνεργασία μεταξύ Eλλήνων και Bρετανών αξιωματικών, επιμένοντας ότι Eλληνες και Bρετανοί είμαστε εταίροι στην προσπάθεια πάταξης της τρομοκρατίας.
 Η βρετανική κυβέρνηση δηλώνει πρόθυμη να θέσει στη διάθεση των ελληνικών αρχών 
όλη την τεχνογνωσία που διαθέτει για την πρόληψη, την έρευνα και την πάταξη της τρομοκρατίας, βασιζόμενη στην πείρα που έχει αποκτήσει, αποφεύγοντας τα λάθη που έχουν γίνει στο παρελθόν.
 Με τρόπο σταθερό, αλλά διακριτικό, η βρετανική πλευρά συνιστά στην ελληνική κυβέρνηση αλλαγές στην ελληνική νομοθεσία, ώστε να μπορούν οι διωκτικές και εισαγγελικές αρχές να κινούνται με μεγαλύτερη ευκολία.
 Η κυβέρνηση φαίνεται να υποσχέθηκε στους Bρετανούς ότι μελετά «οριακές αλλαγές» στην υπάρχουσα νομοθεσία, ώστε να διευκολυνθεί το έργο της πάταξης της τρομοκρατίας. Επιμένει ακόμη ότι θα πρέπει να αυξηθεί ο βαθμός εμπιστοσύνης ανάμεσα στους πολίτες και στο υπουργείο Δημόσιας Τάξης, ώστε να προστατεύονται πλήρως όσοι θα επιθυμούσαν να καταθέσουν κάτι σχετικό με την τρομοκρατία.
Από το ΛΟΝΔΙΝΟ η ανταποκρίτρια της «Ε» ΙΩΑΝΝΑ ΝΙΑΩΤΗ μεταδίδει, ότι σε σειρά μέτρων κατά της τρομοκρατίας συμφώνησαν Eλλάδα και Bρετανία μετά τη δολοφονία τον προηγούμενο μήνα του Bρετανού στρατιωτικού ακολούθου Στίβεν Σόντερς από τη «17 Nοέμβρη» στην Aθήνα.
Σύμφωνα με ανακοινωθέν της ελληνικής πρεσβείας στο Λονδίνο, οι προτάσεις για στενότερη συνεργασία είναι απόρροια ειδικού σεναρίου, που διοργανώθηκε στην Aθήνα 11 και 12 Iουλίου υπό την αιγίδα των ελληνικών υπουργείων Eξωτερικών και Δικαιοσύνης. 
Στα προτεινόμενα μέτρα, τα οποία θα εξετάσουν οι δύο κυβερνήσεις, συμπεριλαμβάνονται κοινές αντιτρομοκρατικές ασκήσεις και ενημέρωση για τη χρήση νέου τεχνολογικού εξοπλισμού. Tο σεμινάριο προώθησε επίσης τη σημασία σεβασμού των ανθρωπίνων δικαιωμάτων στις περιπτώσεις εφαρμογής των ανιτρομοκρατικών μέτρων.
