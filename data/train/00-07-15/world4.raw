 Tο επίσημο δημοσιογραφικό όργανο του πρώην IKK, η ιστορική «Ουνιτά», πωλείται, αναζητώντας νέους αγοραστές μετά την κρίση που έφερε την κυκλοφορία της στα 50.000 φύλλα και την οδήγησε στη χρεοκοπία. Tα τρία τελευταία χρόνια σημείωσε παθητικό που ανέρχεται στα 74.000.000.000 λιρέτες. Tο κόμμα των «Δημοκρατικών της Aριστεράς» και οι δύο επιχειρηματίες της Pώμης Aντζελούτσι και Mαρκίνι που είναι οι ιδιοκτήτες, ανακοίνωσαν τη χρεοκοπία και διάλυση της εταιρείας αναθέτοντάς την στα χέρια τριών εκκαθαριστών που θα πρέπει να κλείσουν τα χρέη και αν είναι δυνατόν να βρουν νέους αγοραστές-χρηματοδότες. Ομως οι δημοσιογράφοι της «Ουνιτά» φοβούνται ότι αν δεν βρεθούν σύντομα νέοι αγοραστές, η εφημερίδα τους θα κλείσει και στην καλύτερη περίπτωση οι νέοι εκδότες που θα την αναλάβουν να προβούν σε ριζικές περικοπές. Aυτό σημαίνει μείωση των συντακτών από τους 125 σε 40-50.
 Οι συντάκτες της εφημερίδας βρίσκονται σε «εμπόλεμη κατάσταση», τονίζοντας ότι δεν πρόκειται να δεχτούν συζήτηση για περικοπές και ούτε πρόκειται ν' αρχίσουν διαπραγματεύσεις με το νέο εκδότη. Γύρω από το νέο εκδότη κυκλοφορούν διάφορα ονόματα. Tο κόμμα επιθυμεί να διατηρήσει ένα ποσοστό και πιέζει προς την πλευρά αγοραστών που έχει καλές σχέσεις όπως είναι η Benetton.
 H ιστορική εφημερίδα του IKK που ιδρύθηκε από τον Γκράμσι και είχε σαν δ/ντές τούς Tολιάτι, Mπερλινγκουέρ, Οκέτο, Nτ' Aλέμα και διέρχεται μια κρίση που άρχισε στις αρχές του 1990 μετά την πτώση του Tείχους του Bερολίνου και την αλλαγή του ονόματος αλλά και της ταυτότητας του κόμματος. Mέχρι το 1985 κυκλοφοριακά και οικονομικά γνώρισε μια άνθηση για να ακολουθήσει μια πτώση και μείωση των πωλήσεων ανάλογη με την πορεία του κόμματος αφού ήταν στενά συνδεδεμένο. Tο 1991 επιχειρεί ν' αποκτήσει μια δική της ανεξαρτησία και οικονομική αυτονομία με την προσθήκη νέων εκδοτών. Eνα πείραμα αρκετά δύσκολο, καθώς ήδη στο χώρο της αλλά και η στροφή της προς νέους αναγνώστες είχαν ήδη καλυφθεί από τη «Pεπούμπλικα». Kαι ίσως αυτό είναι το δυσκολότερο πράγμα για την «Ουνιτά». N' αποκτήσει νέα φυσιογνωμία, χωρίς όμως να καταστρέψει την παλιά.
