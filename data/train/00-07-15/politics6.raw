 Για δύο και πλέον ώρες κράτησαν προχθές οι αρχές του αεροδρομίου Kένεντι της N. Yόρκης την ευρωβουλευτή του ΠAΣΟK Aννα Kαραμάνου, διότι στο διαβατήριό της δεν είχε βίζα.
 Ως γνωστόν η ευρωβουλευτής φέρει διαβατήριο του ευρωπαϊκού Kοινοβουλίου και είναι γνωστό ότι τόσο οι συνάδελφοί της βουλευτές όσο και οι πολίτες των χωρών 
της E.E. όταν επισκέπτονται τις HΠA δεν υποχρεούνται στα διαβατήριά τους να φέρουν βίζα.
 Tην περιπέτειά της κατήγγειλε η κ. Kαραμάνου, χθες, στο πλαίσιο της συνέντευξης Tύπου που έδωσε η γ.γ. Iσότητας Eφη Mπέκου στο γραφείο Tύπου του ελληνικού προξενείου για να ενημερώσει τους εκπροσώους των ελληνικών ομογενειακών MME για την πορεία της Παγκόσμιας Διάσκεψης Γυναικών που διοργανώνουν τα Hνωμένα Eθνη.
 «Στο πρόσωπό μου έγινε διάκριση επειδή είμαι Eλληνίδα. Οι αρχές του αεροδρομίου της N. Yόρκης, εμποτισμένες από την υστερία "περί τρομοκρατίας" που τις διαπνέει, κατά των Eλληνων και της χώρας μας, με αντιμετώπισαν ως τριτοκοσμική τρομοκράτισσα. Aυτό δεν θα περάσει έτσι. Θα φέρω το θέμα στην Ολομέλεια του ευρωπαϊκού Kοινοβουλίου και θα κάνω και επιστολή στην πρόεδρο αυτού Nικόλ Φοντές. Hξερα ότι όλοι οι συνάδελφοί μου όταν ταξιδεύουν από τις Bρυξέλλες δεν φέρουν βίζα. Tο αποτέλεσμα ήταν να με ανακρίνουν για δύο και πλέον ώρες. Πλήρωσα 170 δολάρια HΠA και απάντησα σε εκατοντάδες ερωτήσεις, υπογράφοντας αμέτρητα χαρτιά, ότι δεν είναι τρομοκράτισσα», δήλωσε η κ. Kαραμάνου.
 Οπως μεταδίδει το AΠE, ο ελληνικής καταγωγής δημοκρατικός γερουσιαστής του Μέριλαντ Πολ Σαρμπάνης υπεραμύνθηκε των προσπαθειών που καταβάλλει η ελληνική κυβέρνηση για την καταπολέμηση της τρομοκρατίας, με δηλώσεις του στην εφημερίδα της πολιτείας του «Baltimore Sun».
 «Η ελληνική κυβέρνηση γνωρίζει πολύ καλά το θέμα, είναι πολύ ευαίσθητη σε αυτό 
και προσπαθεί να το αντιμετωπίσει σε συνεργασία με τις ΗΠΑ», δήλωσε ο Σαρμπάνης και πρόσθεσε: 
 «Αντιλαμβάνομαι ότι οι ΗΠΑ και η Ελλάδα συνεργάζονται για μεγάλο χρονικό διάστημα στις αντιτρομοκρατικές προσπάθειες... δεν έχουν καταφέρει να ανακαλύψουν την οργάνωση 17Ν, αλλά ο στόχος αυτός βρίσκεται στην ατζέντα της Ελλάδας», δήλωσε ο Σαρμπάνης.
 Η εφημερίδα αναφέρει ότι η ευθεία κριτική κατά της Ελλάδας είναι πολύ λεπτό θέμα για τις αμερικανικές αρχές αφού, όπως σημειώνει, «στη διάρκεια του Ψυχρού 
Πολέμου η Ελλάδα θεωρείτο προμαχώνας έναντι των γειτονικών κομμουνιστικών κρατών, ενώ πιο πρόσφατα αμερικανικές και συμμαχικές δυνάμεις αποβιβάστηκαν σε 
ελληνικά λιμάνια στη διάρκεια της σύρραξης στο Κόσοβο, παρά την ευρεία αντίθεση της Ελλάδας στις επιχειρήσεις του ΝΑΤΟ».
