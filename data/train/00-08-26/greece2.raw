 Τραγωδία, καταστροφή, θάνατος, απόγνωση. Τέσσερις λέξεις, που από χθες γράφονται με κόκκινα γράμματα επάνω στον νομό Ιωαννίνων.
 Ενα νομό που ο πύρινος εφιάλτης «χτύπησε» αλύπητα. Οι φλόγες τον αγκάλιασαν και «έπνιξαν» ανθρώπινες ζωές, ζώα, σπίτια, καλλιέργειες, δάσος και ό,τι άλλο έβρισκαν μπροστά τους. 
 Από το βράδυ της Πέμπτης η τραγωδία άρχισε να ξετυλίγεται σιγά-σιγά σε όλο της
το μεγαλείο. Χθες με το πρώτο φως της ημέρας κορυφώθηκε. Σπίτια καμένα και μέσα σ' αυτά απανθρακωμένοι οι ιδιοκτήτες τους. Υπερήλικες που αρνήθηκαν να τα
εγκαταλείψουν και άλλοι που εγκλωβίστηκαν, προφανώς στον ύπνο τους. 
 Πολλοί αυτοί που έτρεχαν να σωθούν γλιστρώντας σε ρέματα και χαράδρες και άλλοι που στην προσπάθειά τους να γλιτώσουν βρέθηκαν στην Αλβανία. 
 Ο κατάλογος των θυμάτων μακρύς. Επτά μέχρι χθες, με τον φόβο να πλανάται ότι ο
αριθμός θα αυξηθεί, καθώς αρκετά άτομα δεν είχαν εντοπιστεί.
 Στο χωριό Αγία Μαρίνα, στην αυλή του σπιτιού τους βρέθηκαν καμένοι ο Χριστόφορος και η Μαρία Κυρίτση 80 και 78 χρόνων αντίστοιχα, στο χωριό Ριζό, η
Αθανασία Μακκά 83 χρόνων, στη Λάβδανη η Ματίνα Παπαγεωργίου 80 χρόνων, η Πολυξένη Πρέντζου 78 χρόνων γλίστρησε σε γκρεμό στη Λάβδανη στην προσπάθειά της να σωθεί, η Παρασκευή Αλεξίου 75 χρόνων και η αδελφή της Μαρία Μάντη 72 χρόνων στη Λάβδανη 100 μέτρα από το σπίτι τους. 
 Με εγκαύματα τρίτου βαθμού μεταφέρθηκε στο Πανεπιστημιακό νοσοκομείο Ιωαννίνων
η Αφροδίτη Γιώμου 80 χρόνων από την Αγία Μαρίνα. 
 Η πυρκαγιά εκδηλώθηκε την περασμένη Τρίτη και μπήκε στον νομό Ιωαννίνων από το
αλβανικό έδαφος. «Χτύπησε» την Καστανή και επεκτάθηκε στη Χαραυγή. Προχθές ανεξέλεγκτη μπήκε μέσα στο χωριό της Αγίας Μαρίνας καίγοντας ό,τι έβρισκε. Χθες το μέτωπό της έφθασε τα 30 χιλιόμετρα και εκκενώθηκαν τα χωριά Καστανή, Αγία Μαρίνα, Χαραυγή, Ριζό, Βρυσούλα, Αετόπετρα, Λάβδανη, Κάτω Λάβδανη, Κουρνοράχη, Γρανιτσοπούλα, Αετόπουλο και Φωτεινό.
 Οι ισχυροί βόρειοι άνεμοι που έπνεαν, αλλά και το δύσβατο της περιοχής, ήταν οι αρνητικοί παράγοντες που προβλημάτιζαν κάθε εμπλεκόμενο παράγοντα στην κατάσβεσή της. Ο φόβος ότι η φωτιά θα περικύκλωνε και άλλα χωριά ήταν μεγάλος.
 Στον τόπο της φωτιάς βρίσκεται όλη η δύναμη της Πυροσβεστικής, τέσσερα αεροσκάφη, δύο ελικόπτερα, στρατός και πολίτες. 
 Στα Ιωάννινα βρίσκεται από το βράδυ της Πέμπτης κυβερνητικό κλιμάκιο υπό τους υφυπουργούς Αμυνας και Παιδείας κ.κ. Δ. Αποστολάκη και Φ. Πετσάλνικο, οι οποίοι σε δηλώσεις τους εξέφρασαν τη λύπη τους για τα θύματα της πύρινης λαίλαπας μετά τη σύσκεψη που έγινε στην περιφέρεια Ηπείρου. 
 Δήλωσαν επίσης ότι η εξέλιξη της φωτιάς ήταν ραγδαία και χθες εντάθηκαν οι προσπάθειες για την κατάσβεσή της με όλη τη δύναμη της Πυροσβεστικής των οχημάτων του Στρατού της Aστυνομίας του ελικοπτέρου και τεσσάρων αεροπλάνων.
 Ο κ. Αποστολάκης τόνισε «ότι εάν δεν υπάρξει έξαρση των καιρικών φαινομένων η φωτιά θα τεθεί υπό έλεγχο. Ολες οι υπηρεσίες βρίσκονται επί ποδός».
 Από την πλευρά του, ο κ.Πετσάλνικος τόνισε ότι θα εφαρμοστεί πακέτο μέτρων για
την πλήρη κάλυψη των πληγέντων, ενώ έκανε μνεία στην προσπάθεια των πυροσβεστών και των συνοριακών φυλάκων. Επίσης ο υφυπουργός Γεωργίας Ευάγγελος
Αργύρης εξέφρασε τη βαθιά του θλίψη για τα θύματα εκφράζοντας την ελπίδα να βρεθούν ζωντανοί. 
 Ο νομάρχης Ιωαννίνων Νίκος Ζαρμπαλάς επεσήμανε ότι γίνεται ό,τι είναι ανθρωπίνως δυνατόν. «Προσπαθούμε είπε να προστατεύσουμε τις ζωές των ανθρώπων.
Προχθές το βράδυ 45 άνθρωποι μεταφέρθηκαν και φιλοξενήθηκαν σε ξενοδοχεία Ιωαννίνων και χθες το πρωί επέστρεψαν στα χωριά τους». 
 ΑΡΚΑΔΙΑ: Ο πύρινος εφιάλτης εξακολουθεί να στοιχειώνει με την παρουσία του τη ζωή των κατοίκων της Αρκαδίας.
 Χιλιάδες στρέμματα από το καταπράσινο και θρυλικό ελατόδασος του Μαίναλου έχουν μετατραπεί σε στάχτες.
 Μαζί τους δεκάδες αποτεφρωμένες αγροικίες, σπίτια, ποιμνιοστάσια, αποθήκες ζωοτροφών και εκατοντάδες ζώα συμπληρώνουν την εικόνα της καταστροφής, που όμοιά της -όπως λένε οι κάτοικοι- δεν γνώρισε ποτέ η Αρκαδία.
 «Αν η φωτιά ελεγχόταν στη γένεσή της και οι αρμόδιες αρχές είχαν δείξει το απαιτούμενο για την περίσταση ενδιαφέρον, είναι σίγουρο ότι αυτή η καταστροφή θα είχε αποτραπεί», καταγγέλλουν με οργή και αγανάκτηση οι κάτοικοι, που είδαν
από τη μια στιγμή στην άλλη τις περιουσίες τους να γίνονται στάχτες...
 Παρόμοια είναι και η άποψη του νομάρχη Αρκαδίας Παναγιώτη Γιαννόπουλου, που την τελευταία εβδομάδα ξενυχτάει στα μέτωπα της πυρκαγιάς, συντονίζοντας τις προσπάθειες, δίνοντας κουράγιο σε πυροσβέστες, δασικούς και κατοίκους.
 «Αργησαν και δεν εκτίμησαν από την αρχή το μέγεθος της επερχόμενης καταστροφής. Ακόμα και ο κ. Ρέππας, που βρίσκεται από προχθές το βράδυ στη πυρόπληκτη Αρκαδία, στο πλαίσιο του σχεδιασμού αντιμετώπισης της καταστροφής, παραδέχτηκε ότι έγινε λανθασμένη εκτίμηση. Δυστυχώς, ένα μεγάλο μέρος από το πανέμορφο και ιστορικό δάσος αλλά και πολλές περιουσίες χάθηκαν μέσα στις φλόγες. Ας προσπαθήσουμε τουλάχιστον να σώσουμε έστω και τώρα ό,τι μπορούμε...», δήλωσε χθες στην «Ε» ο κ. Γιαννόπουλος και χαρακτήρισε μια ακόμη
 Ο νομάρχης Αρκαδίας υπογράμμισε ότι μετά την κραυγή αγωνίας της Νομαρχιακής Αυτοδιοίκησης προς κάθε κατεύθυνση, η πολιτεία, αν και κάπως αργά, ευαισθητοποιήθηκε και έδειξε το ανάλογο ενδιαφέρον, ενισχύοντας χθες με πυροσβεστικά οχήματα, αεροσκάφη και ελικόπτερα τις τοπικές πυροσβεστικές δυνάμεις.
 Τη συμπαράστασή του εξέφρασε χθες τηλεφωνικά στο νομάρχη Αρκαδίας και ο υπουργός ΠΕΧΩΔΕ κ. Λαλιώτης, από τον οποίο ο κ. Γιαννόπουλος ζήτησε -όπως είπε- την άμεση αποστολή επιβραδυντικών υγρών και πυροσβεστικά αεροσκάφη από τη Γερμανία.
 Να σημειωθεί ότι χθες ο κυβερνητικός εκπρόσωπος Δημήτρης Ρέππας εξέφρασε την υποψία ότι το πύρινο μέτωπο είναι έργο εμπρηστών.
 Στο μεταξύ, τα δύο πύρινα μέτωπα της φωτιάς συνέχισαν και χθες το καταστροφικό
τους έργο. Το ένα στο όρος Μαίναλο και το άλλο στην περιοχή της Μεγαλόπολης, εξακολουθούσαν να απειλούν δασικές εκτάσεις και κατοικημένες περιοχές.
 Σύμφωνα με τις πρώτες εκτιμήσεις της Νομαρχιακής Αυτοδιοίκησης Αρκαδίας, τουλάχιστον 15 σπίτια έχουν καταστραφεί ολοσχερώς από τη φωτιά, η οποία χτύπησε κυρίως τις κοινότητες Κοτύλιο, Πελάτο, Πουρουνιού, Σαρακίνη, Μαυριά, Κυπαρίσσι και Βλαχοράφτη.
 Τα περισσότερα από αυτά τα χωριά βρίσκονται αποκλεισμένα, καθώς από τις φλόγες
έχουν υποστεί εκτεταμένες ζημιές τα δίκτυα του ΟΤΕ και της ΔΕΗ.
 Από χθες στη μάχη με τις φλόγες ρίχθηκαν 500 ακόμη στρατιώτες, ενώ με διαταγή του νομάρχη, στο πλαίσιο της εφαρμογής του σχεδίου εκτάκτου ανάγκης «Ξενοκράτης», επιστρατεύτηκαν οι δασικοί υπάλληλοι και οι ιδιοκτήτες σκαπτικών μηχανημάτων.
 Χθες το μεσημέρι οι επικεφαλής των πυροσβεστικών δυνάμεων και παράγοντες της Νομαρχιακής Αυτοδιοίκησης Αρκαδίας χαρακτήρισαν την κατάσταση στα μέτωπα της φωτιάς μερικώς ελεγχόμενη. Σε αυτό βοήθησαν -όπως είπαν- η αποστολή ενισχύσεων
στη περιοχή, καθώς και η διάνοιξη αντιπυρικών ζωνών προστασίας στις περιοχές όπου κατευθύνονταν τα πύρινα μέτωπα.
 ΗΛΕΙΑ: Σκεπασμένη με ένα λεπτό στρώμα τέφρας ξύπνησε χθες η Ηλεία, εξαιτίας των πυρκαγιών που μαίνονται στο νομό αλλά και στη γειτονική Αρκαδία.
 Η καταστροφική πυρκαγιά, που μετατρέπει σε στάχτη τις τελευταίες ημέρες το ελατόδασος στο Μαίναλο, πέρασε για μια ακόμη φορά χθες στην Ηλεία, σκορπίζοντας τον πανικό και τον τρόμο στους κατοίκους.
 Οι κάτοικοι των κοινοτήτων Θεισόα, Ροβιά και Μάτεσι εξακολουθούν να παίζουν το
«κρυφτό της αγωνίας» με τις φλόγες, αφού μέρα παρά μέρα σβήνουν και έπειτα από
 Στη Θεισόα όλη τη νύχτα, χθες, κάτοικοι με κουβάδες στα χέρια και πυροσβέστες μάταια προσπαθούσαν να περιορίσουν τις φλόγες, οι οποίες λόγω των ισχυρών ανέμων που έπνεαν στην περιοχή, έλαβαν ανεξέλεγκτες διαστάσεις.
 Το μικρό σχολείο του χωριού, ένα λυόμενο το οποίο αντικαθιστούσε το παλιό σχολείο που είχε υποστεί ζημιές από τους σεισμούς, αργά χθες το βράδυ έγινε στάχτη...
 Σε στάχτη μετατράπηκαν επίσης πάνω από δέκα αγροικίες, δεκάδες ποιμνιοστάσια, πολλά ζώα αλλά και αποθήκες με ζωοτροφές και γεωργικά εργαλεία, ενώ και το κοιμητήριο του χωριού γνώρισε την επίσκεψη της πύρινης λαίλαπας.
 Από τη μανία της φωτιάς δεν ξέφυγαν οι στύλοι του ΟΤΕ και της ΔΕΗ. Σύμφωνα με τις πρώτες εκτιμήσεις, τα δύο δίκτυα έχουν υποστεί σοβαρές ζημιές. Τεχνικοί και των δύο υπηρεσιών προσπαθούσαν από νωρίς χθες το πρωί μέσα στα αποκαΐδια να διορθώσουν τις βλάβες και να αντικαταστήσουν τους κατεστραμμένους στύλους.
 Χθες το μεσημέρι, πάνω από τριακόσιοι πυροσβέστες έδιναν σκληρή μάχη για να περιορίσουν τις φλόγες που απειλούσαν άμεσα ξανά τα τρία χωριά.
 Ο διοικητής της Πυροσβεστικής Υπηρεσίας Πύργου Παναγιώτης Σπυρόπουλος ένιωσε ξαφνική αδιαθεσία και μεταφέρθηκε με λιποθυμικές τάσεις στο νοσοκομείο Πύργου,
απ' όπου όμως έφυγε με δική του ευθύνη για να συνεχίσει το συντονισμό των δυνάμεων πυρόσβεσης.
 Το «κρυφτούλι» πυροσβεστών και κατοίκων με την «εισαγόμενη» από την Αρκαδία πυρκαγιά συνεχιζόταν ώς αργά χθες το απόγευμα.
 Οπως έγινε γνωστό χθες το μεσημέρι, εξαιτίας των πυρκαγιών έχει δημιουργηθεί σοβαρό πρόβλημα στον οδικό άξονα Ανδρίτσαινας - Μεγαλόπολης, καθώς σε πολλά σημεία έχουν σημειωθεί κατολισθήσεις.
 BΑΣΩ: ΜΕΤΑ ΤΟ ΠΕΡΑΣ ΤΟΥ ΚΑΛΟΚΑΙΡΙΟΥ ΘΑ ΔΟΥΜΕ ΓΙΑ ΠΡΟΣΘΕΤΑ ΜΕΤΡΑ
 Εκφραση οδύνης από όλα τα κόμματα αλλά και κριτική κατά της κυβέρνησης από την αντιπολίτευση, διατυπώθηκαν χθες στη Bουλή, με αφορμή τη φονική πυρκαγιά στα Iωάννινα.
 Πρώτη η υπουργός Eσωτερικών Bάσω Παπανδρέου εξέφρασε τη λύπη της κυβέρνησης για τα θύματα, υποστήριξε πως «κάνουμε το καλύτερο δυνατό» και πως έχει ζητηθεί βοήθεια και από άλλες χώρες, οι οποίες όμως δεν μπορούν να παράσχουν λόγω του ότι και οι ίδιες πλήττονται από πυρκαγιές.
 Ο πρόεδρος της Bουλής A. Kακλαμάνης ζήτησε στη συνέχεια από την κυβέρνηση «να λάβει όλα τα αναγκαία μέτρα, προκειμένου να αντιμετωπιστεί η κατάσταση».
 Eκ μέρους της N.Δ., ο B. Πολύδωρας άσκησε κριτική στα λεγόμενα της κ. Παπανδρέου, υποστηρίζοντας πως «καταφεύγει σε άλλοθι, λέγοντας πως συμβαίνουν ανάλογες καταστροφές στην Eυρώπη και τη Bαλκανική» και ζήτησε να κάνει «απολογισμό των πεπραγμένων και των παραλείψεών της».
 Eπανεξέταση της δασικής πολιτικής της κυβέρνησης ζήτησε και ο βουλευτής του KKE A. Σκυλλάκος, ο οποίος έκρινε πως η κυβέρνηση δεν έχει επιτύχει αποτελεσματικότητα στην αντιμετώπιση των πυρκαγιών και ζήτησε να ενεργοποιηθεί
το πόρισμα της διακομματικής επιτροπής που χρόνια βρίσκεται στα συρτάρια.
 Tο ίδιο αίτημα έθεσε και ο πρόεδρος του ΣYN N. Kωνσταντόπουλος, ο οποίος προχώρησε και σε απολογισμό των καταστροφών τα δύο τελευταία χρόνια και ζήτησε
από την κυβέρνηση απολογισμό των στοιχείων από 1/1/2000.
 H κ. Παπανδρέου αντέτεινε σε όλα αυτά πως «δεν δέχεται ότι η κυβέρνηση ολιγώρησε ή δεν πήρε τα απαραίτητα μέτρα». «Yπάρχουν, είπε, κάποια φαινόμενα πέρα από οποιαδήποτε δυνατότητα πρόβλεψης ή αντιμετώπισης. Σίγουρα, όμως, μετά
το πέρας του καλοκαιριού θα γίνει μια εκτίμηση της όλης κατάστασης και θα δούμε αν πρέπει να ληφθούν πρόσθετα μέτρα».
 Ο υπεύθυνος του Tομέα Δημόσιας Tάξης και Δικαιοσύνης της N.Δ. Θεόδωρος Aναγνωστόπουλος έκανε την ακόλουθη δήλωση: 
 «Eκφράζουμε τη βαθιά μας οδύνη για την άδικη απώλεια 7 συμπολιτών μας. H ώρα για αναζήτηση των ευθυνών δεν είναι αυτή. Ομως οι ευθύνες της κυβέρνησης είναι
πολλές. Kαι σήμερα η κυβέρνηση δεν δείχνει να έχει συνειδητοποιήσει την καταστροφή ούτε και το μεγάλο μερίδιο ευθύνης που έχει. H Nέα Δημοκρατία θα επανέλθει σε αυτό το θέμα. Eκφράζουμε τα θερμά μας συλλυπητήρια στις οικογένειες των θυμάτων».
 Στα 21 σοβαρότερα μέτωπα των πυρκαγιών που είναι σε εξέλιξη, η μάχη δινόταν χθες όλη τη νύχτα: 
 ΔPAMA Δύο πυρκαγιές είχαν να αντιμετωπίσουν μέχρι χθες το απόγευμα οι πυροσβεστικές δυνάμεις στο Nομό Δράμας. Στο όρος Ορβηλος, σε δάσος με πεύκα της περιοχής Nευροκοπίου, μαινόταν ανεξέλεγκτη φωτιά που ήλθε από τη Bουλγαρία, στις έντεκα το πρωί της Πέμπτης και η οποία πέρασε και στο Nομό Σερρών.
 Yπό μερικό έλεγχο ήταν πυρκαγιά που ξέσπασε την ίδια ώρα και στην ορεινή δασώδη περιοχή Περιστεριάς Aιγείρου.
 ΣEPPEΣ Σε εξέλιξη βρίσκονταν μέχρι χθες το απόγευμα και οι δύο πυρκαγιές που ξέσπασαν το περασμένο Σάββατο στα όρη Λαϊλιάς και Παγγαίο Σερρών. H δεύτερη φωτιά μαινόταν μεταξύ των χωριών Παλαιοκόμη, Mεσολακκιά και Pοδολίβος, αλλά, σύμφωνα με την Πυροσβεστική Yπηρεσία, δεν είχε απειλήσει τις κατοικημένες περιοχές.
 ΠPEBEZA Σε ύφεση ήταν η φωτιά που ξέσπασε προχθές το μεσημέρι στην περιοχή Aνω
Δεσποτικά, στο Φανάρι Πρεβέζης, αφού κατέκαψε τουλάχιστον 500 στρέμματα δασικής έκτασης και ένα καταφύγιο αγρίων ζώων.
 Aλλες φωτιές μαίνονταν στο Nικολίτσι Σπερχειάδας, τη Φτέρη Aιγίου, τη Xρυσούπολη Kαβάλας, την Aγία Tριάδα Kουβαρά Λαυρίου, τη Σκιάθο, την Kερατέα και το Aχλαδοχώρι Kομοτηνής.
