Eύκολοι αντίπαλοι για AEK, ΠAΟK,  ΟΦH και Hρακλή Η κληρωτίδα έκανε τέσσερις φορές τη χάρη στις εκπροσώπους μας στο Kύπελλο UEFA, όπου η ΑΕΚ, ο ΠΑΟΚ και ο ΟΦΗ ως «ισχυροί», κυρίως όμως ο Ηρακλής ως «αδύνατος», κατάφεραν να «ψαρέψουν» 4 αντιπάλους στα μέτρα τους. Η ΑΕΚ θα ταξιδέψει στη Βουδαπέστη για ν' αντιμετωπίσει την ουγγρική Βάσας, που πέρυσι τερμάτισε 3η στο πρωτάθλημα, 18 βαθμούς πίσω από την πρωταθλήτρια Ντούναφερ. Αυτή τη στιγμή είναι 5η στο 2ο όμιλο του πρωταθλήματος με 1 νίκη, 3 ισοπαλίες και 1 ήττα· η Βάσας είχε φτάσει και στον τελικό του Kυπέλλου, όπου όμως είχε ηττηθεί 3-1 από την ΜΤΚ. Ο ΠΑΟΚ στην Ιερουσαλήμ για την ισραηλινή Μπεϊτάρ (στο UEFA μέσω του Kυπέλλου, όπου ηττήθηκε από τη Χαποέλ Τελ Αβίβ), που στον πρκριματικό γύρο του Αυγούστου απέκλεισε τη Γεωργία Τιφλίδας 3-0 έξω και 1-1 στην Ιερουσαλήμ. Ο ΟΦΗ στο Κρούσεβατς για τη γιουγκοσλαβική Νάπρεντακ που ανέβηκε φέτος στην πρώτη κατηγορία κι απέκλεισε 5-1 στο Κρούσεβατς και 1-1 στην Εσθονία την Τούλιεβικ. Ενώ ο Ηρακλής στο Γκενιόν, όπου θ' αντιμετωπίσει την ομάδα β' κατηγoρίας του γαλλικού πρωταθλήματος που κατέκτησε το περυσινό ΛιγκΚαπ και που φέτος, ύστερα από 5 αγωνιστικές, βρίσκεται στη 13η θέση με 4 βαθμούς... Μια πρωτοφανής τύχη για τον Ηρακλή, δεδομένου ότι, ως 52ος της γενικής βαθμολογίας της UEFA, συμπεριλήφθηκε στους αδύνατους, με αποτέλεσμα να κληρωθεί σ' έναν όμιλο (τον 4ο) στο οποίο... καραδοκούσαν ομάδες σαν την Τσέλσι, τη Φιορεντίνα, την Καϊζερσλάουτερν, την Σαραγόθα, την Κλαμπ Μπρουζ, τη Σέλτικ και την ΤΣΣΚΑ Μόσχας, έναν όμιλο από τον οποίο ο «γηραιός» κατάφερε να πετύχει την πιο βατή... HΗ κλήρωση για το 2ο γύρο θα διεξαχθεί στις 29 Σεπτεμβρίου. Οι πρώτοι αγώνες στις 26 Οκτωβρίου και οι ρεβάνς στις 9 Νοεμβρίου.
