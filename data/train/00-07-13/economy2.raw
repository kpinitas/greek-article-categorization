 Επιστρέφει ο προβληματισμός στις τάξεις των χρηματιστηριακών παραγόντων για τη
αιφνίδια διακοπή της διήμερης ανοδικής κίνησης που σημειώθηκε χθες, με την υποχώρηση του δείκτη κατά 0, 83%, διέψευσε τις όποιες ελπίδες είχαν αναπτυχθεί για βελτίωση του αρνητικού κλίματος και σταθεροποίηση της αγοράς πλησίον των 4.000 μονάδων.
 Η αποχή του επενδυτικού κοινού από τις συναλλαγές και η απροθυμία όσων εξακολουθούν να δραστηριοποιούνται στο ΧΑΑ να προχωρήσουν σε αγορές, αναδείχθηκε ανάγλυφα στον περιορισμένο τζίρο που χθες με δυσκολία προσέγγισε τα 60 δισ. δραχμές. 
 Οι επενδυτές, θεσμικοί και ιδιώτες, έχουν εμφανέστατα πια περιορίσει τον επενδυτικό τους ορίζοντα σε χρόνους όχι μεγαλύτερους των δύο ημερών, με την πλειονότητα να επιδίδεται σε ημερήσιο trading, αποκομίζοντας κέρδη της τάξης του 5%-6% ή σε πολλές περιπτώσεις καταγράφοντας και απώλειες, αφού η απρόβλεπτη κίνηση των τιμών συχνά τους αιφνιδιάζει. 
 Κάτι ανάλογο συνέβη και στη χθεσινή συνεδρίαση, καθώς η αρχική άνοδος που κατέγραφε στα πρώτα λεπτά ο Γενικός Δείκτης, με τζίρο όμως που δεν ξεπερνούσε τα 7 δισ. δρχ., έδωσε «σήμα» τοποθετήσεων, τις οποίες όμως λίγο αργότερα διαδέχτηκαν ισχυρότερες εντολές αγορών, με συνέπεια η πτώση να γενικευτεί και αρκετοί οργανωμένοι επενδυτές, που είχαν αγοράσει νωρίτερα, να το «πληρώσουν ακριβά». Ολοι οι κλάδοι, με εξαίρεση τον επενδυτικό (
χαμηλότερα επίπεδα, με την Παράλληλη Αγορά να καταγράφει απώλειες 3, 09%, ενώ ο
 Σύμφωνα με τους χρηματιστηριακούς αναλυτές, σημαντικό ρόλο στην επιστροφή του αρνητικού κλίματος διαδραμάτισε η κυβερνητική απόφαση να παραταθεί ώς το Σεπτέμβριο και η διαδικασία προσφορών για τη μετοχοποίηση της ΕΑΒ, εξέλιξη η οποία με βάση τις ίδιες πηγές «επιβεβαίωσε την εντύπωση ότι οι ρυθμοί των διαρθρωτικών αλλαγών και των ιδιωτικοποιήσεων επιβραδύνονται, ενώ καθίσταται αντιληπτό ότι ούτε η ίδια η κυβέρνηση πιστεύει ότι οι συνθήκες στο χρηματιστήριο θα έχουν βελτιωθεί μέχρι το τέλος του τέλος του καλοκαιριού».
 Οι ελπίδες για βελτίωση της εικόνας που δίδει σήμερα η ελληνική αγορά μετατίθενται εκ των πραγμάτων για την περίοδο του Αυγούστου - Σεπτεμβρίου, οπότε, σύμφωνα με τις εκτιμήσεις κάποιων χρηματιστηριακών παραγόντων, θα υπάρχουν εξελίξεις στο θέμα της αναμενόμενης αναβάθμισης της αγοράς από τους διεθνείς οίκους αξιολόγησης. 
