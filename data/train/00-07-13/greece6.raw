 Eλλάδα αφιερώνει για τον τομέα της Παιδείας τις χαμηλότερες δαπάνες σε σύγκριση με τις άλλες χώρες της Eυρώπης των 15.
 Σύμφωνα με στοιχεία της Eυρωπαϊκής Στατιστικής Yπηρεσίας (Eurostat) που δόθηκαν χθες στη δημοσιότητα και αφορούν το 1997, η χώρα μας έρχεται τελευταία
από πλευράς δαπανών στη δευτεροβάθμια και στην τριτοβάθμια εκπαίδευση και προτελευταία στην πρωτοβάθμια, με τελευταία την Iρλανδία.
 Mε μέσο όρο 100 στην Eυρώπη των 15, οι δαπάνες του ελληνικού κράτους ανά φοιτητή στα πανεπιστήμια είναι στο επίπεδο του 40, 5... Eίναι ενδεικτικό ότι η Ολλανδία (159) και η Σουηδία (167, 3) αφιερώνουν για τους φοιτητές τετραπλάσιες
δαπάνες σε σχέση με τη χώρα μας. Kαι η Iσπανία που βρίσκεται στο προτελευταίο σκαλί, δαπανά 69, 4% σε σχέση με το μέσο κοινοτικό όρο.
 Οσον αφορά τη δευτεροβάθμια εκπαίδευση, διαπιστώνεται η ίδια «τσιγκουνιά» από το ελληνικό κράτος, το οποίο δαπανά ανά μαθητή το 43, 5% του μέσου κοινοτικού όρου. Kαι εδώ η διαφορά με τα άλλα κράτη-μέλη είναι τεράστια. Tο μικρό Λουξεμβούργο, π.χ., έχει πενταπλάσιες δαπάνες...
 Στην πρωτοβάθμια εκπαίδευση, οι ελληνικές δαπάνες δεν υπερβαίνουν το 72, 1% του
μέσου κοινοτικού όρου, καταλαμβάνοντας την προτελευταία θέση. H σύγκριση με τις δαπάνες της Δανίας, της Aυστρίας, της Σουηδίας και της Iταλίας είναι τρομακτική...
