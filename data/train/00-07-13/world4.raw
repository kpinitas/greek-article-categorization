 Εγκλωβισμένη σε ένα νέο κύκλο βίας βρίσκεται και πάλι η Βόρεια Ιρλανδία εξαιτίας της εμμονής σκληροπυρηνικών προτεσταντών να επιχειρούν παρελάσεις μέσα από συνοικίες καθολικών, στο Μπέλφαστ, κλασική κίνηση που σηματοδοτεί κάθε χρόνο τον εορτασμό της νίκης των προγόνων των προτεσταντών επί των καθολικών το 17ο αιώνα.
 Στο λιμάνι Λαρν, ένας 22χρονος προτεστάντης δέχτηκε χτυπήματα και στη συνέχεια
πυροβολισμούς για να πέσει τελικά νεκρός, μέσα σε ένα πλήθος ανθρώπων που χόρευαν μεθυσμένοι γύρω από τις παραδοσιακές φωτιές των πανηγυρισμών της «νίκης». Το περιστατικό καταγράφηκε ως φιλονικία σε στρατόπεδο παραστρατιωτικών φανατικών προτεσταντών. Υποτίθεται ότι οι τέτοιου είδους παραστρατιωτικές εκτός νόμου, αντικαθολικές οργανώσεις επιβλέπουν την τήρηση των συμφωνιών κατάπαυσης του πυρός του 1998.
 Επεισόδια σημειώθηκαν και στο Πορταντάουν, όπου τραυματίστηκαν 21 αστυνομικοί.
 Στο Μπέλφαστ τρεις προτεστάντες αντάρτες έριξαν χθες τα ξημερώματα βολές στον αέρα, όταν ομόθρησκοί τους ξεκίνησαν τις εορταστικές εκδηλώσεις. Οι τρεις άνδρες παρουσιάστηκαν κοντά στο πλήθος που γιόρταζε δίπλα στη φωτιά σε προάστιο προτεσταντών στο Μπέλφαστ και δήλωσαν πως ανήκουν στην ανταρτική προτεσταντική οργάνωση των Μαχητών Ελευθερίας του Ολστερ (UFF). Η οργάνωση αυτή, όπως και άλλες κύριες ανταρτικές οργανώσεις, τηρούν σε γενικές γραμμές την εκεχειρία, τη στιγμή που οι δύο αντίπαλες κοινότητες πασχίζουν να βρουν ένα modus vivendi στην περιοχή και να καταλήξουν σε μια συμφωνία.
 Παρ' όλ' αυτά, η Βόρεια Ιρλανδία συνταράσσεται τις δύο τελευταίες εβδομάδες από τη βία, τη θρυαλλίδα της οποίας αποτέλεσε η απόφαση των αρχών να απαγορεύσουν τις παραδοσιακές παρελάσεις των σκληροπυρηνικών προτεσταντών μέσα
 Εν τω μεταξύ, τη δολοφονία του νεαρού προτεστάντη στη Βόρεια Ιρλανδία καταδίκασε χθες η Ευρωπαϊκή Επιτροπή, που επανέλαβε τη δέσμευσή της υπέρ της «ειρηνευτικής διαδικασίας και της συμφιλίωσης» στην περιοχή.
