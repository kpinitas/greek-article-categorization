Στην Καλαμάτα, ήδη τα εισιτήρια του Διεθνούς Φεστιβάλ Χορού έχουν γίνει ανάρπαστα. Η πανέμορφη μεσσηνιακή πόλη ζεί ήδη στο ρυθμό του φεστιβάλ, που φέτος γίνεται για έκτη συνεχή χρονιά και η αναγνώρισή του έχει ξεπεράσει τα ελληνικά σύνορα. Είναι λογικό, αφού από την πρώτη κιόλας χρονιά, η καλλιτεχνική διευθύντρια Βίκυ Μαραγκοπούλου κατάφερε να εξασφαλίσει για το φεστιβάλ Καλαμάτας μερικά από τα πιο καθιερωμένα, αλλά και τα πιο ανερχόμενα ονόματα του σύγχρονου χορού.
 Δέκα μέρες θα κρατήσουν οι εκδηλώσεις στο Αμφιθέατρο του Κάστρου, στο Δημοτικό
Θέατρο και στο Πνευματικό Κέντρο. Η πρεμιέρα θα γίνει αύριο στο Αμφιθέατρο Κάστρου με τα Μπαλέτα της Εθνικής Οπερας της Λιόν, τα οποία, ως γνωστόν, διευθύνει από το 1991 ο Γιώργος Λούκος. Δυό συνεχόμενα βράδια (14 καί 15/7) το
 Η Κυριακή και η Δευτέρα (16 και 17/7) ανήκει στη δυναμική Kαναδέζα χορογράφο Μαρί Σουινάρ, που θα παρουσιάσει στο Δημοτικό Θέατρο τη δική της πρωτότυπη απόδοση στην «Ιεροτελεστία της Ανοιξης» του Στραβίνσκι, που επευφημήθηκε από κοινό και κριτικούς σε όλο τον κόσμο.
 Σειρά έχουν μετά οι Eλληνες χορογράφοι. Την Τρίτη 18/7 ο Κωνσταντίνος Ρήγος με
την «Οκτάνα» του θα παρουσιάσει στο Αμφιθέατρο Κάστρου το βραβευμένο πρόφατα με Κρατικό Βραβείο Χορογραφίας «Ρινγκ». Την επόμενη μέρα (Τετάρτη 19/7) δυο νεότατες χορογράφοι, η Ιωάννα Πορτόλου και η Μαριλία Χρυσοσπάθη, θα παρουσιάσουν στο Δημοτικό Θέατρο τις χορογραφίες τους «Κόκκινη Escort» η πρώτη
με την Ομάδα Χορού «Ανάλια», «Στο τετράγωνο» η δεύτερη με την Ομάδα Χορού «Ελατήριο».
 Από την Αγγλία έρχεται στην Καλαμάτα για την πρώτη της ελληνική εμφάνιση η Ρόζμαρι Μπούτσερ, μια από τις σημαντικότερες χορογράφους της Μεγάλης Βρετανίας. Φέρνει μαζί της τη χορογραφία της «Scan», εμπνευσμένη από τη φωτογραφία με ακτίνες Χ, που συνδυάζει την κίνηση, το φιλμ, το φως και τον ήχο, και που έχει σχεδιαστεί για να παρουσιάζεται είτε σε χώρους εκθέσεων ή σε
 Μία και μοναδική παράσταση στο Αμφιθέατρο του Κάστρου (Παρασκευή 21/7) θα δώσουν οι Λίατ Ντρορ και Νιρ Μπεν Γκαλ από το Ισραήλ, με το έργο «The Dance of
Nothing», που τοποθετεί την ιστορία του Ρωμαίου και της Ιουλιέτας στην τόσο ευαίσθητη περιοχή τους και γίνεται κραυγή διαμαρτυρίας για την παρατεταμένη βία στη Μέση Ανατολή.
 Ο ευφυής και ευρηματικός Ντομινίκ Μπουαβέν της ομάδας «Βeau Geste» θα παρουσιάσει το Σάββατο 22/7 στο Δημοτικό Θέατρο το δημοφιλές σόλο του «Ο Χορός, μια ιστορία με τον δικό μου τρόπο», στο οποίο παραδίδει με κέφι και λιτά μέσα ένα μάθημα για την ιστορία του χορού, περνώντας από τους χορούς μπαρόκ στις πουέντ, κλείνοντας το μάτι στη Μάρθα Γκράχαμ, τον Μερς Κάνινγχαμ και τον Αλβιν Νικολάις.
 Με τη μεγάλη κυρία του αμερικανικού χορού, την Τρίσα Μπράουν, που έρχεται για δεύτερη φορά στην Καλαμάτα, κλείνει το Διεθνές Φεστιβάλ Χορού την αυλαία του την Κυριακή 23/7 στο Αμφιθεάτρο Κάστρου. Η ομάδα της Τρίσα Μπράουν θα παρουσιάσει τα έργα της Canto/Pianto, Twelve Ton Rose και Five Part Weather Invention.
 Tο πρόγραμμα του φεστιβάλ συμπληρώνεται από σεμινάριο σύγχρονου χορού για επαγγελματίες και σπουδαστές, στο οποίο θα διδάξει ο Tom Tha yer. Εργαστήρια και διαλέξεις θα δώσουν και οι καλλιτέχνες που συμμετέχουν στο φεστιβάλ. Επίσης, σε συνεργασία με το Φεστιβάλ Κινηματογράφου και Νέων Μέσων για την Τέχνη «e-φως» θα οργανωθούν διαλέξεις από Eλληνες και ξένους καλλιτέχνες για το χορό και τις νέες τεχνολογίες.
