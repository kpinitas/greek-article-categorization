 Ενα κουτί με ωραίο περιτύλιγμα που αρέσει σε όλους, αλλά κανείς δεν ξέρει αν περιέχει κάτι, τι είναι αυτό κι αν είναι της αρέσκειάς τους, μοιάζει αυτή τη στιγμή η «μετεξέλιξη» ή -κατ' άλλους- η επανίδρυση του ΠΑΣΟΚ. Η συνεδρίαση της Κ.Ε. την Παρασκευή και το Σάββατο άνοιξε το θέμα, αλλά όχι το 
...κουτί. Ούτε και ο Κώστας Σημίτης προχώρησε στο «διά ταύτα» παρ' ότι προϊδέασε, ή μάλλον έκανε σαφές, ότι στις προθέσεις του είναι να προκαλέσει μεγάλες αλλαγές στην οργάνωση, τα ηγετικά πρόσωπα και την πολιτική- ιδεολογική 
 Σχεδόν κανείς δεν είπε ότι το κόμμα δεν χρειάζεται οργανωτικές και πολιτικές αλλαγές, δεν χρειάζεται μετεξέλιξη. Αυτό εξάλλου ήταν γνωστό πριν από τη συνεδρίαση της Κ.Ε. Κανείς όμως δεν άνοιξε πλήρως τα χαρτιά του, δεν προχώρησε 
στο «διά ταύτα» και δεν κατέθεσε μια ολοκληρωμένη πρόταση, έστω και οργανωτική. Ολα τα σχετικά παραπέμφθηκαν για το Σεπτέμβριο, αν και το επόμενο διάστημα ξεκινάει η εφαρμογή μια σειράς δευτερευόντων οργανωτικών αλλαγών, όπως η διεύρυνση της Εκτελεστικής Γραμματείας, η αξιοποίηση μέσα από οργανωτικές διαδικασίες των στελεχών της διεύρυνσης, η ανασυγκρότηση των τομέων της Κ.Ε. και περιφερειακά συνέδρια και συνδιασκέψεις, που εγκρίθηκαν ομόφωνα.
Ομως έκανε εντύπωση η πρόταση του Χάρη Καστανίδη, που πρότεινε την κατάργηση του Ε.Γ. και όλων των οργάνων της κομματικής ιεραρχίας και την αντικατάστασή του από μια Κεντρική Συντονιστική Επιτροπή με πρόσωπα ευρύτερης αποδοχής που θα αναλάβει την «επαναθεμελίωση του ΠΑΣΟΚ».
 Την πρόθεσή του για ριζικές αλλαγές ο κ. Σημίτης την κατέθεσε παραστατικά το Σάββατο που παρομοίασε επί της ουσίας το σημερινό ΠΑΣΟΚ με ατμομηχανή και θύμισε τις αντιδράσεις, λόγω του φόβου μπροστά στο νέο, των πολιτών της Αθήνας 
κατά του ηλεκτρικού σιδηρόδρομου Αθήνας- Πειραιά, όταν αυτός αντικατέστησε τις 
 Δεν είναι τυχαίο επίσης ότι μίλησε για την ανάγκη αντιμετώπισης αντιλήψεων κομματικής επετηρίδας, κατέστησε ζωτική ανάγκη της μετεξέλιξης του ΠΑΣΟΚ την ανανέωση και τη διεύρυνση σε πρόσωπα και σε ιδέες, και κυρίως ότι αναφέρθηκε με κατηγορηματικό τρόπο στη συνδιαμόρφωση ενός συνασπισμού εξουσίας των δυνάμεων της Kεντροαριστεράς και της σοσιαλδημοκρατίας. 
 Δεν είπε όμως πώς και με ποιους θα συγκροτηθεί αυτός ο συνασπισμός εξουσίας. Με τα υπάρχοντα κόμματα που κινούνται στο χώρο της Aριστεράς, με ομίλους, δίκτυα και πρωτοβουλίες, με πρόσωπα ή με την κοινωνία; Θα είναι ένας συνασπισμός πολιτικός ή κοινωνικός; Αν και δεν είναι δύσκολο να υποθέσει κανείς την απάντηση, ότι δηλαδή το ΚΚΕ, το ΔΗΚΚΙ, αλλά και ο Συνασπισμός, ιδίως με την αποχώρηση των «εκσυγχρονιστών του» και τη γραμμή που φαίνεται να υιοθετείται, αποκλείουν ένα τέτοιο εγχείρημα με το κυβερνών κόμμα.
 Επ' αυτών των απόψεων του πρωθυπουργού ουσιαστικές αντιδράσεις στην Κ.Ε δεν υπήρξαν. Αν θα υπάρξουν και σε ποιο βαθμό, θα φανεί το Σεπτέμβριο όταν θα αρχίσει να ανοίγει το « κουτί» και να συζητείται το «διά ταύτα». «Αυτή τη στιγμή δεν μπορούμε να κάνουμε τίποτε άλλο παρά να περιμένουμε ο πρόεδρος να ανοίξει πλήρως τα χαρτιά του το Σεπτέμβριο. Να δούμε πώς θα κινηθεί, αν θα προχωρήσει σε αποκλεισμούς ή σε επιλογές που θα μας ανακόψουν από τα κοινωνικά 
μας στρώματα... Οσα είπε ακούστηκαν ωραία και ενδιαφέροντα, ιδίως αυτά περί συνασπισμού εξουσίας. Eίναι πρόωρο όμως να κριθούν», ήταν η άποψη που εξέφραζαν στους διαδρόμους αρκετά στελέχη, ιδίως της μειοψηφίας.
Αξίζει να σημειωθεί πάντως ότι και ο Ακης Τσοχατζόπουλος, ο άλλος ισχυρός πόλος του ΠΑΣΟΚ, μίλησε για συνασπισμό εξουσίας με ηγετική δύναμη το ΠΑΣΟΚ. Τόνισε όμως ότι πρέπει να έχει βάθος και προοπτική, να συγκροτείται κυρίως σε πολιτικό ίσως και κομματικό επίπεδο. Είπε δηλαδή ότι το ΠΑΣΟΚ πρέπει να αναδειχθεί σε ηγετική δύναμη μεγάλου πολιτικού συνασπισμού προοπτικής και όχι μόνο νίκης στις επόμενες εκλογές, από μια κεντροαριστερή πλειοψηφία η οποία ξεπερνάει το 55% και ότι αυτός ο συνασπισμός είναι δυνατό να πραγματοποιηθεί στο βαθμό που προωθήσουμε πολιτικές σύγκλισης, κοινωνικής συνοχής. Ο κ. Τσοχατζόπουλος έκρινε επίσης ότι δεν πρέπει να επικρατήσει η λογική διάλυσης του ΠΑΣΟΚ, αλλά η ανασύνθεσή του να γίνει με πολιτικούς όρους και η πολυσυλλεκτικότητά του με βάση όχι τα πρόσωπα, αλλά τις πολιτικές. Ο υπουργός Αμυνας απάντησε εμμέσως πλην σαφώς και στις απόψεις ότι κέρδισε ο Σημίτης και όχι το ΠΑΣΟΚ, λέγοντας ότι η νίκη είναι όλων, της ηγεσίας, των στελεχών και των μελών.
 Πάντως, η λογική της σύγκλισης με άλλες δυνάμεις ήταν το κυρίαρχο της Κ.Ε. Ο Κ. Σκανδαλίδης σε μια ενδιαφέρουσα ομιλία είπε ότι κλείνει η διάταξη των πολιτικών δυνάμεων με τη μορφή που έχουν για ένα τέταρτο του αιώνα και τόνισε ότι το ΠΑΣΟΚ θέλει να διαμορφώσει μια νέα προοδευτική πλειοψηφία που δεν θα διακατέχεται από το σύνδρομο της μονοκομματική αντίληψης. Επίσης είπε ότι το ΠΑΣΟΚ απευθύνεται σε όλο το φάσμα του πολιτικού χώρου και στα προοδευτικά κόμματα και σε κινήσεις, πρωτοβουλίες, ομίλους στο χώρο της ανένταχτης Aριστεράς.
 Δεν πέρασε απαρατήρητη και η άποψη του Στέφανου Τζουμάκα ότι οι μονοκομματικές 
κυβερνήσεις του ΠΑΣΟΚ δεν μπορούν να αντιμετωπίσουν και να υλοποιήσουν τις προοδευτικές αλλαγές και μεταρρυθμίσεις.
 Ως αήθεις και πολιτικά ανέντιμες μεθοδεύσεις χαρακτήρισε ο πρόεδρος του ΔΗΚΚΙ Δημήτρης Τσοβόλας τα όσα «περί διεύρυνσης του ΠΑΣΟΚ» ανέφερε στην «Κ.Ε.» ο πρωθυπουργός Κώστας Σημίτης. Ο κ.Τσοβόλας τόνισε ότι με το δέλεαρ ικανοποίησης 
προσωπικών φιλοδοξιών το ΠΑΣΟΚ δημιουργεί αποστασίες και αποστάτες, και επισήμανε ότι τέτοιες μεθοδεύσεις παραβιάζουν βασικές αρχές λειτουργίας της δημοκρατίας.
