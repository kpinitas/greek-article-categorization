 Κοινές δράσεις των επιχειρησιακών προγραμμάτων του υπουργείου Ανάπτυξης, που θα 
διατρέχουν τους τομείς της βιομηχανίας, ενέργειας και τουρισμού, εξήγγειλε ο υπουργός Ανάπτυξης Νίκος Χριστοδουλάκης μιλώντας στην έκθεση «Tουριστικό πανόραμα 2000», που ολοκλήρωσε χθες τις εργασίες της.
 Ο υπουργός διευκρίνισε ότι το επιχειρησιακό πρόγραμμα του υπουργείου στο πλαίσιο του Γ' Κοινοτικού Πλαισίου Στήριξης θα είναι πλέον ενιαίο, υπό τον τίτλο «Ανταγωνιστικότητα και Ανάπτυξη», δίνοντας έτσι τη δυνατότητα στους επιμέρους τομείς να υποβοηθούνται και να συνεργάζονται μέσα από τις δράσεις των άλλων.
 Ανταγωνιστικότητα, επιχειρηματικότητα και απασχόληση θα είναι οι τρεις άξονες στους οποίους θα κινηθεί αυτό το πρόγραμμα, με στόχο την αναζωογόνηση των επιχειρήσεων και τη διαμόρφωση νέων συνθηκών που θα ωθήσουν προς τα εμπρός και 
 Μέχρι σήμερα, πάντως, το υπουργείο Ανάπτυξης, όπως άλλωστε και τα άλλα υπουργεία, υπέβαλε στην Ευρωπαϊκή Ενωση ξεχωριστά προγράμματα και η αλλαγή αυτή που επιχειρείται για πρώτη φορά συνεπάγεται μάλλον νέα έγκριση της αρμόδιας επιτροπής.
 Στην ίδια εκδήλωση και παρουσία πολλών επιχειρηματιών και εκπροσώπων φορέων από ολόκληρο το τουριστικό φάσμα της χώρας, ο κ. Χριστοδουλάκης πρότεινε τη δημιουργία «Ολυμπιακού τουριστικού πακέτου» σε συνεργασία με την ιδιωτική πρωτοβουλία, ώστε να επιτευχθεί η μέγιστη δυνατή και αποτελεσματική αξιοποίηση 
των Ολυμπιακών Αγώνων πριν και μετά τη διεξαγωγή τους.
 Ιδιαίτερο ενδιαφέρον, εξάλλου, παρουσίασε και η τοποθέτηση του προέδρου της Πανελλήνιας Ομοσπονδίας Ξενοδόχων Βασίλη Μηναΐδη, ο οποίος μιλώντας το Σάββατο 
σε ειδική εκδήλωση της έκθεσης επισήμανε την έλλειψη ξενοδοχειακών κλινών σε μονάδες υψηλών κατηγοριών, προτείνοντας την επαναχωροθέτηση των περιοχών, όπου 
δεν υφίσταται ενίσχυση με επιχορηγήσεις και επιδοτήσεις επιτοκίων. Πάντως, η ΠΟΞ τάσσεται υπέρ της διατήρησης του υφιστάμενου καθεστώτος στις χαρακτηρισμένες ως «κορεσμένες» περιοχές, ενώ αντίθετα για τις μη κορεσμένες περιοχές προτείνεται η ίδρυση ή επέκταση πολυτελών μονάδων με τη χρήση αφορολόγητων αποθεματικών.
 Συμπερασματικά, από τις πολλές εκδηλώσεις και ομιλίες που έγιναν στο πλαίσιο της έκθεσης «Tουριστικό πανόραμα 2000», στην οποία πήραν μέρος περισσότεροι από 400 εκθέτες με 280 περίπτερα, προκύπτει ότι ο ελληνικός τουρισμός έχει όλες τις δυνατότητες να αναδειχθεί σε μείζονα οικονομική δραστηριότητα της χώρας, αρκεί «να μην αντιμετωπίζεται ως ένα ευκαιριακό αποκούμπι, σε περιόδους 
 Σε ό,τι αφορά, τέλος, τις προβλέψεις για τον ελληνικό τουρισμό, ο γενικός γραμματέας του ΕΟΤ Ευγένιος Γιαννακόπουλος μίλησε για μια «χρονιά-ρεκόρ» φέτος, αν και η βασική επιδίωξη της ηγεσίας του τουρισμού δεν είναι η ποσοτική 
μεγέθυνση, αλλά η αύξηση της κατά κεφαλήν δαπάνης των ξένων επισκεπτών. Σημειώνεται ότι ο αριθμός των ξένων τουριστών που επισκέφθηκαν πέρυσι τη χώρα έφτασε τα 12, 5 εκατομμύρια, παρουσιάζοντας αύξηση 11% σε σχέση με την προηγούμενη χρονιά.
