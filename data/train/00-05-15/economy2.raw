Μισθωτοί, συνταξιούχοι και πληρώματα εμπορικών πλοίων, με λήγοντα Αριθμό Φορολογικού Μητρώου (ΑΦΜ) σε 1, 2, 3, 4 και 5, έχουν τρεις ημέρες, μέχρι την Τετάρτη, για να υποβάλουν την ετήσια φορολογική δήλωσή τους. Aπό την Πέμπτη, κι εφόσον δεν δοθεί νέα παράταση, οι ασυνεπείς φορολογούμενοι, 
καθώς και όσοι δεν επιδείξουν τη δέουσα προσοχή κατά τη συμπλήρωση της δήλωσής 
 Οι εφοριακοί, κατόπιν σχετικών εντολών, αλλά και βάσει της φορολογικής νομοθεσίας, έχουν την αρμοδιότητα να επιβάλουν: 
 * Πρόσθετο φόρο, ίσο με το 1, 5% επί του οφειλόμενου φόρου, ανά μήνα καθυστέρησης στην περίπτωση εκπρόθεσμης δήλωσης.
 * Πρόσθετο φόρο, 3% επί του φόρου την πληρωμή του οποίου θα απέφευγε ο φορολογούμενος, ανά μήνα καθυστέρησης, για ανακριβή δήλωση.
 Σύμφωνα με τη φορολογική νομοθεσία, μια δήλωση είναι ανακριβής όταν ο φόρος που προκύπτει με βάση όσα δηλώθηκαν διαφέρει από το φόρο που καταλογίζεται για 
οποιοδήποτε λόγο, κατόπιν ελέγχου, συμβιβασμού, δικαστικής απόφασης κ.λπ.
 * Πρόσθετο φόρο 3, 5% επί του φόρου που θα απέφευγε να πληρώσει ο φορολογούμενος, ανά μήνα καθυστέρησης, στην περίπτωση μη υποβολής της δήλωσης.
 Βέβαια, ο έφορος δεν έχει απεριόριστα περιθώρια ως προς το ύψος των πρόσθετων φόρων, αφού προβλέπεται ανώτατο όριο, σε ποσοστό 200%, στην περίπτωση εκπρόθεσμης φορολογικής δήλωσης και μέχρι 300% για ανακριβή δήλωση ή μη υποβολή.
 Υπάρχουν, όμως, και περιπτώσεις που ένας φορολογούμενος παραβαίνει μεν τη φορολογική υποχρέωσή του, αλλά για αυτόν δεν προκύπτει πληρωμή φόρου. Αυτό δεν 
σημαίνει ότι γλιτώνει κάποιο πρόστιμο, αφού η φορολογική νομοθεσία προβλέπει σε τέτοιες περιπτώσεις την επιβολή αυτοτελούς προστίμου από 40.000 έως 400.000 
δρχ. (σ.σ. το ύψος αυτού είναι στην κρίση του εφόρου) για κάθε παράβαση. Πρόστιμα επιβάλλονται μόνο όταν η νομοθεσία δεν προβλέπει την επιβολή πρόσθετου φόρου. 
 Σημειώστε ότι αν ο φορολογούμενος υποβάλει εκπρόθεσμη συμπληρωματική δηλωση εισοδήματος, για να δηλώσει κάποιο στοιχείο -από την παράλειψη του οποίου δεν προκύπτει διαφορά φόρου- τότε δεν αντιμετωπίζει πρόστιμο.
