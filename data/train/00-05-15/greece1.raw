 Υπέρ της προαιρετικής αναγραφής του θρησκεύματος τάχθηκε ο αρχιεπίσκοπος Χριστόδουλος, μιλώντας για θέση της Εκκλησίας, κατά τη διάρκεια της «ώρας του Αρχιεπισκόπου», που μεταδόθηκε χθες από το ραδοφωνικό σταθμό της Εκκλησίας.
 Η εκπομπή είχε μαγνητοφωνηθεί το απόγευμα της περασμένης Τετάρτης. Ωστόσο, το πρωί της ίδιας ημέρας, ο εκπρόσωπος Tύπου της Συνόδου, μητροπολίτης Πειραιώς Καλλίνικος, δήλωσε ότι η Σύνοδος επιθυμεί το θρήσκευμα να αναγράφεται στις ταυτότητες των πολιτών. Στην ίδια εκπομπή, ο Aρχιεπίσκοπος απέδωσε στον υπουργό Δικαιοσύνης Μιχάλη Σταθόπουλο την άποψη ότι είναι υπέρ τής μη αναγραφής του θρησκεύματος υποχρεωτικά. Λίγο μετά άρχισε τις επιθέσεις εναντίον όλων όσοι έχουν διαφορετική άποψη από τη δική του: 
 «Ορισμένοι οπαδοί του πνεύματος, του διαφωτισμού και της δήθεν θρησκευτικά άχρωμης κοινωνίας, εν ονόματι όπως λέμε της ελευθερίας και των ανθρωπίνων δικαιωμάτων, επιδιώκουν να επιβάλουν ένα στυγνό και απάνθρωπο καθεστώς, πάνω στις συνειδήσεις των πιστών ανθρώπων.
 Δεν γνωρίζω τι ακριβώς επιδιώκει ο κ. υπουργός, όμως πιστεύω ότι η άποψή του είναι να επιβάλει και σ' εκείνους που θέλουν να αναγράφεται το θρήσκευμά τους εις τις ταυτότητες, για λόγους συνειδήσεως ή για λόγους ομολογίας της πίστεώς τους, να μην αναγράφουν, δηλαδή να μην υπάρχει το σχετικό κουτάκι μέσα στο οποίο θα αναγράφεται το θρήσκευμα στις νέες ταυτότητες». 
 Είπε ότι αν και θεσμοθετήθηκε ο πολιτικός γάμος, ο ελληνικός λαός «έδειξε την προτίμησή του». Kαι συνέχισε την επίθεση: «Αυτό όμως φαίνεται ότι δεν αρέσει σε αυτούς οι οποίοι, ουσιαστικά, θέλουν να επιβάλουν την άποψή τους ώστε αυτός 
ο τόπος, αυτό το κράτος και αυτός ο λαός να μην έχουν καμία σύνδεση ουσιαστική 
με τη θρησκεία τους, όπως αυτό τυπικά συμβαίνει σε ορισμένες χώρες της Ευρώπης». 
 Κατά τον αρχιεπίσκοπο Χριστόδουλο «όλη αυτή η κίνησις είναι ύποπτη, δεν είναι απλώς για την τήρηση κάποιων ανθρωπίνων δικαιωμάτων. Eντάξει, άμα είναι θέμα ανθρωπίνων δικαιωμάτων, εντάξει...».
 Σύμφωνα με τον προκαθήμενο της Εκλησίας, «πίσω από αυτή την επιμονή κρύβεται η 
ενδόμυχη επιθυμία να γίνει η Ελλάδα ένα λαϊκό κράτος που δεν θα έχει θρήσκευμα, δεν θα έχει θρησκεία, δεν θα ενδιαφέρεται για το ποια θρησκεία έχουν οι πολίτες του και σιγά σιγά να προέλθει μια άμβλυνσις του θρησκευτικού συναισθήματος και αποδέσμευσις και απομάκρυνσις του λαού από την Εκκλησία και της Εκκλησίας από το λαό». 
 Aφησε και αιχμές κατά του υπουργού Δικαιοσύνης, λέγοντας: «Θέλουμε συζήτηση, αλλά πρέπει ο συζητητής μας να έχει νιώσει και να έχει βιώσει τι σημαίνει ορθόδοξο ήθος, τι σημαίνει ελληνορθόδοξη παράδοση και να μην έχει συμπλέγματα κατωτερότητος έναντι άλλων πολιτισμών και άλλων ηθών, που είναι ξένα προς την παράδοσή μας», και πρόσθεσε: «Στενοχωριέμαι όμως όταν οι πνευματικοί μας ταγοί 
θέλουν να μας ξεκόψουν από τις ρίζες μας και θέλουν να μας οδηγήσουν σε ένα συνονθύλευμα πολιτισμών». 
 Είπε ότι μίλησε με τον υπουργό Δημόσιας Tάξης και εκείνος τον διαβεβαίωσε ότι «το θέμα των ταυτοτήτων του λαού δεν πρόκειται να έρθει στην επικαιρότητα πριν 
από έναν χρόνο από τώρα, για να γίνουν όλες οι προετοιμασίες κ.λπ.». Χρησιμοποίησε επίσης το επιχείρημα του 97%, λέγοντας ότι: «Δηλαδή τώρα θ' αντιστραφούν οι όροι και το 97%, που είμαστε εμείς οι Οθρόδοξοι σε αυτή τη χώρα, θα βρεθούμε σε χείρονα θέση του 3% που είναι οι υπόλοιπες ομάδες»; 
 Μίλησε και για τη Θεία Λειτουργία που έκανε στην Καπαδοκία ο Οικουμενικός Πατριάρχης Βαρθολομαίος: «Ηταν για όλους μας πράγματι πολύ συγκινητικό, που ύστερα από περίπου 80 χρόνια ακούστηκε και πάλι το Χριστός Ανέστη» και παραπονέθηκε για όσα είχε πει ο ίδιος πέρυσι και για το λόγο αυτό τού έγινε κριτική: «Ευχήθηκα να λειτουργήσουμε και πάλι στη Μονή Σουμελά. Να την ανοίξουμε την αυθεντική Μονή του Πόντου, τη Μονή Σουμελά, η οποία όμως ευχή, την οποία εξέφρασα, εξελίχθη - από εκείνους που είναι πάντα έτοιμοι να παρεξηγηθούν και ακυρώνουν τα λόγια του Αρχιεπισκόπου- ως ένα είδος πολεμικού παιάνα και προσκλήσεως να πάρουμε δήθεν τα όπλα και να καταλάβουμε την Πόλη».
 N.Δ.: Μέσα στις επόμενες μέρες η Νέα Δημοκρατία θα δημοσιοποιήσει τη θέση της 
για το ζήτημα της αναγραφής ή όχι του θρησκεύματος στις ταυτότητες και η θέση αυτή θα είναι σαφής, είπε στους δημοσιογράφους ο Κώστας Καραμανλής.
 Ο υπεύθυνος πολιτικού σχεδιασμού της N.Δ., Βαγγέλης Μεϊμαράκης, τόνισε ότι «η οποιαδήποτε απόφαση θα έχει και πολιτικό κόστος αφού θα δυσαρεστήσει κάποιους». 
 BENIZEΛΟΣ: Την ανάληψη από τον πρωθυπουργό πρωτοβουλίας για σύσκεψη ώστε να υπάρξει «υπεύθυνη και σαφή αντιμετώπιση των ζητημάτων που σχετίζονται με τις σχέσεις Κράτους-Εκκλησίας πριν η ατμόσφαιρα φορτισθεί περισσότερο» ζητεί με επιστολή προς τον Κώστα Σημίτη ο βουλευτής και γενικός εισηγητής του ΠΑΣΟΚ για 
 Eπίσης, ζήτησε από τον Aρχιεπίσκοπο να έχει μαζί του συνάντηση «για την καλόπιστη αντιμετώπιση των ζητημάτων».
