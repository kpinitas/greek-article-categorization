 Τα «παλιά χρόνια», κατά τη διάρκεια της περιόδου διεξαγωγής των φοιτητικών εκλογών, οι κομματικοί μηχανισμοί βρίσκονταν στο «φουλ», ενώ τα μάτια των στελεχών την ημέρα των αποτελεσμάτων ήταν καρφωμένα στις κάλπες των σχολών.
 Το άλλοθι του «πολιτικού μηνύματος» που έστελναν οι παρατάξεις αποδυναμώθηκε στις μέρες μας· ιδιαίτερα φέτος -αφού μάλιστα προηγήθηκαν οι βουλευτικές εκλογές- η κορυφαία έκφραση του πάλαι ποτέ «φοιτητικού κινήματος» αναμένεται να περιοριστεί στην τυπική διαδικασία ανάδειξης των εκπροσώπων των φοιτητών και σπουδαστών στα Δ.Σ. των συλλόγων τους.
 Οι φοιτητικές και σπουδαστικές εκλογές του 2000 θα πραγματοποιηθούν μεθαύριο Τετάρτη 17 Μαΐου. Οι γνωρίζοντες του συνδικαλιστικού χώρου των ΑΕΙ και των ΤΕΙ 
εκτιμούν ότι από τις κάλπες των σχολών θα προκύψει ανάλογη με των βουλευτικών εκλογών εικόνα ως προς τη συσσώρευση των ψήφων στους δύο «πόλους», δηλαδή τις δύο μεγάλες παρατάξεις ΔΑΠ (Νέα Δημοκρατία) και ΠΑΣΠ (ΠΑΣΟΚ). Βέβαια, στην προκειμένη περίπτωση αποκλείεται η νίκη να παιχτεί στον «πόντο», καθώς τα τελευταία χρόνια η διαφορά μεταξύ των δύο παρατάξεων (υπέρ της ΔΑΠ) ξεπερνά τις δέκα ποσοστιαίες μονάδες.
 Η συγκυρία της διεξαγωγής των βουλευτικών εκλογών σχεδόν ενάμιση μήνα πριν από 
τις φοιτητικές ευνοεί τις δύο παρατάξεις ως προς την οργανωτική διαδικασία, καθώς οι μηχανισμοί αποδεικνύονται, σύμφωνα με κύκλους των φοιτητών και των σπουδαστών, περισσότερο επαρκείς σε σχέση με προηγούμενες χρονιές, ιδιαίτερα για την ΠΑΣΠ, για την οποία η κινητικότητα κατά τη διάρκεια της προεκλογικής περιόδου δεν αποτελεί το δυνατό σημείο της.
 Οσο για το κλίμα στα Πανεπιστήμια και στα ΤΕΙ; Εκτιμάται ότι οι οκτώ στους δέκα φοιτητές (σύμφωνα με το ρεπορτάζ) περισσότερο είναι απασχολημένοι με την εξεταστική περίοδο που ξεκινά αλλά και τον προγραμματισμό των καλοκαιρινών διακοπών, παρά με τις εκλογές. Εχει περάσει άλλωστε η εποχή που οι φοιτητές * και οι σπουδαστές εκφράζονταν σε σχέση με πολιτικά και κοινωνικά γεγονότα μέσω 
 Οι παρατάξεις -κατά τη γνωστή σειρά κατάταξής τους στους πίνακες των αποτελεσμάτων- που διεκδικούν και φέτος την ψήφο των φοιτητών και των σπουδαστών είναι η ΔΑΠ (Ν.Δ.), η ΠΑΣΠ (ΠΑΣΟΚ) οι ΠΚΣ (ΚΚΕ), οι ΕΑΑΚ (Ενιαίες Ανεξάρτητες Αριστερές Κινήσεις), το ΔΙΚΤΥΟ (ΣΥΝ) και τα ανεξάρτητα σχήματα που 
συγκροτούν τους «Διάφορους» (όπως καταγράφονται στις στήλες των αποτελεσμάτων της «Ε»). 
 Οσον αφορά τους «Νέους Ορίζοντες» της Πολιτικής Ανοιξης, υπάρχει το ενδεχόμενο 
 (τουλάχιστον δεν είχε ξεκαθαριστεί μέχρι την ώρα σύνταξης του κειμένου) να μην 
«κατεβούν» στις εκλογές ως ενιαίο σχήμα σε όλες τις σχολές των ΑΕΙ και των ΤΕΙ, αφού τα μέλη της παράταξης εξέταζαν την εκδοχή προσμέτρησης των ψήφων της 
στο αποτέλεσμα της ΔΑΠ (βάσει της στήριξης στη Νέα Δημοκρατία στις βουλευτικές 
εκλογές). Πάντως θεωρείται βέβαιο ότι σε ορισμένες μεγάλες σχολές, όπως π.χ. στη Φιλοσοφική ή στα Τμήματα του Παντείου Πανεπιστημίου, η παράταξη θα διατηρήσει την αυτονομία της.
 Τα τελευταία χρόνια, το αποτέλεσμα των φοιτητικών εκλογών δεν επιφυλάσσει εκπλήξεις σε ό,τι αφορά την καταγραφή των δυνάμεων των παρατάξεων. Η ΔΑΠ και η 
ΠΑΣΠ θα συγκεντρώσουν και φέτος τις περισσότερες ψήφους των φοιτητών και των σπουδαστών διατηρώντας τα ποσοστά τους, ενώ αντίθετα πτώση αναμένεται για τα αριστερά και ανεξάρτητα σχήματα, κυρίως λόγω οργανωτικής αδυναμίας.
 * Η ΔΑΠ, όπως άλλωστε συμβαίνει τα τελευταία 12 χρόνια, θα εξασφαλίσει και φέτος την πρώτη θέση, ενώ δεν αποκλείεται να ενισχύσει τις δυνάμεις της, αφ' ενός λόγω αποτελέσματος της Ν.Δ. στις βουλευτικές εκλογές αφ' ετέρου λόγω οργανωτικής επάρκειας σε σχέση με τις άλλες παρατάξεις.
 Πέρσι, σύμφωνα με τα αποτελέσματα της «Ε», η ΔΑΠ είχε συγκεντρώσει 33, 67% (το 
αμέσως προηγούμενης χρονιάς. Τα στελέχη της ΔΑΠ εμφανίζονται και φέτος αισιόδοξα (καθώς οι εσωκομματικές κρίσεις κατά τεκμήριο δεν «αγγίζουν» τη βάση 
στους φοιτητικούς χώρους) μιλώντας για (ακόμη και) σημαντική ενίσχυση των δυνάμεων της παράταξης.
 _ Η ΠΑΣΠ, που και πέρυσι βρέθηκε στο όριο του ψυχολογικού φράγματος που αποτελεί για την παράταξη το 20%, αναμένεται επίσης ενισχυμένη, παρά τη φθορά που παραδοσιακά αντιμετωπίζει ένας φοιτητικός χώρος, όταν η αναφορά του βρίσκεται στην κυβερνητική εξουσία. Η «πριμοδότηση» που ενδέχεται να εξασφαλίσει η ΠΑΣΠ οφείλεται κυρίως στην καλύτερη σε σχέση με άλλες χρονιές οργανωτική δομή της λόγω των μηχανισμών των πρόσφατων βουλευτικών εκλογών. Πάντως, «κακές γλώσσες» άλλων φοιτητικών σχημάτων παρατηρούν ιδιαίτερη «χαλαρότητα» στην παράταξη, εντός πανεπιστημιακής κοινότητας, ακριβώς λόγω του 
 Οι εκπρόσωποι της ΠΑΣΠ αισιοδοξούν ότι φέτος θα ξεπεράσει το περσινό (σύμφωνα με την «Ε») 20, 42% (το αντίστοιχο ποσοστό που έδωσε η παράταξη ήταν 23, 24%).
 * Η ΠΚΣ (ΚΚΕ) θα έχει και φέτος την τρίτη θέση, στο εκλογικό αποτέλεσμα, ενώ οι εκπρόσωποί της εκτιμούν ότι θα κινηθεί στο 13% (πέρυσι είχε συγκεντρώσει 11, 93%). Το ΔΙΚΤΥΟ του Συνασπισμού αναμένεται ότι θα πραγματοποιήσει «καλή εμφάνιση», ενώ δυσκολίες φαίνεται ότι θα αντιμετωπίσουν τα ανεξάρτητα σχήματα και αυτά που πρόσκεινται στην εξωκοινοβουλευτική Aριστερά.
