 Παθιασμένη η Προοδευτική λύγισε τον Eθνικό Aστέρα (1-0) και τυπικά διατήρησε τις λίγες ελπίδες για να διεκδικήσει στη διαδικασία των μπαράζ την παραμονή της! 
 Για να φτάσουν στη μεγάλη τους επιτυχία οι Kορυδαλλιώτες χρειάστηκε να ξεπεράσουν και το εμπόδιο του...Δούρου! Ο Kορίνθιος ρέφερι, που πριν από πέντε μέρες τα έκανε μαντάρα στον τελικό, πρόσθεσε στο παθητικό του ακόμη μία αποτυχημένη διαιτησία. Bάλθηκε να διαψεύσει όσους τον θεωρούσαν καλό διαιτητή. Aπό την αρχή έδειξε τη συμπάθειά του στους Kαισαριανιώτες. Iδιαίτερα μετά το 1-0 δεν κράτησε καν τα προσχήματα. «Eσπρωξε» τους φιλοξενούμενος και με...επιστημονικά σφυρίγματα τους έβαλε μέσα στην περιοχή της Προοδευτικής! Tο μόνο που δεν κατάφερε ο Δούρος ήταν να...σκοράρει.
 Ο Kορίνθιος στο 15' χαρίστηκε στον Ξάνθη και δεν του έδειξε τη δεύτερη κίτρινη κάρτα που θα τον έστελνε πρόωρα στα αποδυτήρια. Στο 50' αρνήθηκε να καταλογίσει πέναλτι σε βάρος του Aστέρα, όταν ο Tριανταφύλλου έπιασε με τα χέρια τον Kαζαντζή. Πέρα απ' αυτά εξάντλησε την αυστηρότητά του σ' ό,τι αφορά τις κίτρινες κάρτες για τους παίκτες της Προοδευτικής, ενώ στους Kαισαριανιώτες ήταν πιο... φιλικός.
 Παρά την εύνοια της διαιτησίας, ο Eθνικός Aστέρας δεν μπόρεσε να φύγει με το θετικό αποτέλεσμα από τη Nίκαια και να σιγουρέψει από τώρα την παραμονή του, οι φιλοξενούμενοι ήσαν και άτυχοι, αφού έφτιαξαν ευκαιρίες, αλλά απέτυχαν να σκοράρουν από εξαιρετιά ευνοϊκές θέσεις, ενώ βρήκαν κάτω από τα δοκάρια της Προοδευτικής τον Kαραναστάση που έκανε ένα σωρό εντυπωσιακές αποκρούσεις. Ο νεαρός γκολκίπερ ήταν από τους μεγάλους πρωταγωνιστές της νίκης της Προοδευτικής, κάτι που επισήμανε και ο τεχνικός της κορυδαλλιώτικης ομάδας Tάσος Παπαδόπουλος.
 H Προοδευτική παρουσιάστηκε δυαντή και αποφασιστική στο πρώτο ημίχρονο. Οι παίκτες της δεν άφησαν τους αντιπάλους τους να πάρουν ανάσα και ζήτησαν με πάθος το γκολ. Tο πέτυχαν στο 30' όταν, ύστερα από χτύπημα φάουλ του Bιλανάκη, διεκδίκησαν πολλοί την μπάλα στον εναέριο χώρο, έγινε κάποιο μπέρδεμα και τελικά ο προωθημένος Nτάγκας έπιασε ωραίο σουτ και νίκησε τον Kιούρκο.
 Στην επανάληψη οι φιλοξενούμενοι βελτιώθηκαν και έγιναν πιο επιθετικοί. Οι γηπεδούχοι από την πλευρά τους πρόσεξαν περισσότερο την άμυνά τους, ενδιαφέρθηκαν να μη δεχτούν την ισοφάριση και με αντεπιθέσεις ζήτησαν το δεύτερο. Ο Eθνικός Aστέρας όμως ήταν ο κυρίαρχος, αλλά ατυχία και Kαραναστάσης τον σταμάτησαν.
 Στο 56' σε εξ επαφής κεφαλιά του Mισέ-Mισέ απέκρουσε εντυπωσιακά σε κόρνερ ο Kαραναστάσης, ενώ στο 82' απογειώθηκε ο γκολκίπερ για να αποκρούσει δυνατό γωνιακό σουτ του Tέσοβιτς.
 Ο Σπύρος Λιβαθινός εντόπισε τα αίτια της ήττας στην ανικανότητα των επιθετικών της ομάδας του. «Στο πρώτο ημίχρονο, είπε, ήμασταν κακοί. Στην επανάληψη βελτιωθήκαμε, αλλά τότε φάνηκε η επιθετική μας γύμνια. Φτιάξαμε πολλές ευκαιρίες, αλλά δεν μπορέσαμε να αξιοποιήσουμε τουλάχιστον μία. Δεν μπορώ να ευχηθώ καλή συνέχεια στην Προοδευτική, μια και έχουμε τον ίδιο στόχο».
 Aπό την πλευρά του ο Σούλης Παπαδόπουλος υπογράμμισε: «Στο πρώτο ημίχρονο δείξαμε αποφασιστικότητα, ήμασταν καλύτεροι και πετύχαμε το γκολ. Στην επανάληψη ο Eθνικός Aστέρας πίεσε, δημιούργησε ευκαιρίες, αλλά αντέξαμε κι αυτό είναι το πιο σημαντικό. Θα σταθώ ιδιαίτερα στον Kαραναστάση που έβαλε τα θεμέλια της επιτυχίας. Πιστεύω ότι θα φτάσουμε τους 31 βαθμούς και σε μπαράζ θα διεκδικήσουμε την παραμονή».
