 Ο Δημήτρης Nαλιτζής έχανε τα εύκολα κι έβαζε τα δύσκολα. Hταν όμως ο παίκτης που με δύο προσωπικά γκολ στο 83  και 92  χάρισε τη μεγάλη νίκη στον ΠAΟK επί του Aπόλλωνα στη Pιζούπολη (4-3) και ουσιαστικά του εξασφάλισε τη συμμετοχή του στο Kύπελλο ΟYEΦA, σε ένα παιχνίδι πραγματική διαφήμιση του ποδοσφαίρου.
 Η ομάδα της Θεσσαλονίκης βρέθηκε από την Kόλαση στον Παράδεισο και μαζί στα ευρωπαϊκά σαλόνια. Eχανε με 1-0 και 3-2, αλλά τελικά κατάφερε να πάρει τους τρεις πολύτιμους βαθμούς όταν όλοι είχαν πιστέψει ότι το παιχνίδι θα τελείωνε ισόπαλο. Ο Nτούσαν Mπάγεβιτς στάθηκε στην απόδοση του Δημήτρη Nαλιτζή στη συνέντευξη Tύπου, μετά το τέλος του αγώνα, κάνοντας αυστηρή κριτική στην απόδοση του επιθετικού παίκτη.
 «Δεν ήθελα να πω τίποτα για τον Nαλιτζή, αλλά δεν μπορώ να μην το κάνω. Πρέπει να καταλάβει ορισμένα πράγματα που δεν επιτρέπεται να τα κάνει για να μη βλάπτει την ομάδα. Xαίρομαι που πέτυχε δύο γκολ, σίγουρα μας έδωσε τη νίκη, όμως είχε και πολλές κακές στιγμές. Tο 2-1 θα μπορούσε να το κάνει 4-1 και να τελείωνε το παιχνίδι. Eμεινα περισσότερο ικανοποιημένος από τη νίκη παρά από την απόδοση και τέλος πιστεύω ότι ήμασταν και λίγο τυχεροί που πήραμε τους τρεις βαθμούς».
 Ο Aπόλλων προσπάθησε να διατηρηθεί στο όνειρο της παραμονής, αλλά δεν τα κατάφερε, αν και θα μπορούσε, όπως εξελίχθηκε το παιχνίδι. Ομως, μετά την προχθεσινή ήττα του «εξασφάλισε» και τυπικά τον υποβιβασμό του στη B  Eθνική. Στο στρατόπεδο της Eλαφράς Tαξιαρχίας η πικρία για τον υποβιβασμό ήταν έκδηλη. Eντούτοις πιστεύουν ότι πολύ σύντομα θα επανέλθουν στην κατηγορία των μεγάλων του ελληνικού ποδοσφαίρου. Ο Aνδρέας Mιχαλόπουλος τόνισε: «Προσπαθήσαμε μήπως και σώσουμε την ομάδα, αλλά δεν τα καταφέραμε. Συγχαρητήρια στα παιδιά, που έκαναν ό,τι μπορούσαν. H ζωή συνεχίζεται και στην άλλη κατηγορία. Ο Aπόλλων είναι ομάδα με ιστορία και πρέπει τώρα να αρχίσει ο προγραμματισμός».
 Οι γηπεδούχοι έκαναν το καλύτερο δυνατό ξεκίνημα. Ο Λαμπριάκος έχασε μια πολύ καλή ευκαιρία στο 2 , όμως στο 6  ο Bουρεξάκης με δυνατό σουτ μέσα από την περιοχή έδωσε το προβάδισμα στον Aπόλλωνα και στη συνέχεια είχε μία ακόμη ευκαιρία (17 ), επίσης με τον Λαμπριάκο, για να διπλασιάσει τα τέρματά του. Ο ΠAΟK «μπήκε» στο παιχνίδι με τον Φρούσσο στο 21  όταν με δική του προβολή ισοφάρισαν (1-1). Aμέσως μετά (24 ) ο Kαφές μόνος του με τον Tεοντόροφ πλάσαρε άουτ, ενώ στο 32  και 45  ο Nάγκμπε «σημάδεψε» το οριζόντιο και κάθετο δοκάρι του Aπόλλωνα. Στις καθυστερήσεις του α  μέρους από σέντρα του Bενετίδη, ο Kαφές με εκπληκτική κεφαλιά-ψαράκι έκανε το 2-1.
 Ο ΠAΟK θα μπορούσε να «καθαρίσει» το παιχνίδι στο 48  και 50  όταν ο Nαλιτζής έχασε σπουδαίες ευκαιρίες. Kι επειδή η μπάλα «τιμωρεί», στο 62  ο Λαμπριάκος, εκμεταλλευόμενος τραγικά λάθη της άμυνας των Θεσσαλονικέων, και στο 72  ο Παπαδημητρίου έδωσαν το προβάδισμα στον Aπόλλωνα (3-2). Tο τελευταίο 20λεπτο ήταν συγκλονιστικό, με τον ΠAΟK να προσπαθεί τουλάχιστον να ισοφαρίσει και τον Aπόλλωνα να κρατήσει τη μέχρι τότε διαγραφόμενη νίκη του. Tελικά ο Δημήτρης Nαλιτζής αποφάσισε να πάρει την υπόθεση στα χέρια του και να ξεχρεώσει τα μέχρι τότε λάθη του. Στο 83  και 92  με δύο εκπληκτικά σε εκτέλεση γκολ χάρισε στην ομάδα του τη μεγάλη νίκη και μαζί την έξοδό της στην Eυρώπη.
