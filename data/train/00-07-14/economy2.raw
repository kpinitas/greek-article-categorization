Σημαντική υστέρηση, που δεν αποκλείεται να ξεπεράσει και τα 80 δισ. δρχ., εμφανίζουν τα φορολογικά έσοδα από τις χρηματιστηριακές συναλλαγές, κατά το πρώτο εξάμηνο του έτους. Η μεγάλη πτώση του ημερήσιου όγκου συναλλαγών στο ΧΑΑ
έχει ανησυχήσει, σύμφωνα με πληροφορίες, την πολιτική ηγεσία του υπουργείου Οικονομικών.
 Σύμφωνα με προσωρινά στοιχεία, τα έσοδα από το φόρο 6 τοις χιλίοις (σ.σ.: ήταν
3 τοις χιλίοις μέχρι πέρυσι το φθινόπωρο), επί των χρηματιστηριακών συναλλαγών
παρουσιάζουν πτωτική τάση. Κι αυτό γιατί από τα έσοδα των 27, 4 δισ. δρχ. του Ιανουαρίου, των 31 δισ. του Φεβρουαρίου και των 24, 6 δισ. του Μαρτίου πέσαμε στα 16 δισ. τον Απρίλιο, σε περίπου 24 δισ. το Μάιο και μόλις κάτι πάνω από 15
 Αν και τα έσοδα αναμένεται να διαμορφωθούν γύρω στα 140 δισ. δρχ. κατά τη διάρκεια του πρώτου εξαμήνου και να είναι αυξημένα κατά περίπου 156% σε σύγκριση με το αντίστοιχο περυσινό εξάμηνο, που είχαν διαμορφωθεί σε 54, 3 δισ.
δρχ., εντούτοις υστερούν σημαντικά έναντι του προβλεπομένου στόχου.
 Πορεία, που θα συνεχιστεί αν δεν αλλάξει το κλίμα στο Nαό της Σοφοκλέους.
 Αρμόδιος παράγοντας του υπουργείου Οικονομικών επισήμανε ότι η υστέρηση των εσόδων από το Χρηματιστήριο φθάνει ήδη τα 75 δισ. δρχ. και δεν αποκλείεται να ξεπεράσει και τα 80 δισ. δρχ., σύμφωνα με τα τελικά στοιχεία, αφού υπολόγιζαν ότι θα έχουν μαζέψει πάνω από 200 δισ. δρχ. τους πρώτους έξι μήνες του χρόνου.
Σημειώνεται ότι βάσει των στοιχείων του τρέχοντος προϋπολογισμού ανέμεναν περί
τα 450 δισ. δρχ. στη διάρκεια του έτους.
 Σύμφωνα με τα ίδια προσωρινά στοιχεία από τα 99, 1 δισ. δρχ. του πρώτου τετραμήνου (αύξηση 211% σε σχέση με το αντίστοιχο περυσινό τετράμηνο που είχαν
φθάσει τα 31, 8 δισ. δρχ.) ανέβηκαν κοντά στα 124 δισ. δρχ. (η ποσοστιαία αύξηση υπολογίζεται γύρω στο 187% σε σύγκριση με πέρυσι που έφθασαν 43, 1 δισ. δρχ.) στο πρώτο πεντάμηνο του έτους και κοντά στα 140 δισ. δρχ. στο πρώτο εξάμηνο (αύξηση κοντά στο 156% σε σχέση με πέρυσι που ήταν 54, 3%).
