Στα ύψη ανέβαζαν τον υδράργυρο και τις τιμές ορισμένων τραπεζικών μετοχών τα σενάρια συνεργασίας που επανήλθαν στο προσκήνιο. 
 κινητικότητα που φαίνεται να υπάρχει γύρω από τον τραπεζικό κλάδο, ανεξάρτητα με το κατά πόσο ανταποκρίνεται στην πραγματικότητα, είχε αποτέλεσμα ο κλάδος να εμφανίσει άνοδο κατά 0, 78%, ενώ τραπεζικοί τίτλοι στη διάρκεια της συνεδρίασης εμφάνιζαν κέρδη της τάξης του 4, 5%. 
 Στο επίκεντρο των σεναρίων αυτών βρέθηκε ο Ομιλος της Πειραιώς, ο οποίος φέρεται να είναι κοντά στη σύναψη συμφωνίας με εγχώριους ή ξένους στρατηγικούς
επενδυτές. Σύμφωνα με το επικρατέστερο σενάριο, ο Ομιλος της Πειραιώς βρίσκεται σε συζητήσεις για τη σύναψη στρατηγικής συνεργασίας με την ΙΝG, προχωρώντας ταυτόχρονα και σε μετοχική συνεργασία. Από την άλλη πλευρά, το σενάριο που κυκλοφόρησε χθες για συνεργασία με τον Ομιλο της Αlpha συγκεντρώνει μικρές πιθανότητες. 
 Ο Ομιλος της Πειραιώς δεν διαψεύδει τις συζητήσεις με τον ολλανδικό κολοσσό της ΙNG, επισημαίνοντας όμως ότι προς το παρόν βρίσκονται σε αρχικό στάδιο. Μάλιστα σε απάντηση που έστειλε ο Ομιλος στο ΧΑΑ, επισημαίνει ότι η Τράπεζα Πειραιώς έχει κάνει αρχικές διερευνητικές επαφές και συζητήσεις με τον Ομιλο της ING, προκειμένου να ερευνηθεί το ενδεχόμενο συνεργασίας. Ομως οι επαφές αυτές μέχρι σήμερα δεν έχουν καταλήξει σε συμφωνία. 
 Σύμφωνα με πληροφορίες που έχουν διαρρεύσει από τον Ομιλο, η συνεργασία μπορεί
να επισφραγιστεί με τη διάθεση ενός πακέτου μετοχών της Πειραιώς. Το περιεχόμενο της συνεργασίας εκτιμάται ότι θα στοχεύει στην αξιοποίηση των συγκριτικών πλεονεκτημάτων που διαθέτει ο καθένας. Δηλαδή, η Πειραιώς θα αποκτήσει έναν ισχυρό εταίρο, ο οποίος έχει ισχυρή παρουσία στην εγχώρια ασφαλιστική αγορά, πράγμα που επεδίωκε και με την παλαιότερη συνεργασία με την
Allianz, η οποία όμως τελικά ναυάγησε. Από την άλλη πλευρά, η ΙΝG αποκτά σημαντικά ερείσματα για τη διάθεση των ασφαλιστικών αλλά και επενδυτικών προϊόντων της θυγατρικής. 
 Εξελίξεις αναμένονται και στον τραπεζικό Ομιλο Λάτση. Σήμερα πρόκειται να πραγματοποιηθούν οι γενικές συνελεύσεις της Εurobank και της Εργασίας, οι οποίες θα λάβουν τις αποφάσεις για τη συγχώνευση. Ομως σύμφωνα με πληροφορίες,
δύο από τους παλιούς μετόχους της Εργασίας (οι κύριοι Φαφαλιός και Καψάσκης) αντιδρούν στη σχέση ανταλλαγής που έχει προταθεί (0, 75 μετοχές της Εurobank για 1 μετοχή της Εργασίας) και θα ζητήσουν την αναβολή της γενικής συνέλευσης.
 Στο μεταξύ, στο ταμπλό της Σοφοκλέους πρόκειται λίαν συντόμως να κάνει την εμφάνισή της μία ακόμη τραπεζική μετοχή. Πρόκειται για την Τράπεζα Κύπρου, της
οποίας η αίτηση για την εισαγωγή στο ΧΑΑ πρόκειται να εξεταστεί από το Δ.Σ του
