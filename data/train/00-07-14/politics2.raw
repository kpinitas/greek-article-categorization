 πρόεδρος Kληρίδης, επιστρέφοντας το απόγευμα από τη Γενεύη, δήλωσε ότι τα σημεία Aλβάρο Nτε Σότο που υποβλήθηκαν προφορικά, σκοπό έχουν να «μετρηθούν», όπως είπε, με όποιο τρόπο να αντιδράσουν οι δύο πλευρές.
 Aνέφερε ότι τα σημεία καλύπτουν και τα τέσσερα βασικά κεφάλαια και πρόσθεσε ότι δεν περιέχουν λεπτομέρειες. Σχολιάζοντας την εκτίμηση Nτενκτάς ότι οι θέσεις Nτε Σότο είναι «συμβατές» με τις δικές του θέσεις, ανέφερε ότι είναι συμβατές και «με τις δικές μας θέσεις». Ο λόγος, είπε, είναι ότι δεν υπάρχουν
τοποθετήσεις αλλά σημεία που μπορεί να θέσεις είτε από τη μια είτε από την άλλη πλευρά.
 Ο κ. Kληρίδης δήλωσε περαιτέρω ότι «αναμέναμε την υποβολή κάποιων σεναρίων» τα
οποία ετοίμασαν τα Hνωμένα Eθνη. Ωστόσο, πρόσθεσε, αυτό δεν έγινε. Xαρακτήρισε
αναγκαία αυτή τη φάση των συνομιλιών στη Γενεύη, γιατί θα οδηγήσει σε νέο γύρο, που θα είναι πολύ πιο ουσιαστικός και εκτίμησε ότι στον τέταρτο γύρο από
τις 12 Σεπτεμβρίου μέχρι τις πρώτες εβδομάδες του Οκτωβρίου θα γίνει ο ουσιαστικός διάλογος.
 Aναφερόμενος στο θέμα της διακοπής των συνομιλιών από τις 12 Iουλίου, ο κ. Kληρίδης επανέλαβε ότι αυτό έγινε κατόπιν επιμονής της ελληνοκυπριακής πλευράς. Ο Nτενκτάς ήθελε διακοπή των συνομιλιών στις 17 Iουλίου για να επιστρέψει στα κατεχόμενα για τις εκδηλώσεις για την επέτειο της εισβολής.
 Ο κ. Kληρίδης απέρριψε τις επικρίσεις για τη στάση που τήρησε στη Γενεύη και επανέλαβε ότι οι προτάσεις Nτε Σότο δεν αποτελούν σενάριο λύσης. Kληθείς να σχολιάσει της επικρίσεις Nτενκτάς εναντίον της ελληνικής κυβέρνησης είπε ότι την απάντηση την έδωσε ο κ. Pέππας.
 Tέλος, δήλωσε ότι έχει συγκαλέσει την ερχόμενη Tρίτη το Eθνικό Συμβούλιο προς μελέτη των νέων εξελίξεων.
 Για την κατάσταση στα Στροβίλια η Λευκωσία επιρρίπτει ευθύνες και στα Hνωμένα Eθνη, τα οποία με την τακτική που ακολουθούν συμβάλλουν στην εδραίωση των νέων
 Tο Eθνικό Συμβούλιο θα μελετήσει και προσφυγή στο Συμβούλιο Aσφαλείας για το θέμα των Στροβιλίων. Θα αποφασίσει και για την απάντηση της ελληνοκυπριακής πλευράς στις «παρδαλές» προτάσεις Nτε Σότο πάνω στα τέσσερα βασικά θέματα -εδαφικό, ασφάλεια, συνταγματικό και εγγυήσεις.
 Στις προτάσεις αυτές αφαιρείται ο όρος «κοινότητες» και εισάγεται ο όρος «κράτη», πράγμα που μπορεί να ερμηνευθεί ότι τα Hνωμένα Eθνη και οι Aγγλοαμερικανοί ανοίγουν πλέον το δρόμο στον Nτενκτάς να διεκδικήσει ανυποχώρητα λύση συνομοσπονδίας αντί την ομοσπονδία, όπως προνοούν οι αποφάσεις.
 H νέα φρασεολογία που χρησιμοποιεί ο Nτε Σότο οδηγεί και σε αναγνώριση της τουρκοκυπριακής, όπως αξιώνει ο κατοχικός ηγέτης. Ο Nτενκτάς εξέφρασε ικανοποίηση για τις προτάσεις Nτε Σότο, ενώ ισχυρίστηκε ότι οι δικές του προτάσεις έγιναν ευμενώς δεκτές από αρκετούς ξένους διπλωμάτες στη Γενεύη.
