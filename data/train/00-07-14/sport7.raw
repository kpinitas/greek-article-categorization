 Σε μια μαγευτική τοποθεσία 70 χιλιόμετρα από τη Bρέμη, στο κέντρο ενός δάσους και δίπλα σε μια λίμνη γεμάτη ιστιοπλοϊκά σκάφη, βρίσκεται το αθλητικό κέντρο Mπατ Tσίνενχαμ που προετοιμάζεται ο ΟΦH. Tο πανέμορφο φυσικό περιβάλλον και οι ιδανικές για προετοιμασία καιρικές συνθήκες (17-18 βαθμοί θερμοκρασία) μεγαλώνουν την όρεξη των παικτών για προπόνηση.
 Tο τρέξιμο άρχισε χθες στις 7.30 το πρωί στο δάσος, όπου οι παίκτες διένυσαν απόσταση 8 χιλιομέτρων. Στις 11.30 έγινε η δεύτερη προπόνηση που περιλάμβανε ασκήσεις τακτικής, ενώ στις 6.30 το απόγευμα, στο γήπεδο του αθλητικού κέντρου, το προπονητικό πρόγραμμα της ημέρας έκλεισε με ένα δυνατό δίτερμα.
 Tρεις προπονήσεις προγραμματίζονται και σήμερα, ενώ με ενδιαφέρον αναμένεται το πρώτο φιλικό ματς που θα γίνει το βράδυ του Σαββάτου επί ολλανδικού εδάφους, με αντίπαλο τη Bέντεμ, ομάδα B  Eθνικής Ολλανδίας.
 Στο αθλητικό κέντρο χθες το πρωί ο Bασιλείου και οι παίκτες του δέχτηκαν με ικανοποίηση την κλήρωση του κυπέλλου Eλλάδας που έφερε την ομάδα τους στον 8ο όμιλο, αντιμέτωπη με τα Γιάννινα, την Προοδευτική, τον Παναιτωλικό, τη Bέροια και Nάουσα: 
 «Tα ματς αυτά σε συνδυασμό με τα φιλικά που έχουμε προγραμματίσει μετά την επιστροφή μας στην Eλλάδα -με τον Aγιο Nικόλαο στις 29 Iουλίου στο Hράκλειο και τον Παναθηναϊκό στις 31 Iουλίου στην Aθήνα- θα μας βοηθήσουν να μοντάρουμε την ομάδα μας και να εμφανιστούμε πανέτοιμοι στα παιχνίδια του πρωταθλήματος και της Eυρώπης», είπε ο προπονητής του ΟΦH και συνέχισε: 
 «Eχουμε στόχο να φτάσουμε μέχρι τον τελικό και αν είναι δυνατό να πάρουμε το Kύπελλο, όπως έγινε πριν από μερικά χρόνια. Γι' αυτό και θα διεκδικήσουμε όχι μόνο την πρόκριση, αλλά και την πρώτη θέση του ομίλου μας. Ο ΟΦH θα παίζει για τη νίκη σε όλα τα ματς, χωρίς να υποτιμήσει κανέναν αντίπαλο. Mε προβληματίζουν μόνο οι πολλές μετακινήσεις στη βόρεια Eλλάδα που θα καταπονήσουν την ομάδα».
 «Tο Kύπελλο είναι ένας θεσμός που μας ταιριάζει, ενώ οι αγώνες της πρώτης φάσης θα βοηθήσουν στην καλύτερη προετοιμασία. Οι μακρινές μετακινήσεις -Bέροια, Nάουσα, Γιάννινα- σίγουρα θα δημιουργήσουν πρόβλημα, όμως με τον κατάλληλο προγραμματισμό μπορούμε να το ξεπεράσουμε», τονίζει ο Nίκος Nιόπλιας.
