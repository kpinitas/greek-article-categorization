 ενδυνάμωση και διεύρυνση της συνεργασίας όλων των βαλκανικών χωρών είναι το τελικό ζητούμενο της νέας συνόδου, που πραγματοποιούν σήμερα, στην πόλη της Οχρίδας στα Σκόπια, οι υπουργοί Εξωτερικών των χωρών που συμμετέχουν στη Διαδικασία Συνεργασίας της Νοτιανατολικής Ευρώπης (SEECP).
 Στη σύνοδο αυτή, που έχουν οργανώσει τα Σκόπια, συμμετέχουν επίσης η Ελλάδα, η
Βουλγαρία, η Τουρκία, η Ρουμανία, και επίσης η Κροατία και η Βοσνία Ερζεγοβίνη, οι οποίες όμως θα εκπροσωπηθούν με αντιπροσώπους ως παρατηρητές της συνάντησης. Επίσης συμμετέχει ο συντονιστής του Συμφώνου Σταθερότητας για τα Βαλκάνια, Μπόντο Χόλμπαχ.
 Ηδη πριν από τη σύνοδο των υπουργών προηγήθηκε μια διήμερη συνάντηση των πολιτικών διευθυντών των υπουργείων Εξωτερικών των χωρών που μετέχουν, οι οποίοι επεξεργάστηκαν διάφορα θέματα, που θα απασχολήσουν τη σύνοδο.
 Σύμφωνα με την ατζέντα που έχει διαμμορφωθεί, οι υπουργοί θα ανταλλάξουν απόψεις για τις εξελίξεις που σημειώνονται στα Βαλκάνια και επηρεάζουν τη σταθερότητα, την ασφάλεια και την πορεία εκδημοκρατισμού της περιοχής και θα κάνουν έναν απολογισμό της πορείας του Συμφώνου Σταθερότητας, στη διάρκεια του
 Στο πλαίσιο αυτό, θα συζητήσουν επίσης για την παραπέρα εναρμόνιση των θέσεων των χωρών που συμμετέχουν στη SEECP και για την ανάληψη δραστηριοτήτων επί συγκεκριμένων προγραμμάτων κοινού συμφέροντος.
 Το πρώτο μελανό σημείο της συνόδου, πάντως, εμφανίστηκε χθες το βράδυ, οπότε στο επίσημο δείπνο που είχε οργανώσει ο υπουργός Eξωτερικών των Σκοπίων Αλεξάντερ Ντιμιτρόφ για τους προσκεκλημένους του, παρόντες ήταν μόνο ο Γερμανός συντονιστής του Συμφώνου Σταθερότητας Μπόντο Χόμπαχ, ο Ρουμάνος υφυπουργός Εξωτερικών, ο Aλβανός υπουργός Eξωτερικών Πασκάλ Mίλο και οι αντιπρόσωποι της Kροατίας και της Βοσνίας Ερζεγοβίνης, καθώς οι υπουργοί Εξωτερικών της Ελλάδας, της Τουρκίας και της Βουλγαρίας έφθασαν σήμερα το πρωί.
