 Με επιμέρους διαφωνίες υπουργών, η Κυβερνητική Επιτροπή ενέκρινε χθες την εισήγηση του υπουργού Εργασίας Τάσου Γιαννίτση για αλλαγές στο εργασιακό καθεστώς και τη λήψη μέτρων με στόχο την αντιμετώπιση της ανεργίας. Βασικός στόχος είναι τα επόμενα χρόνια ο αριθμός των ανέργων να μειωθεί κατά 100.000 ώς 150.000 άτομα.
 Ο πρωθυπουργός Κ. Σημίτης επισήμανε ότι σε άλλες χώρες της Ευρώπης έχει ανατραπεί η ανοδική τάση του ποσοστού της ανεργίας και σε ορισμένες υπήρξαν θεαματικά αποτελέσματα, και γι' αυτό υπογράμμισε την ανάγκη η κυβέρνηση να δράσει «γρήγορα και αποτελεσματικά». Ο κ. Σημίτης είπε ότι το κράτος θα αναλάβει το μεγάλο μερίδιο της ευθύνης που του αναλογεί και θα ενισχύσει τις επιχειρήσεις ώστε να δημιουργήσουν θέσεις εργασίας. Παράλληλα, πρόσθεσε, πρέπει να ανταποκριθούν και οι κοινωνικοί εταίροι, εργοδότες και εργαζόμενοι, ώστε το τελικό αποτέλεσμα να είναι θετικό.
 Το βάρος πρέπει να πέσει σ' αυτό που αποκαλείται «νέα οικονομία» (επιχειρήσεις υψηλής τεχνολογίας, τηλεπικοινωνιών κ.ά), όπου είναι πολύ εύκολο
να δημιουργηθούν νέες θέσεις εργασίας, όπως έχει φανεί από τη διεθνή εμπειρία.
 Πρέπει να αξιοποιηθούν όλα τα κονδύλια από το τρίτο Κοινοτικό Πλαίσιο Στήριξης.
 Πρέπει να γίνουν οι απαιτούμενες αλλαγές στο εργασιακό καθεστώς, αφού όμως προηγηθεί κοινωνικός διάλογος.
 Την εισήγηση του υπουργού Εργασίας υποστήριξαν σε γενικές γραμμές οι υπουργοί Εθνικής Οικονομίας, Εσωτερικών και Ανάπτυξης. Ο κ. Παπαντωνίου απέφυγε να μιλήσει για «αλλαγές σοκ», επέμεινε, όμως, ότι πρέπει να επεκταθεί περισσότερο
η μερική απασχόληση και να συρρικνωθεί ο αριθμός των υπερωριών. Στα προτεινόμενα μέτρα υπερθεμάτισε ο Ν. Χριστοδουλάκης.
 Δεν συμφώνησαν με το μέτρο της μείωσης των εργοδοτικών εισφορών οι Α. Τσοχατζόπουλος, Αλ. Παπαδόπουλος και Π. Ευθυμίου. Ο κ. Παπαδόπουλος είπε ότι δεν πρέπει να γίνει συνδυασμός του μέτρου με τις αλλαγές στο ασφαλιστικό σύστημα και πρότεινε γενική αναδιάρθρωση σε πανεπιστήμια, ΙΕΚ και ΚΕΚ. Ο υπουργός Παιδείας είπε ότι το πρόβλημα θα αντιμετωπιστεί με ριζική αλλαγή του εκπαιδευτικού συστήματος, με στόχο την απόκτηση νέων γνώσεων των εργαζομένων. Ομως, τόσο ο υπουργός Εργασίας όσο και ο πρωθυπουργός παρατήρησαν ότι αυτά είναι μέτρα μακροπρόσθεσμα, ενώ χρειάζονται μέτρα ταχείας απόδοσης.
 Περί τα τέλη Αυγούστου, ο υπουργός Εργασίας αναμένεται να καλέσει σε διάλογο τους εργοδότες και τα συνδικάτα. Κυβερνητικές πηγές έλεγαν ότι τρία θα είναι τα σημεία σύγκρουσης με το συνδικαλιστικό κίνημα: τα όρια των απολύσεων, η διευθέτηση του χρόνου εργασίας και η μείωση υπερεργασίας και υπερωριών. Η κυβέρνηση γνωρίζει ότι θα έχει να αντιμετωπίσει και την αντίδραση συνδικαλιστών του ΠΑΣΟΚ, γι' αυτό και αναζητεί από τώρα τα «ανταλλάγματα». Ενα
απ' αυτά θα είναι, ίσως, η θεσμοθέτηση του 35ωρου, έστω σε περιορισμένη κλίμακα.
 Tις 523.400 άτομα έφθασαν οι άνεργοι το 1999, σύμφωνα με τα στοιχεία της Eθνικής Στατιστικής Yπηρεσίας, ενώ η συντριπτική πλειοψηφία αυτών (306.000 άνθρωποι) είναι άνεργοι για περισσότερους από 12 μήνες.
 Kατάθλιψη, τόσο για το παραγωγικό σύστημα όσο και -κυρίως- για τους νέους, προκαλούν τα στοιχεία για την ανεργία όσων βγαίνουν στην αγορά εργασίας για πρώτη φορά. H EΣYE υπολογίζει σε 243.400 άτομα τους ανέργους αυτής της κατηγορίας.
 Ως προς το φύλο της ανεργίας, επιβεβαιώνεται ότι αυτό είναι...ασθενές, αφού το 17, 9% των γυναικών αναζητούν εργασία και μόλις το 7, 6% των ανδρών. H μερική
ενώ ως προς το επίπεδο εκπαίδευσης οι φοιτήσαντες αλλά μη αποφοιτήσαντες από τα AEI φιγουράρουν στην πρώτη θέση με 22, 7% και ακολουθούν οι πτυχιούχοι των TEI (15, 3%), οι τελειόφοιτοι τριταξίου γυμνασίου 13, 6% κ.λπ.
 Σε σχέση με το 1994, την τελευταία 5ετία καταστράφηκαν 117.500 θέσεις εργασίας
στη γεωργία, 9.000 θέσεις στη βιομηχανία, ενώ δημιουργήθηκαν 276.700 θέσεις στον τριτογενή τομέα και τις κατασκευές. Tην ίδια περίοδο αυξήθηκε η απασχόληση κατά 20, 4% στις εισηγμένες στο χρηματιστήριο επιχειρήσεις και μειώθηκε στις ΔEKΟ κατά -6, 6%.
