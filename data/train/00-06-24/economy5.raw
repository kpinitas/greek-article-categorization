Στα 29, 80 δολ. -πτώση 54 σεντς- το βαρέλι πετρελαίου χθες το απόγευμα στο Λονδίνο  ΟΠEK: H πρόσφατη άνοδος οφείλεται στη μεγάλη αύξηση των τιμών βενζίνης στις HΠA
 ωρίτερα οι τιμές του «μαύρου χρυσού» είχαν σπάσει και πάλι το φράγμα των 30 δολ. το βαρέλι, στον απόηχο της πρόσφατης απόφασης του ΟΠΕΚ για μικρότερη από την αναμενόμενη αύξηση της παραγωγής.
 Η τιμή του πετρελαίου μπρεντ για τα συμβόλαια Αυγούστου διαμορφώθηκε χθες το απόγευμα στο Λονδίνο στα 29, 80 δολ. το βαρέλι, καταγράφοντας πτώση σχεδόν μισού δολαρίου (54 σεντς) από προχθές. Νωρίτερα είχε φτάσει στα 30, 55 δολ. το βαρέλι.
 Τα συνδικάτα πετρελαίου στη Νορβηγία είχαν αποφασίσει να προχωρήσουν σε απεργιακές κινητοποιήσεις δύο εβδομάδων, γεγονός που ενίσχυσε τους φόβους για έλλειψη «μαύρου χρυσού» στη διεθνή αγορά.
 Στο παραπέντε όμως χθες, η κυβέρνηση των Eργατικών διέταξε τους εργαζομένους να επιστρέψουν στην εργασία τους, κάνοντας χρήση του νόμου για έκτακτα μέτρα, προκειμένου να αποσωβήσει το ολοκληρωτικό κλείσιμο της 3, 2 εκατ. βαρελιών την ημέρα, παραγωγής πετρελαίου της χώρας.
 Οι απεργιακές απειλές των εργαζομένων στη βιομηχανία πετρελαίου στη Νορβηγία ήταν ωστόσο περισσότερο αφορμή παρά αιτία σε μια ευάλωτη αγορά, που εκδηλώνει, 
με άνοδο των τιμών, τη δυσαρέσκειά της, για την τελευταία απόφαση του ΟΠΕΚ.
 Ο ΟΠΕΚ αποφάσισε να αυξήσει την παραγωγή του κατά 708.000 βαρέλια την ημέρα από την 1 Ιουλίου, υιοθετώντας μια μέση λύση μεταξύ των 900.000 βαρελιών, που ήθελε η Σαουδική Αραβία και των 500.000 βαρελιών, που επιθυμούσαν το Ιράν, η Βενεζουέλα και άλλες χώρες. 
 Ο ΟΠΕΚ πέταξε το μπαλάκι στις ΗΠΑ, υποστηρίζοντας ότι δεν υπάρχει σοβαρή έλλειψη πετρελαίου στον κόσμο και ότι η τελευταία άνοδος των διεθνών τιμών οφείλεται στη μεγάλη αύξηση των τιμών της βενζίνης στην Αμερική.
 Η τιμή του μπρεντ έχει ενισχυθεί κατά 1, 50 δολ. τις τρεις τελευταίες ημέρες. Οπου και να οφείλεται η άνοδος των τιμών, γεγονός είναι ότι εντείνει τις πληθωριστικές πιέσεις σε ΗΠΑ και Ευρώπη.
 Οσον αφορά τις ΗΠΑ, αρκετοί αναλυτές φοβούνται ότι τελικά η FED θα αυξήσει τα επιτόκιά της την επόμενη Τετάρτη λόγω πετρελαίου, παρ' όλο που τα τελευταία ευνοϊκά στοιχεία για την αμερικανική οικιονομία είχαν καλλιεργήσει σοβαρές προσδοκίες ότι τα επιτόκια δεν θα αυξηθούν.
