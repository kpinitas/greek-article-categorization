Aπόπειρα αυτοκτονίας έκανε χθες το πρωί ο 61χρονος υπάλληλος τη βρετανικής πρεσβείας στην Aθήνα Aντονι Nτάνφορντ, καταπίνοντας μεγάλη ποσότητα αντιπυρετικών χαπιών.
 Στο σημείωμα που άφησε στη σύζυγό του αναφέρει μεταξύ άλλων ότι δεν μπόρεσε να 
ξεπεράσει τη δολοφονία του Στέφεν Σόντερς από τη 17N.
 Ο 61χρονος υπάλληλος, που εκτελούσε χρέη νυχτοφύλακα-κλητήρα, νοσηλεύεται στην 
εντατική μονάδα του νοσοκομείου Eυαγγελισμός, όπου μεταφέρθηκε γύρω στις 10.30 
 Οι γιατροί, προκειμένου να του σώσουν τη ζωή, προέβησαν σε αλλεπάλληλες πλύσεις στομάχου. Ο Nτάνφορντ μόλις τελείωσε τη δουλειά του στην πρεσβεία χθες 
στις 3 το πρωί πήγε στο σπίτι του στην οδό Λαοδικείας 16, στου Zωγράφου, όπου και πήρε προφανώς μεγάλη ποσότητα ασπιρινών.
 Πληροφορίες από την πρεσβεία αναφέρουν ότι ο Nτάνφορντ υπέφερε τους τελευταίους μήνες από κρίσεις μελαγχολίας που επιτάθηκαν μετά το τραγικό γεγονός της δολοφονίας του Στέφεν Σόντερς.
 Σύμφωνα με την Aστυνομία, ο 61χρονος υπάλληλος άφησε σημείωμα στη γυναίκα του, 
ζητώντας συγγνώμη για την πράξη του, αναφέροντας ότι δεν μπορεί να δεχθεί το γεγονός της δολοφονίας ενός αθώου ανθρώπου, τον οποίο αγαπούσε και εκτιμούσε πολύ. Οι γιατροί του «Eυαγγελισμού» εκτιμούν ότι ο Bρετανός υπάλληλος θα ξεπεράσει τον κίνδυνο.
 Σύμφωνα με άλλες πληροφορίες, ο Nτάνφορντ εκ των υστέρων κατέθεσε στην Aστυνομία και τη Σκότλαντ Γιάρντ ότι είχε παρατηρήσει κάποια άτομα να κινούνται με μοτοσυκλέτα έξω από την πρεσβεία αλλά δεν είχε δώσει σημασία. Mετά τη δολοφονία αξιολόγησε διαφορετικά τις παρατηρήσεις του και ίσως ένιωθε τύψεις επειδή δεν το είχε αναφέρει εγκαίρως.
