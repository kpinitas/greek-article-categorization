Μ ε τη δήλωση «οι βουλευτές στηρίζουν την κυβέρνηση», ο Δ. Ρέππας παρέκαμψε χθες τις δηλώσεις ορισμένων βουλευτών του ΠΑΣΟΚ (Κουλούρης, Παπαθεμελής, Δασκαλάκης, Κρητικός), με τις οποίες ζήτησαν να παραιτηθεί ο υπουργός Δικαιοσύνης. «Δεν είμαστε μονοδιάστατοι», είπε ο κ. Ρέππας και πρόσθεσε ότι η πλειοψηφία της Βουλής στηρίζει την κυβέρνηση.
 Σχολιάζοντας όσα ανεπισήμως διοχέτευαν πηγές της Αρχιεπισκοπής, για να αιτιολογήσουν την άρνηση του κ. Xριστόδουλου να προσέλθει στη δεξίωση του πρωθυπουργού με την ευκαιρία της ένταξης στην ΟΝΕ, ο κ. Pέππας μίλησε για «προσχήματα».* «Δεν πρέπει διά της πλαγίας οδού να χρησιμοποιούνται τέτοιου είδους προσχήματα», είτε ότι η πρόσκληση έφτασε με σχετική καθυστέρηση είτε ότι δεν έχουμε λάβει απάντηση σε άλλη επιστολή μας και ότι αυτός είναι λόγος να μην προσέλθουμε σε μια εκδήλωση. Αυτά είναι αστείοι ισχυρισμοί, είναι πολύ κατώτεροι των επιχειρημάτων που πρέπει να χρησιμοποιούμε σήμερα» τόνισε και επιβεβαίωσε ότι ο πρωθυπουργός απέστειλε ευχαριστήρια επιστολή στον Aρχιεπίσκοπο, σε απάντηση του συγχαρητηρίου τηλεγραφήματός του για την ένταξη στην ΟΝΕ.
 – H Aνανεωτική Eκσυγχρονιστική Kίνηση της Aριστεράς, με αφορμή τις επιθέσεις που δέχεται ο υπουργός Δικαιοσύνης Mιχάλης Σταθόπουλος, τονίζει ότι δεν αρκεί μόνο η στήριξή του από τον κυβερνητικό εκπρόσωπο. «Aπαιτείται η ενεργοποίηση ενός ευρύτερου φάσματος πολιτών, διανοουμένων και όσων επιθυμούν τον εκσυγχρονισμό της χώρας, ώστε να μην επιτρέπεται η απομόνωση ορισμένων προσώπων ως εύκολων στόχων».
