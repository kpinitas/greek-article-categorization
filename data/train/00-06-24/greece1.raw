ιεραρχών που έχουν σχηματίσει έναν ασφ yκτικό κλοιό γύρω από τον αρχιεπίσκοπο Χριστόδουλο. Η ομάδα αυτή των ιεραρχών μαζί με θεσμικούς και εξωθεσμικούς συμβούλους καθημερινά βρίσκεται σε επικοινωνία με τον αρχιεπίσκοπο, που κάνει 
συσκέψεις για τις επόμενες κινήσεις «αντίστασης» στην απάλειψη του θρησκεύματος από τις αστυνομικές ταυτότητες.
 Χθες έγινε γνωστή μια επιστολή του μητροπολίτη Καλαβρύτων Αμβρόσιου, που εμμέσως πλην σαφώς χαρακτηρίζει τον υπουργό Δικαιοσύνης Μιχάλη Σταθόπουλος, μασόνο. Αφορμή για τον πνευματικό αδελφό του αρχιεισκόπου και μέλους της «Χρυσοπηγής» να γράψει την επιστολή (;) προς διαφόρους αποδέκτες ήταν συνέντευξη του υπουργού Δικαιοσύνης στον τηλεοπτικό σταθμό Star την περασμένη Τρίτη. Γράφει ανάμεσα στ' άλλα ο Αμβρόσιος: «Ο κ. υπουργός φάνηκε πολύ δειλός. 
Αντί να υπεραμυνθεί των απόψεών του για όσα έγραψε στο νομικό περιοδικό "Ποινική Δικαιοσύνη" προσπάθησε να μετακυλήσει τις ευθύνες για τη δημοσίευση, στη διεύθυνση του περιοδικού.
 »Αυτή και μόνο η δήλωση εκθέτει ανεπανόρθωτα τον υπουργό κ. Σταθόπουλο. Μαρτυρεί έλλειψη θάρρους. Αποποιήθηκε την ευθύνη για την δημοσίευση του άρθρου 
του». Και συνεχίζει ο εμπνευστής της μεταφοράς του λαβάρου της Αγίας Λαύρας, στην Αθήνα, ώστε να υψωθεί κατά του εχθρού: Στο ερώτημα του δημοσιογράφου, «κύριε υπουργέ είστε άθεος όπως λέγουν ή χριστιανός», ο κ. Σταθόπουλος απάντησε: Η ερώτησή σας έχει φασιστικό χαρακτήρα (σ.σ. η αλήθεια είναι ότι ο υπουργός Δικαιοσύνης είπε ότι η ερώτηση αφορά τα προσωπικά δεδομένα). Παρά ταύτα θα σας απαντήσω. Εγώ πιστεύω στο Θεό, αλλά μ' ένα δικό μου εσωτερικό τρόπο. Μ' έναν προσωπικό τρόπο. Στην εκκλησία πηγαίνω Χριστούγεννα και Πάσχα, στις βαπτίσεις και στους γάμους».
 Και σχολιάζει το σημείο αυτό ο Αμβρόσιος, φθάνοντας στο αποκορύφωμα: 
 «Κρίνοντας αυτή την απάντηση του κ. Σταθόπουλου σημειώνουμε ότι δεν ομολόγησε ρητά και απερίφραστα "ναι είμαι χριστιανός Ορθόδοξος". Κι ένας μασόνος θα έδινε ακριβώς την ίδια απάντηση». Δεν σταματά όμως εκεί ο "άγιος" Καλαβρύτων. «Πιστεύω στο θείο! αλλά δεν θα ομολογήσει πίστη στον Ιησού Χριστό, τον Σωτήρα του κόσμου. Η απάντηση του κ. Σταθόπουλου λοιπόν μας δίνει το δικαίωμα να ρωτήσουμε ευθέως: Υπουργέ της Δικαιοσύνης κ. Σταθόπουλε μήπως είστε μασόνος; Θα περιμένουμε μια σαφή απάντηση».
 Χθες το μεσημέρι για το θέμα των ταυτοτήτων μίλησε στο ραδιοφωνικό σταθμό της Εκκλησίας (89, 4) ο πρόεδρος της Αρχής Προστασίας Προσωπικών Δεδομένων Κων. Δαφέρμος. Οταν ρωτήθηκε για το θέμα των ταυτοτήτων απάντησε: «Δεν το έχετετε βαρεθεί; Τα εκατέρωθεν επιχειρήματα έχουν προ πολλού εξαντληθεί. Κάθε απόφαση προσβάλλεται στα δικαστήρια. Το θέμα των ταυτοτήτων κατέστη μέγα χωρίς να είναι. Το δύσκολο είναι να προστατεύσουμε την ιδιωτική ζωή και την προσωπική ελευθερία».
 Η εξέλιξη του θέματος των ταυτοτήτων στο εσωτερικό της Ιεραρχίας και οι κινήσεις του αρχιεπισκόπου και όλων εκείνων, που κατά πολλούς, τον έχουν παρασύρει σ' ένα αδιέξοδο, δεν βρίσκουν σύμφωνα πολλά μέλη της Ιεραρχίας. Για την ώρα οι ιεράρχες αυτοί δεν θέλουν να εκφρασθούν επίσημα και να προκαλέσουν ρήγματα στις σχέσεις τους με του γηραιότερους των ιεραρχών, που βλέπουν πίσω από τις ταυτότητες «συνωμοσίες» κατά της Ορθοδοξίας. Παραμένουν παρατηρητές της κατάστασης που έχει δημιουργηθεί στο εσωτερικό της Ιεραρχίας.
 Επίσημα το ζήτημα πρόκειται να συζητηθεί την ερχόμενη Δευτέρα όταν συνεδριάσει 
η Διαρκής Ιερά Σύνοδος (ΔΙΣ). Και εκεί θα κληθούν οι ιεράρχες να πουν τις θέσεις τους, άσχετα αν θα εισακουστούν ή όχι.
 Για την ώρα, σύμφωνα με πληροφορίες, έχει ζητηθεί από τους ιεράρχες να μη συνεχίσουν τις δηλώσεις στα Μέσα Ενημέρωσης. Για το λόγο αυτό ο αρχιεπίσκοπος, 
εκτός των στενών εκκλησιαστικών καθηκόντων δεν έχει προγραμματίσει επίσημη εμφάνιση σε εκδήλωση. Αύριο το πρωί θα χοροστατήσει σε θεία λειτουργία και τη Δευτέρα θα πάει στην Ιερά Σύνοδο για τη συνεδρίαση της ΔΙΣ.
