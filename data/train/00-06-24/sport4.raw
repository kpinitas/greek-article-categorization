Ο Γάλλος Λιζαραζού φοβάται περισσότερο από όλες τις ομάδες, τη γείτονά του Iσπανία
* Kαμία ομάδα δεν φοβάται όσο την Ισπανία, ομολογεί ο βασκικής καταγωγής αμυντικός της Eθνικής Γαλλίας, Μπισέντ Λιζαραζού. «Ποτέ δεν ξέρεις με τους Ισπανούς. Η μάχη με αυτούς δεν μπορείς ποτέ να προβλέψεις πώς θα εξελιχθεί. Μπορούν να κάνουν φοβερά πράγματα, άλλο τόσο όμως μπορούν και να αποτύχουν παταγωδώς», λέει ο Λιζαραζού για τους αντιπάλους της ομάδας του στα προημιτελικά του Εuro 2000. Εχοντας παίξει στην Αθλέτικ Μπιλμπάο (1996-97), γνωρίζει εκ των έσω το ισπανικό ποδόσφαιρο. Ανησυχεί ότι οι «Φούριας Ρόχας» βρήκαν το ηθικό τους μετά τη δραματική ανατροπή (4-3) με τη Γιουγκοσλαβία. «Αφού επιβίωσαν στη μάχη του ομίλου, δεν έχουν πλέον τίποτα να χάσουν ή να φοβηθούν». 
 ΓΕΝΕΪ: Ο προπονητής της Ρουμανίας, Εμεριχ Γένεϊ, έχει τα περισσότερα προβλήματα ως προς τον καταρτισμό της σύνθεσης της ομάδας του από όλους τους τεχνικούς των προημιτελικών. Δηλώνει, ωστόσο, αισιόδοξος, όπως πριν από το ματς με την Αγγλία που δεν είχε τον Χάτζι. Θα του λείψουν τώρα τέσσερις βασικοί, αλλά στον σημερινό αγώνα με την Ιταλία θα έχει στη διάθεσή του τη μεγάλη βεντέτα της ομάδας, τον Γκεόργκι Χάτζι. Ο Γένεϊ πιστεύει ότι η παρουσία 
του Χάτζι θα μετρήσει αποφασιστικά στην ομάδα και θα εξισορροπήσει την κατάσταση από την απουσία του τραυματία Γκίγα Ποπέσκου και των Κόσμιν Κόντρα, Αντριαν Ιλιε και Νταν Πετρέσκου, που έχουν συμπληρώσει από δύο κάρτες. 
 «Φυσικά και έχουμε χάσει τέσσερις βασικούς παίκτες μας. Ομως, ο Χάτζι μπορεί να είναι μία ομάδα μόνος του. Οταν ο Χάτζι επιστρέφει στην ομάδα, δεν υπάρχει αμφιβολία ότι αυτή γίνεται πιο δυνατή», είπε ο Γένεϊ για τον «Μαραντόνα των Καρπαθίων». Ο Ρουμάνος προπονητής απέρριψε ακόμη την άποψη ότι, με την πρόκριση της ομάδας στους «8» της διοργάνωσης, ο στόχος της έχει ήδη επιτευχθεί. «Και εγώ, όπως και όλοι οι παίκτες, θα είμαστε ευτυχισμένοι μόνο αν νικήσουμε και την Ιταλία», δήλωσε χαρακτηριστικά, φανερώνοντας τις φιλοδοξίες που έχει να οδηγήσει την ομάδα του όσο γίνεται ψηλότερα. Με την Ιταλία, η Ρουμανία θα αγωνιστεί, καθώς είπε, με το ίδιο σύστημα, γι' αυτό δεν έχει τίποτα να κρύψει. «Παίζουμε το ίδιο στιλ παιχνιδιού και πιστεύω ότι θα γίνει ένας θεαματικός αγώνας, όπου θα κερδίσει η καλύτερη ομάδα. Η ψυχολογική πίεση θα είναι η ίδια και για τους δύο», δήλωσε ο Γένεϊ.
 ΙΕΡΟ: Η Ισπανία αισιοδοξεί περισσότερο, αφού είναι έτοιμος ο Ιέρο. Οπως δήλωσε 
ο γιατρός της ισπανικής ομάδας, Χενάρο Μπόρας, ο Φερνάντο Ιέρο, που απουσίασε 
από το ματς με τους Γιουγκοσλάβους λόγω τραυματισμού, έχει αναρρώσει φυσιολογικά και κατά πάσα πιθανότητα θα παίξει στο παιχνίδι με τη Γαλλία. Μικροπροβλήματα είχαν επίσης οι Γκουαρδιόλα, Ραούλ, Σαλγάδο, Μενδιέτα, Αλφόνσο 
και Αμπελάρδο, που όμως δεν επηρεάζουν τη συμμετοχή τους στον κρίσιμο αγώνα της ομάδας τους. 
 Ρ. ΝΤΕ ΜΠΟΥΡ: Αμφιβολίες εκφράζονται ακόμη, ως προς τη συμμετοχή του στον αυριανό αγώνα με τη Γιουγκοσλαβία, για τον Ολλανδό μέσο Ρόναλντ ντε Μπουρ. Αντίθετα, καλά είναι τα νέα για τους Ολλανδούς, σε ό,τι αφορά τον τερματοφύλακά τους, Εντβιν φαν ντερ Σαρ, που επίσης απουσίασε από τον αγώνα με 
τη Γαλλία. «Είμαι απόλυτα έτοιμος και μπορώ να παίξω», είπε με βεβαιότητα ο Ολλανδός τερματοφύλακας.
 ΠΕΤΙ: Ο Εμανουέλ Πετί είναι ο μοναδικός παίκτης της Γαλλίας που αντιμετωπίζει μικρό πρόβλημα υγείας και δεν είναι ακόμη έτοιμος, σε αντίθεση με τους συμπαίκτες του που δηλώνουν πανέτοιμοι για τη συνέχεια του Euro 2000. Ο Γάλλος 
μέσος, που τραυματίστηκε στο παιχνίδι με την Τσεχία, δεν αγωνίστηκε κόντρα στην Ολλανδία και ακολούθησε θεραπευτική αγωγή. Οι υπόλοιποι Γάλλοι παίκτες βρίσκονται σε καλή κατάσταση και σε αυτό βοήθησε, όσους αντιμετώπισαν κάποια μικροπροβλήματα, η αντικατάστασή τους από τον Ροζέ Λεμέρ στο παιχνίδι με την Ολλανδία.
 Προπόνηση Iσπανών. Ο Λιζαραζού λέει ότι οι «Φούριας Pόχας» είναι ικανοί για το 
