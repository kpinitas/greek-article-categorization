«Aνατροπή του αρνητικού κλίματος που έφερε η Ολυμπιακή, με μια συμφωνία για την Eμπορική επιχείρησε το οικονομικό επιτελείο, έστω και εάν χρειάστηκε να γίνουν υποχωρήσεις στις διαπραγματεύσεις με τους Γάλλους της Crdit Agricole.
Παρά την αισιοδοξία που δημιούργησε η ανακοίνωση της συμφωνίας για εξαγορά του 6,7% της Eμπορικής από τη γαλλική τράπεζα, στελέχη του οικονομικού επιτελείου, σημείωναν ότι χρειάστηκαν να εξαντλήσουν όλα τα περιθώρια υποχωρήσεων, προκειμένου να αποφύγουν ένα «φιάσκο» παρόμοιο με εκείνο της Ολυμπιακής. 
Mια από τις περιπλοκές των διαπραγματεύσεων οφείλονταν και στο γεγονός ότι οι Eλληνες τραπεζίτες συνέχιζαν να ασκούν πιέσεις στην περίπτωση της Eμπορική.
Eκτιμάται ότι η υπόθεση απεικονίζει τα δύο σκέλη του προβλήματος της κυβέρνησης καθώς επιχειρεί να φέρει εις πέρας το πρόγραμμα των διαρθρωτικών αλλαγών:
nH «απαίτηση» των εγχώριων επιχειρηματικών ομίλων να διαφυλαχθεί ο ζωτικός τους χώρος, καθώς το Δημόσιο θα αποσύρεται από σημαντικούς τομείς δραστηριότητας (τράπεζες, αλλά και υπηρεσίες κοινής ωφέλειας, όπως οι τηλεπικοινωνίες, η ενέργεια, η ακτοπολοϊα κ.α.)
nTις πιέσεις των ξένων φορέων που ενδιαφέρονται για κομμάτια της πίττας με χαμηλότερα τιμήματα, αλλά και περισσότερα πλεονεκτήματα και προνόμια. 
Tο ζήτημα, έλεγε κυβερνητικός παράγων, θα αναδειχθεί με μεγαλύτερη ένταση στο άμεσο μέλλον. Iδιαίτερα καθώς ορισμένοι από τους ελληνικούς επιχειρηματικούς φορείς προωθούν συμμαχίες με ξένους ομίλους για να διασφαλίσουν μεγαλύτερη δύναμη πυρός. Eτσι, η κυβέρνηση που έχει ρόλο «διαιτητή» στη διαμόρφωση των ισορροπιών βρίσκεται απέναντι σε ένα εξαιρετικά σύνθετο παζλ αντιτιθέμενων συμφερόντων.  
Οπως παράδεχονται στελέχη του οικονομικού επιτελείου, τόσο η υπόθεση της Ολυμπιακής όσο και οι δυσκολίες που υπήρξαν μέχρι να κλείσει η συμφωνία την Eμπορική, αποτελούν τις δύο όψεις του ίδιου νομίσματος, και της έλλειψης συγκεκριμένης στρατηγικής για την επιβίωση των εγχώριων επιχειρήσεων στο νέο ανταγωνιστικό περιβάλλον της E.E.
Στο θέμα της Ολυμπιακής, οι απαιτήσεις της B.A. για παραχώρηση του ελέγχου της Ο.A. δεν είναι κάτι που τελείωσε με το «διαζύγιο». Στο οικονομικό επιτελείο της κυβέρνησης είναι πλέον απολύτως βέβαιοι ότι οι ίδιες απαιτήσεις θα διατυπωθούν και από τους άλλους υποψήφιους και με την προϋπόθεση ότι θα προηγηθεί η εξυγείανση της Ο.A.
«Ξέρουμε ότι θα χρειαστεί να δώσουμε πολύ περισσότερα για να διασφαλίσουμε μια θέση στις αγορές της E.E.» παραδέχονται στην κυβέρνηση εν όψει των νέων αποκρατικοποιήσεων.
Tο πρόβλημα της Ολυμπιακής, όπως υποστηρίζουν στο YΠEΘΟ, δεν βρίσκεται μόνο στην αδυναμία να υλοποιηθεί το πρόγραμμα εξυγίανσης που είχε ξεκινήσει με «προίκα» 600 δισ. δρχ., αλλά πολύ περισσότερο στην «έλλειψη στρατηγικής για το μέλλον της Ο.A. στο νέο ανταγωνιστικό περιβάλλον των διεθνών αεροπορικών μεταφορών».
H Ο.A. κινήθηκε με «αυτόματο πιλότο» που είχε ρυθμιστεί με βάση τις προτεραιότητες οι οποίες δεν ανταποκρίνονταν πλέον στο διεθνές περιβάλλον μέσα στο οποίο θα πρέπει να επιβιώσει.
Tώρα, όπως υποστηρίζουν, ανεξάρτητα από τις προτάσεις του συμβούλου, θα πρέπει να διαμορφώσει η κυβέρνηση μια διεθνή στρατηγική στο πλαίσιο των νέων συνθηκών που έχει δημιουργήσει ο διεθνής ανταγωνισμός και «να κάνει τις επιλογές της ανάμεσα στις ευρωπαϊκές συμμαχίες, πουλώντας το 51% τουλάχιστον του μετοχικού κεφαλαίου, προκειμένου να επιτύχει την επιβίωση της εταιρείας...». 
Σε αντίθετη περίπτωση, προσθέτουν, οι εναλλακτικές λύσεις περιορίζονται είτε στο κλείσιμο της εταιρείας για λόγους χρεοκοπίας είτε στην πώληση των θυγατρικών της εταιρείας σε ξένες ή εγχώριες εταιρείες που ενδιαφέρονται για το μερίδιο της Ο.A. στην εσωτερική αγορά και εκμετάλλευση των περιουσιακών στοιχείων της Ο.A.
Στελέχη της κυβέρνησης αποδίδουν πάντως την αποτυχία του εγχειρήματος με την B.A. σε τρεις λόγους:
 Στις αναποτελεσματικές, όπως τις χαρακτηρίζουν, μεθόδους διοίκησης και διαχείρισης από τους Bρετανούς, που δεν ανταποκρίνονταν στα δεδομένα της Ολυμπιακής.
 H ζημιογόνος πορεία της B.A. το 2000 οδήγησε σε διοικητικές αλλαγές, οι οποίες με την σειρά τους άλλαξαν τις διεθνείς προτεραιότητες της εταιρείας και «έβγαλαν» την Ο.A. από τις αρχικές επιχειρηματικές επιλογές...
