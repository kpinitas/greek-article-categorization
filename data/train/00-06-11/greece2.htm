<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή  11 Ιουνίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του ΠΑΝΑΓΙΩΤΗ Δ.ΥΦΑΝΤΗ <p>
Από τη στιγμή που ανέλαβαν τη διοίκηση της Ολυμπιακής οι μάνατζερ της Speidwing έγινε κατανοητό ότι η περίοδος που θα ακολουθούσε θα ήταν κάτι σαν test drive της εταιρείας για λογαριασμό της British Airways.<p>
Τους μήνες που ακολούθησαν η εταιρεία έδωσε την εντύπωση ότι προσπαθεί να «ξαναμπεί» στην αγορά μειώνοντας τους ναύλους, κάνοντας ειδικές προσφορές και εγκαινιάζοντας νέες γραμμές. Παράλληλα, προγραμματίστηκε η προμήθεια 15 νέων αεροσκαφών με λειτουργικό δανεισμό, με στόχο να μειωθεί δραστικά ο μέσος όρος ηλικίας των αεροσκαφών.<p>
Αυτό, όμως, που «χρεώθηκε» στη «βρετανική περίοδο» της Ολυμπιακής είναι τα περίπου 30 δισ. δρχ. ζημιές που φέρεται να εμφάνισε η εταιρεία το 2000. Και λέμε «φέρεται» επειδή η εταιρεία δεν έχει εμφανίσει μέχρι σήμερα επισήμως τα οικονομικά στοιχεία της χρήσης της προηγούμενης χρονιάς. <p>
Αν και οι ζημιές της Ο.Α. συνάντησαν εμπόδια στο δρόμο τους προς τη δημοσιοποίηση, ωστόσο φαίνεται πως βρήκαν πιο εύκολα το δρόμο προς το γραφείο του υπ. Μεταφορών Χρ. Βερελή. Μόνο σ' αυτά τα στοιχεία, άλλωστε, θα μπορούσε να στηριχθεί ο υπουργός για να εγείρει ζήτημα κακοδιαχείρισης εκ μέρους των Bρετανών.<p>
Το παράδοξο, πάντως, με την περίοδο της βρετανικής «διακυβέρνησης» στην Ο.Α. είναι ότι παράλληλα με τη νέα «μαύρη» τρύπα των ζημιών εμφάνισε μια εικόνα μάλλον ενθαρρυντική σε επίπεδο αριθμών.<p>
n Το τετράμηνο Ιανουαρίου-Απριλίου του 2000, στο διεθνές δίκτυο ο αριθμός πτήσεων αυξήθηκε 13,8%, η επιβατική κίνηση κατά 7,6%, ενώ η πληρότητα των πτήσεων αυξήθηκε από 54,1% σε 56,6%. Η business class άρχισε να βλέπει καλύτερες μέρες, καθώς αυξήθηκαν 18,2% οι επιβάτες της, ενώ η αύξηση των επιβατών της τουριστικής θέσης ήταν 7%.<p>
n Στο εσωτερικό δίκτυό της η Ολυμπιακή καθιέρωσε διακεκριμένη θέση, τη διαφήμισε (!) και τον Απρίλιο του 2000 ταξίδεψαν μ' αυτήν 11.900 άτομα έναντι 3.700 το 2000.<p>
Η Ολυμπιακή, λοιπόν, κατάφερε το απίστευτο: από τη μια μεριά να αυξάνει τις πτήσεις, τους επιβάτες και τις πληρότητές της και ταυτόχρονα να εκτοξεύει στα ύψη τις ζημιές της αντί να τις μειώνει. <p>
Ο,τι όμως ακούγεται εξωφρενικό σε πρώτη ανάγνωση, στελέχη της αγοράς έχουν έναν πιο λογικοφανή τρόπο να το ερμηνεύουν. Δηλαδή πως οι βρετανοί μάνατζερ ανέλαβαν να «προετοιμάσουν» το έδαφος για την έλευση της British Airways. Οι Bρετανοί, λένε, θα ήθελαν να μην υπάρχει ανταγωνισμός στο εσωτερικό, ενώ η Ολυμπιακή θα έπρεπε να διατηρήσει πάση θυσία τα μερίδιά της στην αγορά. Αυτό μπορούσε να γίνει με έναν μόνο τρόπο: τον πόλεμο τιμών. Αρχισε, λοιπόν, εκ μέρους της Ο.Α. ένα μπαράζ μείωσης των ναύλων και ειδικών προσφορών. <p>
Αυτό έδωσε, λένε, προσωρινά στην Ο.Α. τη δυνατότητα να διατηρήσει καταρχάς τα μερίδιά της και ταυτόχρονα «πάγωσε» την ανάπτυξη των υπόλοιπων ιδιωτικών εταιρειών. Ταυτόχρονα, όμως, η αγορά οδηγήθηκε συνολικά στο «κόκκινο», καθώς πέραν της Ο.Α και οι ιδιωτικές εταιρείες εμφάνισαν ζημιές 5 δισ. δρχ.<p>
n Σύμφωνα με αυτή την ανάλυση, το σκηνικό «καμένης» γης που εμφανίζει ο τομέας των αερομεταφορών στην Ελλάδα αποτελεί ιδανικό έδαφος για την έλευση μιας ξένης αεροπορικής εταιρείας-«Μεσσία».<p>
Επιπλέον, οι ζημιές της Ο.Α. εμφανίζουν μια λογιστική εικόνα της εταιρείας που παρέχει στον οποιονδήποτε επίδοξο στρατηγικό επενδυτή τη δυνατότητα να πιέσει ασφυκτικά για το τίμημα της εξαγοράς.<p>
Η Ολυμπιακή -θέλοντας και μη- οφείλει να ακολουθήσει μια πορεία σε σχήμα Υ: αρχικά ένας μονόδρομος και στη συνέχεια ένα σταυροδρόμι όπου θα κληθεί να επιλέξει ανάμεσα σε δύο στρατόπεδα.<p>
Ο μονόδρομος είναι η υποχρεωτική πορεία της εταιρείας προς την ένταξη σε μια μεγάλη διεθνή συμμαχία αεροπορικών εταιρειών. Οι επιλογές δεν είναι πολλές. Για την ακρίβεια είναι δύο. Από τη μια μεριά είναι η Οne World στην οποία μετέχει η British Airways και από την άλλη η Star Alliance όπου συμμετέχει η Lufthansa. Από τα ονόματα και μόνο που μετέχουν σε αυτές αντιλαμβάνεται κανείς εύκολα την τρομακτική ισχύ που συγκεντρώνουν, τις οικονομίες κλίμακας που επιτυγχάνουν και τις συνέργειες που δημιουργούνται.<p>
n Στην ΟneWorld μετέχουν οι Aerlingus (Ιρλανδία), American Airlines (ΗΠΑ, η δεύτερη μεγαλύτερη αεροπορική εταιρεία του κόσμου), British Airways (Βρετανία), Cathay Pacific (Χονγκ Κονγκ), Finnair (Φιλανδία), Iberia (Ισπανία), LanChile (Χιλή) και Quantas (Αυστραλία). <p>
Ο στόλος της συμμαχίας αποτελείται από 1.852 αεροσκάφη, μεταφέρει 209 εκατ. επιβάτες, πετά σε 559 προορισμούς σε 134 χώρες, ενώ το σύνολο των εταιρειών απασχολεί 269.100 άτομα.<p>
n Στο αντίπαλον δέος -τη Star Alliance- μετέχουν εταιρείες όπως η αμερικανική United Airlines (η μεγαλύτερη αεροπορική εταιρεία του κόσμου), η γερμανική Lufthansa, η ιαπωνική All Nippon Airways, η σκανδιναβική SAS, η Singapore Airlines, η AirCanada, η Varig, η Thai Airways, η Ansett, η Austrian Airlines, η AirNewZealand. η Mexicana Airlines και η British Midland. <p>
Οι αριθμοί που έχει να επιδείξει η συμμαχία Star Alliance είναι εντυπωσιακοί: συνολικά έσοδα 64,8 δισ. δρχ., ο στόλος της αποτελείται από 2.023 αεροσκάφη, πραγματοποιεί καθημερινά 9.201 αναχωρήσεις, μεταφέρει 282 εκατ. επιβάτες, πετά σε περισσότερους από 800 προορισμούς σε 130 χώρες και απασχολεί 324.791 άτομα προσωπικό. <p>
Η επιλογή του «στρατοπέδου» δεν σχετίζεται μόνο με οικονομικά δεδομένα ή με τις στενές εμπορικές επιδιώξεις.<p>
Περισσότερο, θα 'λεγε κανείς, ότι έχει να κάνει με ευρύτερες εθνικές στρατηγικές επιλογές. Ως εκ τούτου, η επιλογή του στρατηγικού εταίρου της Ολυμπιακής θα είναι πρωτίστως μια πολιτική απόφαση και δευτερευόντως οικονομική. Η ποιοτικά νέα φάση στην οποία εισέρχεται η ολοκλήρωση του τομέα αερομεταφορών διεθνώς, η απελευθέρωση των ταχυδρομικών υπηρεσιών στην Ε.Ε. και οι μεγάλες προοπτικές ανάπτυξης του τουρισμού στην ευρύτερη περιοχή της νοτιοανατολικής Ευρώπης στοιχειοθετούν ένα σκηνικό όπου η όποια απόφαση συνδέεται αναπόφευκτα με γεωπολιτικές ισορροπίες.<p>
Στο πλαίσιο της παγκοσμιοποίησης το διεθνές σύστημα αερομεταφορών τείνει προς την ταχεία ολοκλήρωσή του. Την περίοδο αυτή, μάλιστα, η διαδικασία εισέρχεται σε μια φάση με νέα ποιοτικά χαρακτηριστικά όπου οι δύο μεγάλες συμμαχίες αναμένεται ότι θα ενσωματώσουν σταδιακά τόσο τις μικρού βεληνεκούς συμμαχίες όσο και τις αεροπορικές εταιρείες που παραμένουν ακόμα «ανένταχτες».<p>
n Σημαντικό νέο στοιχείο είναι η απόφαση της British Airways να αναλάβει ηγετικό ρόλο στις ευρωπαϊκές αερομεταφορές, μια απόφαση που τη φέρνει αντιμέτωπη με το γερμανικό «λόμπι» στο οποίο ηγείται η Lufthansa. Η διαμάχη των δύο κορυφαίων ευρωπαϊκών εταιρειών οξύνεται με πιο πρόσφατη την κίνηση της BA να αρχίσει διαπραγματεύσεις με την ολλανδική KLM για το ενδεχόμενο συνεργασίας. Αν αυτό επιτευχθεί, δημιουργείται ο πρώτος ευρωπαϊκός αεροπορικός κολοσσός και τρίτος στον κόσμο.<p>
n Πολλοί είναι αυτοί που «βλέπουν» Γερμανούς στην Ολυμπιακή, καθώς το έδαφος είναι ήδη προετοιμασμένο στα Σπάτα. Υπενθυμίζεται ότι η γερμανική Hochtief κατασκευάζει το νέο αεροδρόμιο, ενώ ήδη έντονο είναι το γερμανικό χρώμα στις υπηρεσίες επίγειας εξυπηρέτησης. Στην Goldair Handling συμμετέχουν εκτός των ελληνικών εταιρειών και δύο γερμανικές: η εταιρεία του αεροδρομίου της Φραγκφούρτης και η θυγατρική της Lufthansa που ασχολείται με τη διαχείριση αεροδρομίων.<p>
H Από τα Σπάτα, παράλληλα, ξεκινάει ένα νήμα, η άλλη άκρη του οποίου -σύμφωνα με ένα σενάριο- οδηγεί στα Ελληνικά Ταχυδρομεία. Οπως είναι γνωστό η Ε.Ε. έχει αποφασίσει την απελευθέρωση των ταχυδρομικών υπηρεσιών.<p>
Η ελληνική κυβέρνηση προτίθεται να παραχωρήσει αρχικά το 10% των μετοχών των ΕΛΤΑ κι από αυτό αρχίζει το σενάριο. Μια από τις εταιρείες που καταρχάς επελέγη (δεν έχουν υπογραφεί ακόμα συμβόλαια) από την εταιρεία «Διεθνής Αερολιμήν Αθηνών Α.Ε.» για να αποκτήσει άδεια παροχής υπηρεσιών φορτίου και ταχυδρομείου, είναι η European Air Transportation S.A, η οποία ανήκει στη διεθνή μεταφορική εταιρεία DHL. <p>
H Λεπτομέρεια: στην DHL International κατέχουν σημαντικό ποσοστό η γερμανική αεροπορική εταιρεία Lufthansa και η Deutsche Post. Αναλυτές της αγοράς, λοιπόν, εκτιμούν ως πιθανό το ενδεχόμενο η έλευση των γερμανικών ταχυδρομείων στα Σπάτα να αποτελεί προάγγελο διεκδίκησης των ΕΛΤΑ.<p>
H Οι εξελίξεις στον ευρωπαϊκό τουρισμό αποτελούν ένα επιπλέον κρίσιμο δεδομένο. Μετά την εξαγορά της βρετανικής Thomson Travel από τον γερμανικό όμιλο Preussag (ελέγχει τον TUI, τον μεγαλύτερο ευρωπαίο τουρ οπερέιτορ) στην αγορά κυριαρχούν πλέον τρεις ισχυροί σχηματισμοί.<p>
Από αυτούς δύο είναι γερμανικοί (TUI και C&N, στον οποίο μετέχει η Lufthansa), ενώ την απόλυτη κυριαρχία των Γερμανών «σπάει» η βρετανική Airtours, που όμως βρίσκεται σε συζητήσεις για την εξαγορά της LTU.<p>
n Η Eλλάδα αποκτά προβάδισμα τα επόμενα χρόνια αφενός εξαιτίας της Ολυμπιάδας του 2004 αλλά και λόγω των καλών προοπτικών του ελληνικού τουρισμού (υπολογίζεται ότι θα φιλοξενούμε 14,5 εκατ. τουρίστες το 2010 και 17 εκατ. το 2020).<p>
Το ενδεχόμενο εισόδου της Lufthansa στην Ολυμπιακή θα δημιουργούσε ένα σκηνικό, όπου σχεδόν ολόκληρη η νοτιοανατολική Eυρώπη θα ετίθετο υπό γερμανικό (τουριστικό) «έλεγχο».<p>
Ηδη οι τουρ οπερέιτορ TUI και Neckermann βρίσκονται σε διαδικασία απόκτησης κλινών σε Τουρκία και Ελλάδα, ενώ η Lufthansa ελέγχει το αεροδρόμιο της Κωνσταντινούπολης συμμαχώντας με τις τουρκικές αερογραμμές. Αν η Lufthansa μπει στην Ο.Α., ισχυρίζονται αρκετοί αναλυτές, Ελλάδα και Τουρκία θα αποτελούν συγκοινωνούντα δοχεία για τους Γερμανούς.<p>
Αν μέχρι πριν από δύο χρόνια οι κρίσεις στην Ο.Α. προκαλούσαν ακυρώσεις ή συγχωνεύσεις δρομολογίων, συνωστισμό και αγανάκτηση, σήμερα τα πράγματα είναι αρκετά διαφορετικά.<p>
Η συγχώνευση Aegean-AirGreece και η πρόσφατη συμφωνία συνεργασίας Cronus-Aegean στα δρομολόγια εσωτερικού δημιουργούν μια νέα κατάσταση. Η Ο.Α. δεν αποτελεί πια την μοναδική επιλογή των ελλήνων επιβατών στο εσωτερικό και η όποια νέα κρίση στην Ο.Α. απλώς θα γεμίσει τα αεροπλάνα των ιδωτικών εταιρειών, δίνοντάς τους τη δυνατότητα να διεκδικήσουν το 40% της επιβατικής κίνησης εσωτερικού.<p>
n Σε όσους αρέσκονται σε συγκρίσεις, θα αρκούσε το παράδειγμα των Κυπριακών Αερογραμμών, οι οποίες με στόλο 12 αεροπλάνων πετούν σε 31 προορισμούς -22 στην Ευρώπη, 9 στη Μ.Ανατολή, διακινούν περίπου 1,8 εκατ. επιβάτες μαζί με την εταιρεία τσάρτερ Eurocypria, αλλά είναι κερδοφόρες.<p>
 </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





