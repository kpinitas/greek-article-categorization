Με την ευκαιρία του φετινού αντιρατσιστικού φεστιβάλ αναζητήσαμε για μΊα ακόμα
φορά τις διαφορές που χωρίζουν τους ανθρώπους σε επιθυμητούς και ανεπιθύμητους. Αυτή τη φορά όμως, τις απαντήσεις στα ερωτήματά μας τις έδωσαν κάποιοι από αυτούς που αντιμετωπίζουν το ρατσισμό στην καθημερινή τους ζωή και
όχι αυτοί που ζουν τις διακρίσεις μέσα από την τηλεόραση. Ο Ντέιβιντ Φαζλούλ, ο Αρτάν Μάρκου και ο Τζο Κάρλος Βαλέντζια μας μίλησαν για όλα αυτά που ποτέ δεν θα ακούσουμε στα κεντρικά δελτία ειδήσεων. 
 * Ντέιβιντ Φαζλούλ, πρόεδρος του πολιτιστικού συλλόγου του Μπαγκλαντές.
 «Κατ' αρχάς το κράτος, που αφήνει το πρόβλημα να διαιωνίζεται, και μετά τα μέσα μαζικής ενημέρωσης με την ξενοφοβική προπαγάνδα που κάνουν. Δεν λέω ότι όλοι οι μετανάστες είναι άγιοι, αλλά δεν μπορούμε να κατηγορούμε κάθε μετανάστη για τις παρανομίες μερικών». 
 «Εκτος από τις δυσκολίες στη δουλειά και τις καθημερινές προσβολές, το άλλο σοβαρό μας πρόβλημα είναι η αποξένωση από την κουλτούρα μας. Προσπαθούμε να κάνουμε κάποιες πολιτιστικές εκδηλώσεις, να φέρουμε μουσικά ή χορευτικά συγκροτήματα από τη χώρα μας, αλλά ούτε χώρο βρίσκουμε ούτε μπορούμε να προβάλουμε το γεγονός από τα ΜΜΕ για να έρθει ο κόσμος να γνωρίσει το δικό μας
πολιτισμό. Στο θέμα της κουλτούρας ούτε η κοινωνία ούτε η πολιτεία ούτε τα ΜΜΕ
 «Με την καρδιά και το μυαλό. Εχει σημασία ο τρόπος που αισθάνονται οι άνθρωποι
τα πράγματα, αλλά έχει επίσης μεγαλύτερη σημασία να μπορούν να δεχτούν τις διαφορές χωρίς προκατάληψη. Μου έχει τύχει πολλές φορές να δω ανθρώπους που μπορεί να είναι καλοί με τις οικογένειές τους, αλλά δεν μπορούν να είναι το ίδιο εντάξει με τους μετανάστες». 
 «Τα σημερινά παιδια είναι ευτυχώς πολύ πιο ανοιχτά από ό,τι οι παλαιότεροι. Είναι πιο μορφωμένα και πιο καλλιεργημένα και δεν μεταφέρουν τη μισαλλοδοξία και την αδιαλλαξία των γονιών τους. Τα πράγματα αλλάζουν γρήγορα και είμαι πολύ αισιόδοξος γι' αυτό».
 * Αρτάν Μάρκου, καλλιτέχνης, μέλος του Φόρουμ Αλβανών Μεταναστών.
 «Ο φόβος απέναντι στο ξένο και το άγνωστο. Νομίζω ότι αυτός ο φόβος γεννιέται μαζί με τον άνθρωπο και με αυτή την έννοια ο αγώνας κατά του ρατσισμού δεν θα τελειώσει ποτέ». 
 «Πιστεύω ότι εδώ παίζεται ένα βρώμικο παιχνίδι και όχι μόνο πάνω στην πλάτη του μετανάστη, αλλά και στην πλάτη του ντόπιου εργαζόμενου. Κάνοντας το μετανάστη αποδιοπομπαίο τράγο αποπροσανατολίζουν την κοινή γνώμη από τα πραγματικά προβλήματα. Οπως έγινε πριν από δύο χρόνια, που ξεκίνησε μια πολύ έντονη ρατσιστική προπαγάνδα αμέσως μετά την υποτίμηση της δραχμής. Από την άλλη, διατηρώντας παράνομους τους μετανάστες, η κυβέρνηση καλλιεργεί το ρατσισμό και βοηθά τους ντόπιους επιχειρηματίες να κερδίσουν περισσότερα από την εκμετάλλευσή τους». 
 Πόσο αποτελεσματικά είναι τα μέτρα που παίρνουν τα κράτη; 
 «Νομίζω ότι κανένα κράτος δεν έχει πιάσει σωστά το ζήτημα της μετανάστευσης. Εάν οι κυβερνήσεις στην Ευρώπη και την Αμερική συνεχίσουν να προσπαθούν να σταματήσουν τα μεταναστευτικά κύματα με αστυνομικά μέτρα, τότε σίγουρα το πρόβλημα θα επεκταθεί στην ίδια την πολιτεία και θα δημιουργήσει σοβαρά προβλήματα στη δημοκρατική λειτουργία των κρατών αυτών. Οταν θεσμοθετείται η αστυνομοκρατία είναι εύκολο μετά να χρησιμοποιηθεί ενάντια στην ίδια την κοινωνία».
 Ποιοι είναι οι λόγοι που κάνουν τους ανθρώπους να μεταναστεύουν; 
 «Κατ' αρχάς είναι οι φυσικές καταστροφές και φαίνεται ότι η αλλαγή του κλίματος στον πλανήτη επιβαρύνει αυτή την κατάσταση. Είναι επίσης η φτώχεια, αλλά και οι θρησκευτικοί και πολιτικοί διωγμοί».
 Πώς θα σχολίαζες τη φυλετική καθαρότητα που διεκδικούν οι ρατσιστές; 
 «Πιστεύω ότι αυτό είναι ένα ιδεολόγημα κατά 90% και κατά το υπόλοιπο 10% έχει μια δόση αλήθειας, όχι όμως όσον αφορά το καθαρό αίμα, αλλά τις συνήθειες και τις παραδόσεις ενός λαού. Ο μύθος της καθαρότητας είναι ένα παλιό παιχνίδι. Απλώς ξεχνάμε ότι κάνενας πολιτισμός δεν φτιάχτηκε από ένα μόνο λαό». 
 Μπορεί η μόρφωση να βοηθήσει να εξομαλυνθεί η κατάσταση; 
 «Οταν οι άνθρωποι ξέρουν τα αληθινά στοιχεία της Iστορίας, τότε φαινόμενα σαν το ρατσισμό είναι δύσκολο να ανακύψουν. Για μένα η αποκωδικοποίηση του ανθρώπινου DNA απέδειξε ξεκάθαρα ότι δεν υπάρχουν ουσιαστικές διαφορές μεταξύ των ανθρώπων. Εάν κάναμε κτήμα μας αυτή τη γνώση τότε όλα θα ήταν καλύτερα». 
 * Τζο Κάρλος Βαλέντζια, παιδαγωγός, μέλος της ένωσης Φιλιπινέζων μεταναστών.
 «Πολλά, γιατί το κράτος δεν θα σηκώσει ποτέ την ευθύνη του οικονομικού συστήματος που ακολουθεί. Οταν υπάρχει πρόβλημα στην οικονομία το καπιταλιστικό σύστημα θα ρίξει απλώς την ευθύνη στους μετανάστες. Πολλά όμως από τα δυτικά κράτη στηρίχτηκαν στη δουλειά των μεταναστών, αλλά κανένας ποτέ δεν το αναγνώρισε. Ακόμη και οι ΗΠΑ φτιάχτηκαν από μετανάστες, αλλά σήμερα τους διώχνουν». 
 «Υπάρχουν πολλοί παράγοντες που σπρώχνουν τους ανθρώπους να εγκαταλείψουν την πατρίδα τους. Η οικονομία όμως αποτελεί τη βάση για όλα. Οι Φιλιππίνες στηρίζονται ουσιαστικά πάνω στις πολυεθνικές, που όχι μόνο δεν βοηθούν τη χώρα
να προοδεύσει, αλλά αντιθέτως εκμεταλλεύονται όλο το φυσικό της πλούτο και δεν
την αφήνουν να αναπτυχθεί. Από την άλλη, η κυβέρνηση είναι εντελώς διεφθαρμένη
και λειτουργεί για να προστατεύει τα δικά τους συμφέροντα. Οπότε οι άνθρωποι εγκαταλείπουν τη χώρα μόνο και μόνο για να επιβιώσουν». 
 Ποιος ευθύνεται τελικά για τη μετανάστευση ανθρώπων από τις λεγόμενες τριτοκοσμικές χώρες; 
 «Από την ιδεολογική πλευρά ευθύνεται ο καπιταλισμός. Δεν είναι τυχαίο ότι αυτό
συμβαίνει σε χώρες που έχουν πολλούς φυσικούς πόρους, που όμως δεν τους εκμεταλλεύονται οι ντόπιοι αλλά οι ξένες πολυεθνικές εταιρείες. Και οι ντόπιοι
μένουν να επιβιώσουν με εξευτελιστικά μεροκάματα και αχυρένιες κυβερνήσεις, που κάθε άλλο παρά τους προστατεύουν». 
 Μπορούν οι διαφορές που έχουμε στην όψη και την κουλτούρα να χωρίσουν πραγματικά τους ανθρώπους; 
 «Πρέπει να σεβόμαστε τις διαφορές μας και να θυμόμαστε ότι όλοι είμαστε ισότιμοι κάτοικοι στον πλανήτη. Δεν είναι το χρώμα ούτε η γλώσσα ούτε η κουλτούρα ικανά να δημιουργήσουν τέτοιους διχασμούς. Αντιθέτως, οι διαφορές μάς βοηθούν να αλληλοσυμπληρωθούμε και να καταλάβουμε καλύτερα ο ένας τον άλλο
και όχι για να απομονωθούμε και να αλληλοεξοντωνόμαστε». 
 Τι ρόλο μπορεί να παίξει η εκπαίδευση σε αυτό; 
 «Ο ρατσισμός είναι μια πολύ φτηνή ιδεολογία, που δεν αντέχει σε ιστορικές αναλύσεις και κριτική σκέψη. Μόνο η εκπαίδευση μπορεί να κάνει τους ανθρώπους να καταλάβουν, αλλά δεν πρέπει να απευθύνεται μόνο στους μαθητές, αλλά και στους ενήλικους εργαζόμενους, που νομίζουν ότι εμείς ευθυνόμαστε για την ανεργία. Το ζήτημα είναι ότι όλοι είμαστε εργάτες και όλοι υποφέρουμε από τα ίδια προβλήματα. Εάν πολεμάμε ο ένας τον άλλο θα χάσουμε τα πάντα. Πρέπει να είμαστε ενωμένοι για να κερδίσουμε κάτι. Και η εκπαίδευση μπορεί να παίξει σημαντικό ρόλο σε αυτό. Δεν είναι όμως μόνο ο κόσμος που πρέπει να ωριμάσει, αλλά και τα ΜΜΕ, που μας παρουσιάζουν σαν να ήρθαμε εδώ για να εγκληματήσουμε και να προκαλέσουμε προβλήματα. Να ζήσουμε ήρθαμε και να βοηθήσουμε την κοινωνία, ώστε να βοηθήσει και αυτή εμάς. Δεν μας ενδιαφέρει να την καταστρέψουμε».
