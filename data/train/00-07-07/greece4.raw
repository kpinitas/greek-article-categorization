 Η μετωπική σύγκρουση κυβέρνησης και απεργών της χωματερής των Ανω Λιοσίων για την απομάκρυνση των 52 συμβασιούχων προμηνύει έναν ζωντανό εφιάλτη καύσωνα- σκουπιδιών για τα 4 εκατομμύρια του Λεκανοπεδίου της Αττικής τις επόμενες ημέρες.
 Από χθες το μεσημέρι, στη 1.30, άρχισε η πολιτική επιστράτευση των εργαζομένων, γιατί, όπως ανέφερε χαρακτηριστικά η απόφαση του υπουργείου Εσωτερικών Δημόσιας Διοίκησης και Αποκέντρωσης, με τις κινητοποιήσεις των εργαζομένων «προκαλείται άμεσος κίνδυνος για τη δημόσια υγεία και σοβαρή διαταραχή της κοινωνικής και οικονομικής δραστηριότητας στο νομό Αττικής». Από
την πλευρά τους οι εργαζόμενοι στη χωματερή πραγματοποίησαν τις τρίωρες στάσεις εργασίας (πρωί και βράδυ) με επιτυχία και διεμήνυσαν προς όλες τις κατευθύνσεις ότι είναι αποφασισμένοι να συνεχίσουν τον αγώνα τους με κάθε μέσον. Αναμένεται μέχρι σήμερα το απόγευμα να έχουν επιδοθεί οι ατομικές προσκλήσεις της πολιτικής επιστράτευσης στους εργαζόμενους και εκείνοι να πάρουν τις αποφάσεις τους για την παραπέρα πορεία του αγώνα τους σε γενική συνέλευση που θα πραγματοποιηθεί σήμερα.
 Στο μεταξύ, οι εργαζόμενοι δήλωναν ότι παρά τη στάση εργασίας δεν υπήρξε, χθες
τουλάχιστον, κανένα πρόβλημα τόσο στην αποκομιδή όσο και στην προώθηση των σκουπιδιών στη χωματερή των Ανω Λιοσίων. Από πλευράς υπουργείου Εσωτερικών, ο υφυπουργός Κώστας Καισερλής δήλωσε ότι από χθες το 50% των σκουπιδιών δεν μαζεύτηκε, και εξέφρασε έντονο προβληματισμό για το τι θα συμβεί την Κυριακή και τη Δευτέρα, όταν με το 48ωρο κλείσιμο της χωματερής τα σκουπίδια θα υπάρχουν στοίβες στο Λεκανοπέδιο.
 Ο πρόεδρος του Συνδέσμου Δήμων και Κοινοτήτων Γιώργος Λαντζουράκης υπογραμμίζει ότι δεν υφίσταται θέμα απόλυσης των συμβασιούχων, απλώς συμπληρώθηκε ο χρόνος για τον οποίον είχαν κληθεί να προσφέρουν τις υπηρεσίες τους, και θα πρέπει να αποχωρήσουν όπως επιβάλλει ο νόμος και ότι ουδέποτε υπήρξε απόφαση για παράταση των συμβάσεων ούτε, πολύ περισσότερο, υπογράφησαν ποτέ τέτοιες συμβάσεις.
 Τέλος, σε ανακοίνωση του ΚΚΕ τονίζεται ότι η απόφαση για πολιτική επιστράτευση
είναι προκλητική, βαθιά αντεργατική και μας γυρίζει σε άλλες εποχές και ότι ο αγώνας των εργατών καθαριότητας είναι δίκαιος. Ο χώρος ταφής των απορριμμάτων δεν είναι δυνατόν να λειτουργήσει σωστά, επισημαίνεται, δίχως τους 55 εργάτες,
και η μόνη λύση είναι η επαναπρόσληψή τους. Διαφορετικά ευθύνεται η κυβέρνηση και η διοίκηση του Συνδέσμου Δήμων και Κοινοτήτων και όχι οι εργαζόμενοι.
 ΕΡΩΤΗΣΕΙΣ στον ΓΙΩΡΓΟ ΧΑΡΔΑ, πρόεδρο του Συλλόγου Εργαζομένων του Ενιαίου Συνδέσμου Δήμων και Κοινοτήτων του νομού Αττικής: 
 Αποφασίσατε να κλείσετε τη χωματερή τη στιγμή που το Λεκανοπέδιο δοκιμάζεται από έναν από τους χειρότερους καύσωνες των τελευταίων ετών προβάλλοντας σε 5 εκατομμύρια ανθρώπους και τον εφιάλτη των σκουπιδιών...
 ΑΠ. Σε αυτήν την απόφαση οδηγηθήκαμε μετά την αδιάλλακτη στάση της διοίκησης του Συνδέσμου. Απολύουν 55 συναδέλφους μας, δεν είναι δυνατόν να μην αντιδράσουμε...
 *Και η αντίδραση είναι να κλείσετε τη χωματερή εν μέσω καύσωνα; Ακόμα και αν δεχτούμε πως έχετε δίκαιο, είναι υπεύθυνη συνδικαλιστικά μια τέτοια απόφαση; 
 ΑΠ. Και είναι υπεύθυνο πολιτικά αυτό που γίνεται; Εν μέσω καύσωνα, μονομερώς και αιφνιδίως να απολύονται συνάδελφοι; 
 *Μου απαντάτε με ερώτηση; Θα ήθελα μια απάντηση στο ερώτημα που έθεσα...
 ΑΠ. Δεν απαντάω με ερώτηση, θέλω όμως να σας υπογραμμίσω ότι ανεύθυνοι δεν είμαστε εμείς, ανεύθυνα μας αντιμετωπίζουν εκείνοι, οδηγώντας τα πράγματα στα άκρα. Αν μας αντιμετώπιζαν υπεύθυνα, δεν θα απέλυαν τους συναδέλφους εν μέσω καύσωνα.
 *Δεν θα μπορούσατε να το αφήσετε μετά τον καύσωνα; 
 ΑΠ. Εμείς είπαμε πως θα μπορούσε να υπάρξει ένα μορατόριουμ να ανοίξει ένας διάλογος...
 *Δεν το κάνατε πράξη όμως αυτό που λέτε...
 ΑΠ. Και να έρθουμε μετά τον καύσωνα να ζητάμε τι, όταν τα πράγματα για τους εργαζομένους θα είναι τετελεσμένα; Γι' αυτό σας είπα, μας οδήγησαν εκεί, άλλοι
 *Κάτω όμως από τις συνθήκες των 45 βαθμών διακυβεύεται ένα αγαθό -η δημόσια υγεία- που είναι πάνω από συνδικαλιστικές και άλλες διεκδικήσεις...
 ΑΠ. Κι εμείς δεν θεωρούμε ότι είναι η καλύτερη περίοδος για κινητοποιήσεις, γι' αυτό και αρχίσαμε με στάσεις εργασίας και όχι με το οριστικό κλείσιμο της χωματερής για να μπορέσουμε να πάμε σε ένα διαλογο. Η πολιτική επιστράτευση όμως δεν αφήνει περιθώρια διαλόγου, δείχνει αδιαλλαξία και μας πηγαίνει σε άλλες εποχές.
 *Μα έχουν δημιουργηθεί ήδη προβλήματα με τις στάσεις εργασίας και αντιλαμβάνεστε τι θα γίνει από τη Δευτέρα...
 ΑΠ. Αυτή τη στιγμή δηλώνω υπεύθυνα ότι δεν υπάρχει πρόβλημα, έχει περάσει το 90% των απορριμματοφόρων οχημάτων παρά τη στάση εργασίας. Κάποιοι διογκώνουν το πρόβλημα ηθελημένα, δεν υφίσταται όμως ζήτημα σκουπιδιών...
 *Ακόμα κι έτσι να είναι αυτή τη στιγμή, το επόμενο 48ωρο θα υπάρξει.Υπάρχει, λοιπόν, η απειλή των σκουπιδιών άμεσα...
 ΑΠ. Ας σκεφθούν όλοι τις ευθύνες τους. Εμείς παίζουμε το ψωμί μας, έχουμε έννομο συμφέρον να αγωνιστούμε, να υπερασπίσουμε το μεροκάματο, οι εργαζόμενοι
 * Αυτοί οι 52 έχουν προσληφθεί με 4μηνες συμβάσεις κι ο νόμος επιβάλλει να απομακρυνθούν. Τι θα μπορούσε ρεαλιστικά να γίνει; 
 ΑΠ. Εχουν προσληφθεί πράγματι με 4μηνες συμβάσεις από το Μάιο έως το Σεπτέμβριο. Γιατί, λοιπόν, τους απολύουν τώρα; Εχουν δικαίωμα στο μεροκάματο, έχουν υπογράψει συμβάσεις και τώρα τους πετάνε στο δρόμο...
 Και κάτι άλλο: ποιος θα κάνει τη δουλειά αυτών των ανθρώπων, τώρα που υπάρχουν
 *Εχουν όμως ήδη προσληφθεί 35 υπάλληλοι μόνιμοι για να καλύψουν αυτές τις ανάγκες, έτσι δεν είναι; 
 ΑΠ. Και επειδή πήραν αυτούς, πρέπει να αδικήσουν τους άλλους; Υπάρχουν άνθρωποι που δουλεύουν 20 και 22 μήνες, θα τους πετάξουν στο δρόμο; Κι εμείς δεν δικαιούμαστε ούτε να αντιδράσουμε ούτε να υπερασπίσουμε τους εαυτούς μας και τη δουλειά μας; Εμείς λέμε όχι και αγωνιζόμαστε...
 ΑΠ. Εμείς αυτό θέλαμε, γι' αυτό αρχίσαμε και με τις στάσεις εργασίας. Ομως η πολιτική επιστράτευση αποκλείει το διάλογο...
 *Θα συνεχίσετε την απεργία και μετά την επιστράτευση; 
 ΑΠ. Μέχρι τώρα δεν έχει επιδοθεί ούτε ένα ειδοποιητήριο. Μόλις τα λάβουμε, θα κάνουμε γενική συνέλευση και ό,τι αποφασίσουν οι εργαζόμενοι...
 ΥΣΤΕΡΟΓΡΑΦΟ ΔΙΑΒΟΛΟΥ: Ας προσευχηθούμε στον Ιησού του συνδικαλισμού...
 * Η πολιτική επιστράτευση είναι μια σκληρή -τουλάχιστον- απάντηση για να αντιμετωπίσει μια κυβέρνηση τις κινητοποιήσεις των εργαζομένων. Γιατί καταφύγατε ευθύς εξ αρχής σε αυτήν; 
 ΑΠ.: Η πολιτική επιστράτευση είναι πράγματι το τελευταίο μέτρο για να απαντήσει κανείς σε κινητοποιήσεις εργαζομένων...
 AΠ.: Ετσι έπρεπε, ακριβώς επειδή ήταν ανάγκη να προστατέψουμε τα συμφέροντα της δημόσιας υγιεινής. Μάθαμε αιφνιδίως για τις κινητοποιήσεις των εργαζομένων
και επειδή τα προβλήματα κάτω από τέτοιες κλιματολογικές συνθήκες σωρεύονται επικίνδυνα, έπρεπε να δράσουμε άμεσα, δεν έπρεπε να αφήσουμε πρώτα να διαμορφωθεί και μετά να το αντιμετωπίσουμε. Και βέβαια, μεγάλη σημασία έχουν και τα αίτια που οδήγησαν τους εργαζομένους στο κλείσιμο της χωματερής.
 * Απολύονται ορισμένοι συνάδελφοί τους και υπερασπίζουν με την απεργία τους το
 ΑΠ.: Ακούστε, πρόκειται για 52 άτομα τα οποία είχαν προσληφθεί στην καθαριότητα με τετράμηνες συμβάσεις. Τώρα, λοιπόν, αυτές οι συμβάσεις λήγουν. Δεν μπορεί να γίνει τίποτα άλλο, παρά αυτοί οι άνθρωποι να φύγουν, όπως έφυγαν
και άλλα 2.500 άτομα με τις ίδιες συμβάσεις που είχαν προσληφθεί στους δήμους σε άλλες υπηρεσίες.
 * Δεν υπάρχουν όμως έκτακτες ανάγκες στην καθαριότητα, που καθιστούν την παρουσία αυτών των ανθρώπων απαραίτητη; 
 ΑΠ.: Υπάρχουν, γι' αυτό και ο Σύνδεσμος προχώρησε στην αντιμετώπιση αυτού του πρβλήματος με την πρόσληψη μόνιμου προσωπικού. Ηδη έχει ολοκληρωθεί όλη η διαδικασία της πρόσληψης μέσω ΑΣΕΠ και έχουν ειδοποιηθεί να προσέλθουν 35 άτομα, που θα απασχοληθούν στον τομέα της καθαριότητας. Αυτή ήταν μια διαδικασία που είχε δρομολογηθεί από καιρό για να μην υπάρξουν προβλήματα. Οι 52 φεύγουν φυσιολογικά, αφού οι συμβάσεις τους λήγουν, δεν μπορεί να γίνει αλλιώς.Τι να κάνουμε, να κρατήσουμε και τους 52 και τους 35 και ποιος θα πληρώσει όλους αυτούς τους μισθούς; Φυσικά ο δημότης που πληρώνει τα τέλη...
 * Φαντάζεστε όμως την πικρία των εργαζομένων που δούλεψαν για λίγο καιρό και τώρα είναι αναγκασμένοι να βγουν και πάλι στην ανεργία; 
 ΑΠ.: Αυτό είναι σε ένα βαθμό ανθρώπινο, το καταλαβαίνω, όμως δεν έχει λογική, γιατί αυτοί οι άνθρωποι όταν προσλήφθηκαν με τις 4μηνες συμβάσεις γνώριζαν ότι
η εργασία τους θα κρατήσει τέσσερις μήνες, δεν ήταν κανένας ασυνεπής μαζί τους
 * Θα μπορούσε, όμως, να προσλάβετε αυτούς τους 35 μεταξύ αυτών που ήδη εργάζονται και έχουν αποκτήσει και εμπειρία.
 ΑΠ.: Ακούστε, όπως σας είπα, οι προσλήψεις έγιναν μέσω ΑΣΕΠ, ενώ οι προσλήψεις
στις τετράμηνες συμβάσεις έγιναν με συνοπτικές διαδικασίες. Φαντάζομαι ότι κάποιοι που ήδη εργάζονταν έκαναν αιτήσεις για να προσληφθούν μόνιμα. Οσοι προσλήφθηκαν πληρούν τα κριτήρια και κέρδισαν τη θέση τους αξιοκρατικά.
 * Υπάρχει περίπτωση το υπουργείο να ξανασυζητήσει με τους εργαζομένους το πρόβλημα της απομάκρυνσης των συναδέλφων τους; 
 ΑΠ.: Σε καμιά περίπτωση, ήδη τα αστυνομικά τμήματα παραλαμβάνουν τα ειδοποιητήρια για να τα προωθήσουν. Δεν υπάρχει κανένα περιθώριο γιατί τα πράγματα είναι εντελώς ξεκάθαρα.
 * Τότε γιατί εσείς προχθές τους καλέσατε να λύσουν την απεργία και να προσέλθουν σε διάλογο; Αφού δεν πρόκειται να υπάρξει διαφοροποίηση, τι θα είχαν να περιμένουν και οι εργαζόμενοι από το διάλογο; 
 ΑΠ.: Οταν κάναμε τις πρώτες δηλώσεις, ειλικρινά δεν ξέραμε ακριβώς τι συμβαίνει. Μάθαμε για απεργιακές κινητοποιήσεις με ανακοίνωσή τους που δεν απευθυνόταν προς το υπουργείο, αλλά προς τρίτους προχθές το μεσημέρι. Δεν μας ενημέρωσαν καν και εμείς βρεθήκαμε στην ανάγκη να αντιμετωπίσουμε άμεσα στον τεράστιο κίνδυνο που είδαμε να διαγράφεται για τη δημόσια υγεία με σωρούς σκουπιδιών και υψηλές θερμοκρασίες. Το Σαββατοκύριακο η κατάσταση θα ήταν πολύ
σοβαρή, ακριβώς επειδή μιλούν και για 48ωρες απεργίες. Εφτασαν στο σημείο να δηλώνουν ότι απομακρύνονται εργαζόμενοι που δούλευαν στην καθαριότητα δύο και τρία χρόνια. Επρεπε να το ελέγξω προσωπικά και αυτό για να ανακαλύψω ότι δεν είναι αλήθεια...
 ΥΣΤΕΡΟΓΡΑΦΟ ΔΙΑΒΟΛΟΥ: Αλήθεια είναι η φρίκη καύσωνα και σκουπιδιών που ζούμε.... Θεέ μου, συγχώρα με...
