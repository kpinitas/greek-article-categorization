Ποσοστό από το «Πάμε Στοίχημα» για λογαριασμό των ομάδων της Α  Εθνικής ζήτησε χθες ο πρόεδρος της ΕΠΑΕ Βίκτωρας Μητρόπουλος από τον υφυπουργό Αθλητισμού Γιώργο Φλωρίδη.
 Το αίτημα μοιάζει εκ πρώτης όψεως... παράλογο, αφού από τα κουπόνια του στοιχήματος έχουν αποκλειστεί για λόγους αξιοπιστίας του παιχνιδιού, τα ματς των ελληνικών ποδοσφαιρικών πρωτάθλημάτων. Ομως ο κ. Μητρόπουλος το βάζει σε διαπραγμάτευση, ελπίζοντας προφανώς σε αύξηση του ποσοστού από το ΠΡΟ-ΠΟ ή σε κάποια άλλα κέρδη. Tαυτόχρονα δέχεται να συζητήσει και το ενδεχόμενο να περιλαμβάνονται στα κουπόνια, παιχνίδια ελληνικής Α  Εθνικής, κάτι όμως που μόνο σαν ανέκδοτο αντιμετωπίζεται αυτήν τη στιγμή από πλευρά υπουργείου.
 Την ίδια στιγμή φάινεται να ξεφουσκώνει προσωρινά και η κόντρα του υφυπουργού με τον κ. Μητρόπουλο, για το θέμα του 1, 3 δισ. δραχμών που κατηγορείται ότι πήρε παράνομα η ΕΠΑΕ την εποχή του Ανδρέα Φούρα για την ανακατασκευή των γηπέδων.
 Αιτία, μια πρόσκληση που έφτασε χθες το πρωί από τον κ. Φλωρίδη στο γραφείο του κ. Μητρόπουλου, με την οποία του ζητάει να πάρει μέρος στη σύσκεψη της προσεχούς Πέμπτης, μαζί με όλους τους προέδρους των ομάδων της Α  Εθνικής, και
 Ο πρόεδρος της ΕΠΑΕ θεώρησε κίνηση καλής θέλησης την πρόσκληση Φλωρίδη, επανέλαβε βέβαια ότι οι δηλώσεις του υφυπουργού για το θέμα των οικονομικών ενισχύσεων ήσαν «ατυχείς», αλλά γενικά έριξε τους τόνους, παίρνοντας την ευθύνη για την εξεύρεση των χρημάτων: «Χρειάζεται θεσμική αντιμετώπιση του θέματος των αθλητικών εγκαταστάσεων. Για τις επισκευές των γηπέδων, το κοντέρ έχει γράψει μέχρι τώρα 4, 2 δισ. Κι όταν η πολιτεία δίνει 9 δισ. για γήπεδα τένις, θα πρέπει να ξέρει πως μ' αυτά τα λεφτά θα φτιάχνονταν στην εντέλεια όλα της γήπεδα της Α  και της Β  Εθνικής».
 Και κατέληξε: «Δεν υπάρχει γήπεδο που να μη γίνονται αυτή τη στιγμή έργα. Εμάς
η πολιτεία δεν μας κάνει δώρα. Εμείς της κάνουμε δώρα».
 Ο πρόεδρος της ΕΠΑΕ ανακοίνωσε επίσης την απόφαση για σταδιακή μείωση των μη κοινοτικών ποδοσφαιριστών, που θα μπορούν να παίζουν σε κάθε ομάδα Α  Εθνικής από 6 σε 4. Βέβαια, για τη σεζόν που ξεκινάει, όλες οι ομάδες θα μπορέσουν να κρατήσουν τους παίκτες με τους οποίους έχουν υπογράψει συμβόλαια, καθώς η μείωση θα ξεκινήσει από την επόμενη περίοδο.
