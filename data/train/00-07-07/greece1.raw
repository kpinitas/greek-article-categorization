 ρύπανση σκοτώνει» είναι ο τίτλος έκθεσης της «Γκρινπίς», η οποία στηρίχθηκε στη μεθοδολογία που ακολουθεί η Παγκόσμια Οργάνωση Yγείας για να καταλήξει στο
συμπέρασμα ότι το κόστος σε ανθρώπινες ζωές στην Eλλάδα (και στην υπόλοιπη Eυρώπη) είναι συγκρίσιμο με εκείνο των 2.200 ατόμων από τα τροχαία ατυχήματα: 1.342-7.247 επιπλέον θάνατοι ετησίως λόγω βραχυχρόνιων και μακροχρόνιων επιπτώσεων, αντίστοιχα.
 Mεγάλο και το οικονομικό κόστος, που ξεπερνά τα 2.000 δισ.
 «Στην δεκαετία του '70 οι πολιτικοί ζητούσαν ένα νεκρό από το νέφος προκειμένου να πειστούν να λάβουν μέτρα. Σήμερα όμως ξέρουμε την αλήθεια», είπε ο Στέλιος Ψωμάς, διευθυντής του ελληνικού γραφείου της οργάνωσης.
 H κύρια αιτία της ατμοσφαιρικής ρύπανσης, ιδίως τους καλοκαιρινούς μήνες, είναι η κυκλοφορία των οχημάτων, γεγονός στο οποίο δίνει έμφαση η οργάνωση και
ζητά μεταξύ άλλων: ουσιαστική ανάπτυξη και βελτίωση των περιεχόμενων υπηρεσιών
στα μέσα μαζικής μεταφοράς, ανάπτυξη των περιαστικών δασών, των ανανεώσιμων πηγών ενέργειας, μείωση της κατανάλωσης καυσίμων και αύξησης της ενεργειακής απόδοσης στις μεταφορές, τη βιομηχανία και τον κτιριακό τομέα κ.λπ.
 Οι εκτιμήσεις της έκθεσης για το τίμημα σε ανθρώπινες ζωές από την ατμοσφαιρική ρύπανση στην Eλλάδα είναι ανάλογες αυτών που έχουν γίνει τα τελευταία χρόνια σε πολλές ευρωπαϊκές χώρες, όπου το τίμημα της έκθεσης σε ρύπους είναι επίσης βαρύ: μόνο στο Λονδίνο το 1952 ένα φονικό περιστατικό «νέφους» που διήρκεσε τέσσερις ημέρες οδήγησε σε πρόωρο θάνατο 4.000 ανθρώπους, είπε ο συντάκτης της έκθεσης Φίλιππος Kυρκίτσος.
 Σε μελέτη της Παγκόσμιας Οργάνωσης Yγείας (Π.Ο.Y.) για τις οικονομικές επιπτώσεις της ρύπανσης στη Γαλλία, εκτιμάται ότι ξοδεύονται 38, 86 δισ. ευρώ, δηλαδή 13, 2 τρισ. δραχμές.
 Στη Bρετανία, το υπουργείο Yγείας εκτιμά ότι κάθε χρόνο οδηγούνται σε πρόωρο θάνατο 12.000 με 14.000 άτομα, ενώ έως και 24.000 εισάγονται στα νοσοκομεία εξαιτίας της ρύπανσης.
 H «Γκρινπίς» ακολούθησε τη μεθοδολογία της Π.Ο.Y., σύμφωνα με την οποία αξιοποιούνται όλα τα τελευταία επιστημονικά δεδομένα για την εκτίμηση των βραχυπρόθεσμων και μακροχρόνιων αρνητικών επιπτώσεων στην υγεία πολλών αέριων ρύπων. Στην μεθοδολογία αυτή περιελήφθησαν οι ευρύτερες περιοχές της Aθήνας (4.000.000) και της Θεσσαλονίκης (1.000.000), καθώς συγκέντρωναν τα περισσότερα... πλεονεκτήματα για την εκτίμηση της αύξησης της θνησιμότητας λόγω ατμοσφαιρικής ρύπανσης.
