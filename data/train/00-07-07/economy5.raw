Σε αναπροσαρμογή τιμών ή επέκταση του συστήματος αντικειμενικού προσδιορισμού της αξίας γης, για 74 περιοχές 17 νομών της χώρας που είναι εκτός σχεδίου πόλης ή οικισμών, προχώρησε το υπουργείο Οικονομικών. Η υψηλότερη τιμή (οικοπέδου) 22.000 δρχ. ανά τετραγωνικό μέτρο ορίστηκε στη Λευκάδα.
 Σύμφωνα με απόφαση του υφυπουργού Οικονομικών Απόστολου Φωτιάδη, η οποία ισχύει αναδρομικά από τις 29 Νοεμβρίου 1999 για το νομό Λάρισας και από τις 31
Δεκεμβρίου 1999 για τους υπόλοιπους νομούς, κρίθηκε αναγκαία η αναπροσαρμογή των τιμών σε ορισμένες περιοχές ή η επέκταση του συστήματος σε άλλες που δεν είχαν συμπεριληφθεί αρχικώς. Κι αυτό γιατί η αρμόδια επιτροπή του υπουργείου Οικονομικών έκρινε εκ των υστέρων πως ορισμένες περιοχές είναι ιδιαίτερης σημασίας, λόγω των συνθηκών περιβάλλοντος και θέας, της υποδομής, της συγκοινωνίας, της εμπορικότητας των δρόμων ή και του χαρακτηρισμού τους ως τουριστικές κ.λπ.
 Η απόφαση του υφυπουργού Οικονομικών προβλέπει νέες βασικές αξίες γης (ΑΒΑ) σε
16 περιοχές, εκ των οποίων η μικρότερη είναι 100 δρχ. ανά τετραγωνικό μέτρο στο Δήμο Σερβίων του νομού Κοζάνης και η υψηλότερη 4.000 δρχ. ανά τετραγωνικό μέτρο στο Δήμο Νάξου του ομώνυμου νησιού.
 Ακόμα, προβλέπονται αρχικές τιμές οικοπέδου σε άλλες 15 περιοχές, με χαμηλότερη 200 δρχ. ανά τετραγωνικό μέτρο σε πέντε περιοχές του νομού Ημαθείας
 (Ξεχασμένης, Μακροχωρίου, Αγ. Βαρβάρας, Ασωμάτων και Βέροιας) και υψηλότερη 22.000 δρχ. ανά τετραγωνικό μέτρο στο δημοτικό διαμέρισμα Απόλπαινης του Δήμου
 Τέλος, καθορίζονται τιμές σε 43 περιοχές, που βρίσκονται δίπλα στην εθνική ή στη θάλασσα. Η μικρότερη 50 δρχ. ανά τετραγωνικό μέτρο προβέπεται για τις περιοχές Δίλοφου και Κριού του νομού Εβρου, καθώς και Αχιλλείου και Βρυσίων της Λάρισας. Η υψηλότερη 9.000 δρχ. ανά τετραγωνικό μέτρο καθορίστηκε στην ανατολική περιοχή του Δήμου Καλαμάτας και συγκεκριμένα για τα πρώτα 100 μέτρα από τη θάλασσα.
