υποψηφιότητα της Τουρκίας στην Ευρωπαϊκή Ενωση διακυβεύεται από τη δικαστική απόφαση, που αφορά τον πρώην πρωθυπουργό Νετζμετίν Ερμπακάν, προειδοποίησε χθες ο πρόεδρος της Kοινοβουλευτικής Συνέλευσης του Συμβουλίου της Ευρώπης λόρδος Ράσελ Τζόνσον.
 «Η καταδίκη ενός γέρου ανθρώπου σε φυλάκιση για κάτι που είπε, είναι εσφαλμένη, θλιβερή και ανάξια μιας σύγχρονης ευρωπαϊκής κοινωνίας» τόνισε ο λόρδος Ράσελ Τζόνσον. Εξήγησε δε ότι η απόφαση του εφετείου «αντιβαίνει στις θεμελιώδεις αρχές του Συμβουλίου της Ευρώπης που αφορούν την ελευθερία έκφρασης και το δικαίωμα συνεταιρίζεσθαι, όρους απαραίτητους για τη λειτουργία
 Οι δηλώσεις του Ράσελ Τζόνσον επιβεβαιώνουν την εκτίμηση που διατύπωσαν ανωνύμως Ευρωπαίοι διπλωμάτες από την πρώτη στιγμή ότι η καταδίκη Ερμπακάν για
δηλώσεις του «που αμφισβητούν τον κοσμικό χαρακτήρα του κράτους», κατά το κατηγορητήριο, θα δημιουργήσουν αρνητικές εντυπώσεις σε μια εποχή που η Τουρκία με μεγάλη σπουδή προσπαθεί να δείξει καλά δείγματα γραφής στο δρόμο προς την ένταξή της στην Ε.Ε..
 Εν τω μεταξύ, το πρακτορείο «Ανατολή» μετέδωσε χθες ότι το τουρκικό ραδιοτηλεοπτικό συμβούλιο αποφάσισε τη διακοπή μετάδοσης του προγράμματος του δικτύου «ΑTV» για μία ημέρα. Αιτία, η μετάδοση από το κανάλι του διαγωνισμού μοντέλων της Ελίτ, στον οποίο συμμετείχαν κορίτσια 14-17 ετών. Το συμβούλιο έκρινε ότι μεταδίδοντας το διαγωνισμό, το κανάλι ενθάρρυνε τα κορίτσια να ονειρεύονται την εύκολη δημοσιότητα. Το ίδιο όργανο, που συχνά έχει επικριθεί για τις αποφάσεις του, λογόκρινε επίσης το δίκτυο «Ιντερ-Σταρ» για τη μετάδοση
επίδειξης μόδας κατά την οποία ένα μοντέλο «ξεντύθηκε τελείως». Το κανάλι τιμωρήθηκε με μία ημέρα διακοπή λειτουργίας. Ο παρουσιαστής της επίδειξης χλεύασε το συμβούλιο, υποστηρίζοντας ότι το κανάλι συμμορφώθηκε με τις αρχές της υπεύθυνης δημοσιογραφίας και σεβάστηκε «το δικαίωμα των εργένηδων στην ενημέρωση».
 Χθες και προχθές, η Τουρκία αντιμετώπισε σειρά εκδηλώσεων βίας, με κορυφαία τη
δολοφονία ενός άνδρα από μέλη της τουρκικής Χεσμπολάζ στο Ντιγρμπακίρ. Κάποιες
πληροφορίες λένε ότι το θύμα ήταν επίσης μέλος της ισλαμικής οργάνωσης και επρόκειτο για ξεκαθάρισμα λογαριασμών, άλλες ότι ήταν εφοριακός. Μία ημέρα νωρίτερα άγνωστοι μπήκαν σε λεωφορείο στην Κωνσταντινούπολη, με την απειλή όπλου έβγαλαν τον κόσμο έξω και έριξαν βόμβες μολότοφ. Σύμφωνα με το πρακτορείο «Ανατολή», οι δράστες κάλυψαν το λεωφορείο με πανό που έγραφε πολιτικό σύνθημα αριστερής οργάνωσης. 
