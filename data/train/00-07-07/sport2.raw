 Παναθηναϊκός έπαιξε καλό ποδόσφαιρο πέρυσι στηριζόμενος σ' έναν συγκεκριμένο κορμό παικτών. Καρδιά του κορμού ήταν ο Νίκος Λυμπερόπουλος, τον οποίο η πράσινη οικογένεια ήθελε να κρατήσει και τον κράτησε».
 Ο Αγγελος Φιλιππίδης, απόλυτα ικανοποιημένος από την έκβαση της υπόθεσης Λυμπερόπουλου, εκφράστηκε κολακευτικά για τον Ελληνα διεθνή άσο χθες στην Παιανία, στο περιθώριο της συνέντευξης-παρουσίασης του νέου χορηγού της ομάδας, της ηλεκτρονικής τράπεζας Winbank του Ομίλου Πειραιώς. Προχωρώντας μάλιστα παραπέρα, τόνισε πως «μετά το αίσιο τέλος της υπόθεσης μπήκαν οι βάσεις για το νέο Παναθηναϊκό».
 Τη Winbank εκπροσώπησε ο γενικός διευθυντής Βασίλης Τραπεζάνογλου, ο οποίος έκανε μια σύντομη ανάλυση των νέων ηλεκτρονικών υπηρεσιών (τραπεζικών συναλλαγών μέσω Ιντερνετ), πριν καταλήξει: 
 «Με χαρά υποστηρίζουμε την κανούργια προσπάθεια του Παναθηναϊκού να συνδέσει τη νέα του εποχή με το σύγχρονο μάνατζμεντ, προσδοκώντας στη βελτίωση της ποιότητας του ελληνικού ποδοσφαίρου».
 Οι οικονομικοί όροι της συμφωνίας είναι ιδιαιτέρως συμφέροντες για τον ΠΑΟ, που θα βάλει στο ταμείο του γύρω στα 400 εκατομμύρια περίπου δραχμές (αύξηση 16% συγκριτικά με πέρυσι, οπότε χορηγός ήταν η Μότορ-Οϊλ).
 Εκτός του κύριου χορηγού, της Winbank, θα υπάρξουν και οι «αργυροί υποστηρικτές», εταιρείες δηλαδή που με 80 εκατομμύρια εκάστη θα μπορεί να διαφημίζεται μέσω του Παναθηναϊκού.
 Πρόταση από ευρωπαϊκό σύλλογο έχει ο Γκαλέτο, τον οποίο ο Παναθηναϊκός θέλει να πουλήσει. Τις αμέσως προσεχείς ημέρες αναμένονται εξελίξεις. Ερωτηματικό αποτελεί και ο Ισλανδός Σίγκουρτσον, που δεν περιλαμβάνεται στα πλάνα του Αγγελου Αναστασιάδη.
 Οι περιπτώσεις των δύο παικτών είναι άμεσης προτεραιότητας για τη διοίκηση του
Παναθηναϊκού. Το ενδεχόμενο να γίνει μία ακόμη μεταγραφή (παίκτη-εργαλείου, κατά την προσφιλή έκφραση του Αναστασιάδη) απομακρύνεται προς το παρόν, επειδή
 Από 130.000 δρχ. (θύρα 13-άνω διάζωμα) το φθηνότερο έως ένα εκατομμύριο (Χρυσή
θύρα 3Ε VIP) το ακριβότερο τιμώνται τα εισιτήρια διαρκείας που τέθηκαν στη διάθεση των φιλάθλων από χθες. Ενδιάμεσα υπάρχουν εισιτήρια των 500.000 δρχ. (Ασημένια θύρα 3Α Ρ, Ρ2) και των 250.000 (θύρες 2, 4, 11). Δικαίωμα προτεραιότητας έχουν μέχρι τις 15 Ιουλίου οι παλιοί κάτοχοι διαρκείας. Στην αγορά τεσσάρων εισιτηρίων διαρκείας (όχι των 130.000 δρχ.) θα δίνεται επιπλέον
ένα ως δώρο. Η πληρωμή μπορεί να γίνει μετρητοίς, με εννέα άτοκες μηνιαίες δόσεις μέσω της Παναθηναϊκός Visa, με έξι άτοκες μηνιαίες δόσεις μέσω των υπολοίπων πιστωτικών καρτών Visa, με έξι άτοκες μηνιαίες δόσεις μέσω της Mastercard των τραπεζών Χίος, Μακεδονίας-Θράκης. Η πληρωμή των φθηνών διαρκείας των 130.000 δρχ. θα γίνεται μόνο μετρητοίς.
 Σήμερα θα ανακοινωθεί το πρόγραμμα των φιλικών αγώνων του Παναθηναϊκού.
 - Τον Γρηγόρη Γεωργάτο στέλνουν στον Παναθηναϊκό διάφοροι...μάνατζερ, ενώ η «Γκατζέτα ντέλο Σπορτ» έγραψε χθες για την επιθυμία του παίκτη της Ιντερ να επιστρέψει στα πάτρια εδάφη, χωρίς να αναφέρει ομάδα. Από τον επίσημο ΠΑΟ δεν έχει εκδηλωθεί μέχρι στιγμής ενδιαφέρον.
 - Στον ελληνικό στρατό κλήθηκαν να υπηρετήσουν, όπως όλοι οι Ελληνες οι Βαζέχα, Βάντσικ, που έχουν αποκτήσει την ελληνική ιθαγένεια. Η θητεία τους είναι εξαγοράσιμη και τα χρήματα θα καταβάλει ο ΠΑΟ.
 -Δικαιώθηκε από το Συμβούλιο Επικρατείας και παραμένει στο πόστο του (πρόεδρος του ερασιτέχνη ΠΑΟ) ο Θόδωρος Αλούπης, που είχε εκπέσει του αξιώματος με διαπιστωτική πράξη της ΓΓΑ, ύστερα από καταγγελία μελών του «τριφυλλιού» περί ασυμβιβάστου, σύμφωνα με το νέο αθλητικό νόμο. Ο κ. Αλούπης μετείχε στο προηγούμενο ΔΣ της ΠΑΕ Παναθηναϊκός.
