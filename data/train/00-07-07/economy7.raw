  Σε έκθεση του διεθνούς οργανισμού που δόθηκε στη δημοσιότητα χθες, επισημαίνονται οι πολύ καλές επιδόσεις της Γαλλίας στην καταπολέμηση της μαζικής ανεργίας, αλλά και οι κίνδυνοι υπερθέρμανσης της γαλλικής μηχανής. Δεν
γίνεται πάντως καμία μνεία στην εφαρμογή του αμφιλεγόμενου μέτρου του 35ώρου.
 Ο ΟΟΣΑ προβλέπει ότι η οικονομική ανάπτυξη της Γαλλίας θα αυξηθεί κατά 3, 7% φέτος και κατά 2, 9% το 2001, εντός των προβλέψεων της κυβέρνησης. Προβλέπει ακόμη μικρή αλλά ελεγχόμενη αύξηση του πληθωρισμού στο 1% και 1, 6% αντίστοιχα.
 «Η Γαλλία δεν είχε τόσο ευνοϊκή οικονομική κατάσταση εδώ και 10 χρόνια», τονίζει ο ΟΟΣΑ, επισημαίνοντας ότι η ανάπτυξη οφείλεται στην ισχυρή εσωτερική καταναλωτική ζήτηση και τις εξαγωγές.
 Η γαλλική οικονομία εισέρχεται στο πέμπτο συνεχές έτος ανάπτυξης το 2001, αλλά
 Ο διεθνής οργανισμός αποδίδει τις επιτυχίες αυτές, στις διαρθρωτικές μεταρρυθμίσεις, που εφαρμόστηκαν στις αρχές της δεκαετίας του '90. Η μετριοπαθής εισοδηματική πολιτική, η μείωση των ασφαλιστικών εισφορών για τους
ανειδίκευτους και η μεγαλύτερη ευελιξία στις εργασιακές σχέσεις, βοήθησαν στη σημαντική αύξηση της απασχόλησης, υποστηρίζει ο ΟΟΣΑ.
 Οι ιδιωτικοποιήσεις, η μεγαλύτερη αποτελεσματικότητα των χρηματοοικονομικών αγορών, μετά την καθιέρωση του ευρώ, καθώς και οι μεταρρυθμίσεις στις κεφαλαιαγορές, συνέβαλλαν επίσης, στους υψηλούς ρυθμούς ανάπτυξης και τη σημαντική μείωση της ανεργίας, μέσα σε τρία χρόνια.
 Η ανάπτυξη στη δεύτερη σε μέγεθος οικονομία στην Ευρώπη, έχει ξεπεράσει αυτήν της Γερμανίας και της Ιταλίας, παρ' όλο που και οι χώρες αυτές, αναμένεται πολύ σύντομα να επιβιβαστούν στο τρένο υψηλότερων ρυθμών.
 Οπως ωστόσο επισημαίνει ο ΟΟΣΑ, η Γαλλία είχε μείνει πίσω στις αρχές της δεκαετίας του '90, σε σχέση με τους εταίρους της, με ρυθμούς ανάπτυξης που έφθαναν μόλις το 1% και οι οποίοι τριπλασιάστηκαν και έφθασαν το 3% μέσο όρο μεταξύ 1997-1999.
 Οι θετικές επισημάνσεις του ΟΟΣΑ συνέπεσαν με τη δημοσιοποίηση μιας ακόμη έκθεσης, της υπηρεσίας γενικού σχεδιασμού (Commissariat General du Plan) της γαλλικής κυβέρνησης, στην οποία επισημαίνεται, ότι η Γαλλία βρίσκεται πρώτη φορά κοντά στο στόχο «πλήρους απασχόλησης».
 «Η αύξηση στο ποσοστό ανάπτυξης, σε συνδυασμό με την άφιξη στην αγορά εργασίας
μικρότερου αριθμού και καλύτερα εκπαιδευμένων εργαζομένων, προσφέρει μία αξιόπιστη προοπτική για την επιστροφή στην πλήρη απασχόληση», τονίζεται στην έκθεση.
 Η ανεργία στη Γαλλία από το 12, 7% που ήταν στα μέσα του 1997, όταν ανέλαβαν οι
σοσιαλιστές τη διακυβέρνηση, παρουσιάζει συνεχή μείωση και έφθασε στο 9, 8% το Μάιο. H Γαλλία υπέφερε για χρόνια, από υψηλά ποσοστά χρόνιας ανεργίας.
 Πάντως παρά τα εύσημα ο ΟΟΣΑ δεν παραλείπει να προβεί σε παραινέσεις, προτρέποντας τη Γαλλία να υιοθετήσει περισσότερες μεταρρυθμίσεις, όπως η απελευθέρωση της αγοράς ενέργειας, των μεταφορών και των ταχυδρομείων, ώστε να
απολαύσει, όπως λέει η έκθεση, τα οφέλη που αποκόμισε από την απελευθέρωση του
 Tην καλεί ακόμη, να επιταχύνει τη διαδικασία ιδιωτικοποίησης των κρατικών επιχειρήσεων.
