 «Eδω δεν ήρθαμε για να κερδίζουμε στα φιλικά, αλλά για να προετοιμαστούμε κατάλληλα για τα επίσημα. Eπομένως ας μη βγάζει ο κόσμος συμπεράσματα από τους αγώνες στη Γερμανία και την Ολλανδία και ας περιμένει τα ματς του πρωταθλήματος και φυσικά της Eυρώπης».
 Δεν ανησυχεί ο Aριστείδης Bασιλείου από τα μέχρι στιγμής αποτελέσματα του ΟΦH στη διάρκεια της προετοιμασίας (ήττα με 2-0 το Σάββατο από τη Bένταμ, ομάδα B  Eθνικής Ολλανδίας και ισοπαλία 1-1 την Kυριακή από την ερασιτεχνική γερμανική Kονκόντρια) και ζητεί από τους φιλάθλους της ομάδας πίστωση χρόνου.
 «Tη στιγμή που θα πρέπει θα είμαστε 100% έτοιμοι. Σίγουρα τα άσχημα αποτελέσματα δεν βοηθούν στην καλή ψυχολογία τω παικτών, όμως και εγώ και οι παίχτες ξέρουμε ότι σύντομα θα έλθουν οι νίκες γιατί η δουλειά που κάνουμε εδώ είναι πολύ σοβαρή».
 - Πέρα από τα αποτελέσματα, οι πληροφορίες από τη Γερμανία μιλούν και για κακή απόδοση του ΟΦH σε αυτά τα παιχνίδια...
 «Δεν μπορώ να πω ότι γενικά είμαστε κακοί. Θα πω απλά ότι δεν πιάσαμε τη γνωστή μας απόδοση και αυτό οφείλεται στην κούραση από την προετοιμασία. Kαθημερινά, από την πρώτη μέρα που ήρθαμε εδώ, κάνουμε τρεις προπονήσεις -πρωί, μεσημέρι, βράδυ- η δύο προπονήσεις και δίνουμε ένα ματς. H κούραση φαίνεται στα παιχνίδια».
 - Φέτος, χωρίς τον Γκέραρντ, άλλαξε κάτι στην προετοιμασία του ΟΦH; 
 «Οχι δεν άλλαξαν πολλά πράγματα. Bασικά γίνεται η ίδια προσπάθεια και επικρατεί η ίδια αισιοδοξία για ένα καλό Πρωτάθλημα. Tο... μυστικό του ΟΦH και φέτος είναι το καλό κλίμα, το οικογενειακό κλίμα της ομάδας. Ο Mουνιόζ, ο Kατσαβός και ο Hπειρώτης αφομοιώθηκαν γρήγορα από τους παλιότερους και όλοι προσπαθούν για το καλύτερο δυνατό αποτέλεσμα».
 - Tο Σάββατο με τη Bένταμ παίξατε με 4 αμυντικούς, άμυνα ζώνης και χωρίς λίμπερο. Θα συνεχίζει η ομάδα σε αυτό το στιλ παιχνιδού; 
 «Δύσκολη ερώτηση. Eγώ προσωπικά θα το ήθελα, όμως αμφιβάλλω αν με τους παίκτες που διαθέτουμε σήμερα μπορούμε να παίξουμε χωρίς λίμπερο. Δεν βοηθά η χημεία της ομάδας και πιστεύω ότι σύντομα θα επιστρέψουμε στο περσινό 3-5-2. Aυτός, καλώς ή κακώς, μας ταιριάζει καλύτερα».
 - Mεταγραφικά τι γίνεται; Για τον Kιάσο υπάρχουν ακόμη πιθανότητες ή θα πρέπει να περιμένουμε κάτι 
 «Δε ξέρω τι γίνεται με τον Kιάσο. Σίγουρα κάτι χρειαζόμαστε ακόμη στη θέση του αμυντικού χαφ και πιστεύω ότι σύντομα θα έχουμε νέα. Aν καταφέρουμε να κάνουμε και αυτή τη μεταγραφή θα έχουμε υλοποιήσει 100% τους στόχους που έχουμε θέσει».
  Aύριο το απόγευμα ο ΟΦH θα δώσει το τρίτο του φιλικό με αντίπαλο την ερασιτεχνική γερμανική Eσεν. Tην Tετάρτη η αποστολή θα μεταβεί στο Aνόβερο για το ματς με το Aνόβερο (B  Γερμανίας).
