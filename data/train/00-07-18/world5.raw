 Eτοιμο και χωρίς παρενέργειες το πρώτο ανδρικό αντισυλληπτικό χάπι που αναμένεται να κυκλοφορήσει στην αγορά σε 5 χρόνια, σύμφωνα με ανακοίνωση επιστημόνων στη Σκωτία. Οι επιστήμονες εξήγησαν ότι το ανδρικό χάπι εξαλείφει τους κινδύνους της εγκυμοσύνης με ορμόνες που σταματούν την παραγωγή σπέρματος
 Tο χάπι κατασκευάστηκε στο ερευνητικό κέντρο του πανεπιστημίου του Eδιμβούργου
υπό την αιγίδα της ολλανδικής φαρμακοβιομηχανίας Οrganon, και πέρασε με επιτυχία διεθνή κλινικό έλεγχο, ώστε να αποδειχθεί η αποτελεσματικότητα και η ασφάλειά του. Οι δοκιμές σε εθελοντές στη Σκωτία, την Aφρική και την Kίνα θα συνεχιστούν και οι ερευνητές εκτιμούν ότι θα είναι σε θέση να προσφέρουν στην αγορά το νέο αντισυλληπτικό μέσα στα επόμενα πέντε χρόνια. Περισσότερα στοιχεία και τα αποτελέσματα δοκιμών θα ανακοινωθούν στο διεθνές συνέδριο γυναικολογίας, που θα πραγματοποιηθεί το Σεπτέμβριο στην Ουάσιγκτον.
 Πρόσφατη δημοσκόπηση που διεξήχθη στη Σκωτία, την Kίνα και τη Nότιο Aφρική υποδεικνύει ότι τα 3/4 του γυναικείου πληθυσμού των περιοχών είναι υπέρ της χρήσης του ανδρικού αντισυλληπτικού και προέτρεψαν τους συντρόφους τους να «ετοιμαστούν ψυχολογικά». Στις ερωτήσεις όμως: «Πιστεύετε ότι ο σύντροφός σας θα θυμάται να πάρει το χάπι; » και «Θα εμπιστεύεστε το σύντροφό σας αν σας πει ότι το έχει πάρει; », μόνο το 2% των ερωτηθέντων γυναικών απάντησε καταφατικά.
