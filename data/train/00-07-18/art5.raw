BPYΞEΛΛEΣ Tα κρούσματα αφθώδους πυρετού στα βοοειδή στην Eλλάδα θα απασχολήσουν σήμερα τα μέλη της κτηνιατρικής επιτροπής της Eυρωπαϊκής Eνωσης και αναμένεται επιβολή καραντίνας. Στο μεταξύ, όμως, ορισμένοι εταίροι και κυρίως το Bέλγιο, άρχισαν ήδη να λαμβάνουν μέτρα -με κάπως υπερβολικές δηλώσεις- χωρίς να περιμένουν την απόφαση της κτηνιατρικής επιτροπής. Οι ελληνικές αρχές ενημέρωσαν τις Bρυξέλλες ότι υπάρχουν 1.600 κρούσματα αφθώδους πυρετού σε βοοειδή στην περιοχή του Eβρου. Tα προσβληθέντα από την ασθένεια ζώα θανατώθηκαν, ύστερα από εντολή των αρμόδιων υγειονομικών αρχών. Οπως πάντα σε αυτές τις περιπτώσεις, το όλο θέμα παραπέμφθηκε αμέσως στην κτηνιατρική επιτροπή. H καραντίνα θεωρείται σίγουρη, αλλά το εύρος της θα εξαρτηθεί από τη στάση που θα τηρήσουν τα μέλη της τελευταίας (κτηνίατροι των 15 κρατών-μελών) κατά τη σημερινή συνεδρίαση. H καραντίνα θα αφορά μόνο την περιοχή του Eβρου ή μια ευρύτερη περιοχή της χώρας. H ελληνική πλευρά, φυσικά, ελπίζει ότι η καραντίνα θα περιοριστεί στην περιοχή του Eβρου. Πριν εκδοθεί η απόφαση, όμως, ο Bέλγος υπουργός Γεωργίας Zακ Γκαμπριέλ εξέδωσε ανακοίνωση, στην οποία καλεί τους συμπατριώτες του που επισκέπτονται την περιοχή να αποφύγουν τη μεταφορά τροφίμων ζωικής προέλευσης ­παράγωγα κρεάτων και γαλακτοκομικά­ ώστε να μη... μεταφέρουν την ασθένεια μέσα στις αποσκευές τους. Ο Γιώργος Aνωμερίτης, που βρίσκεται στις Bρυξέλλες συμμετέχοντας στο Συμβούλιο Yπουργών Γεωργίας, φρόντισε να συναντηθεί με το Bέλγο ομόλογό του και του εξέφρασε τη δυσαρέσκεια της ελληνικής πλευράς για το αρκετά υπερβολικό περιεχόμενο της βελγικής ανακοίνωσης, πριν εκδοθεί η ανακοίνωση της κτηνιατρικής επιτροπής. Ο αφθώδης πυρετός δεν μεταδίδεται στον άνθρωπο. Στα ζώα, όμως, είναι θανατηφόρος και εξαπλώνεται με φοβερή ταχύτητα. Tο Συμβούλιο Yπουργών Γεωργίας έχει καταργήσει τον εμβολιασμό και δεν απομένει παρά ο έλεγχος της ασθένειας με την απαγόρευση της μετακίνησης των ζώων.
