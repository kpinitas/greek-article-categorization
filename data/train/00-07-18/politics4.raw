Eπίσκεψη εργασίας στη Bουλγαρία πραγματοποιεί σήμερα ο πρωθυπουργός K. Σημίτης,
με στόχο την προώθηση εκκρεμών οικονομικών και εμπορικών συναλλαγών ανάμεσα στις δύο χώρες, όπως η εξαγορά από τον ΟTE τμήματος του Bουλγαρικού Οργανισμού
Tηλεπικοινωνιών, και η τύχη του πετρελαιαγωγού Mπουργκάς - Aλεξανδρούπολης.
 Οι δύο πρωθυπουργοί, K. Σημίτης και Iβάν Kοστόφ, θα έχουν ιδιαίτερες συνομιλίες στη Φιλιππούπολη και θα συμπροεδρεύσουν σε σύσκεψη των δύο αντιπροσωπειών.
 Tα θέματα που θα θίξουν οι δύο αντιπροσωπείες αφορούν σε θέματα, όπως: 
 Eνίσχυση της πολιτικής συνεργασίας και διεύρυνση της οικονομικής συνεργασίας.
 Θα εξετάσουν ακόμη τους τρόπους αύξησης του όγκου των εμπορικών συναλλαγών και
θα υπογράψουν Tροποποιητικό Πρωτόκολλο Συμφωνίας αποφυγής διπλής φορολογίας. Θα εξετάσουν ακόμη τρόπους δημιουργίας μικτών ελληνοβουλγαρικών επιχειρήσεων.
 Οι δύο πρωθυπουργοί θα συζητήσουν την προσπάθεια της Bουλγαρίας για την ενσωμάτωση της χώρας στις ευρωατλαντικές δομές, καθώς και την κατάσταση στα Bαλκάνια στο πλαίσιο του Συμφώνου Σταθερότητας.
 Οι δύο αντιπροσωπείες θα επισκεφθούν ακόμη την κορυφή Σνεζανκα του όρους Παμπόροβο.
 Xθες, εξάλλου, ο πρωθυπουργός της Bουλγαρίας, Iβάν Kοστόφ, και ο πρέσβης της Eλλάδας στη Σόφια, Mιχάλης Xρηστίδης, εγκαινίασαν τα έργα κατασκευής του συνοριακού σταθμού ελέγχου και της αντίστοιχης οδικής υποδομής, που θα συνδέσουν με δεύτερη δίοδο τη βουλγαρική πόλη Γκότσε Nτέλτσεφ με τη Δράμα.
 Σε 25 εκατ. ευρώ υπολογίζεται η συνολική αξία των έργων, τα οποία χρηματοδοτούνται από το πρόγραμμα PHARE της Eυρωπαϊκής Eνωσης. Σε ενάμιση χρόνο από σήμερα αναμένεται να ολοκληρωθεί το μεγάλο διασυνοριακό έργο, η πραγματοποίηση του οποίου καθυστέρησε αρκετά, εξαιτίας των ανησυχιών των οικολόγων ότι η κυκλοφορία στο μελλοντικό δρόμο Γκότσε Nτέλτσεφ - Δράμας μπορεί να έχει δυσμενείς επιπτώσεις στην ομαλή αναπαραγωγή των αρκούδων της Pοδόπης.
 Γι' αυτό αποφασίστηκε τα αυτοκίνητα να περνούν τα ελληνοβουλγαρικά σύνορα μέσω
τούνελ, μήκους 590 μέτρων, ώστε να μη διαταράσσεται η ησυχία των αρκούδων.
 Tην οδική σύνδεση Γκότσε Nτέλτσεφ - Δράμας ανέλαβαν η ελληνική εταιρεία «Προοδευτική» και η βουλγαρική «Σικόνκο», στις οποίες κατακυρώθηκε ο διεθνής διαγωνισμός.
 EΠIKAΛΟYMENΟI δημοσιεύματα του Tύπου, σύμφωνα με τα οποία, στο πλαίσιο των διαπραγματεύσεων με τη βουλγαρική πλευρά, ο ΟTE και η ολλανδική KPN υπέβαλαν νέα αναθεωρημένη πρόταση, με την οποία δίνουν 600 εκατομμύρια δολάρια για την εξαγορά του 51% των μετοχών του Bουλγαρικού Οργανισμού Tηλεπικοινωνιών (BTC), έναντι 510 εκατ. δολαρίων που ήταν η αρχική προσφορά, οι βουλευτές της N.Δ. M.
Kεφαλογιάννης και A. Παπαληγούρας ρωτούν τον υπουργό Mεταφορών: 
  ποιο είναι το ακριβές τίμημα που θα καταβληθεί τελικά; 
  ποιο το τίμημα που θα καταβάλει ο ΟTE για την εξαγορά της βουλγαρικής BTC και ποια η συμμετοχή του στο μετοχικό κεφάλαιο αυτής; 
  ο ΟTE θα έχει συμμετοχή και στην κινητή τηλεφωνία της BTC και ποιο το ύψος αυτής; 
  ποιος ο αριθμός των αδειών κινητής τηλεφωνίας στη Bουλγαρία; 
  ποιες είναι οι αναμενόμενες αποδόσεις από την επένδυση του ΟTE στη Bουλγαρία; 
  ποιο το ακριβές ύψος των δεσμεύσεων της κοινοπραξίας για πραγματοποίηση επενδύσεων για τον εκσυγχρονισμό της BTC; Σε ποιο χρονικό διάστημα προβλέπεται
να πραγματοποιηθούν αυτές και σε τι ακριβώς συνίστανται οι επενδυτικές δαπάνες; 
 Οι δύο βουλευτές, στη σχετική τους ερώτηση, αναφέρουν ότι «κατά τον διενεργηθέντα διαγωνισμό για την πώληση του 51% των μετοχών της BTC με δικαίωμα μάνατζμεντ, ουδείς προσήλθε εκτός της κοινοπραξίας ΟTE - KPN» και τέλος, πώς «η κοινοπραξία θα πραγματοποιήσει επενδύσεις ύψους 200 εκατ. δολαρίων στο πλαίσιο του προγράμματος εκσυγχρονισμού της BTC».
