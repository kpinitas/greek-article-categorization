Με ένα δεύτερο κατά σειρά ανοδικό ξέσπασμα κατά 1, 87%, που υποβοηθήθηκε από αυξημένο αγοραστικό ενδιαφέρον σε ολόκληρο το χρηματιστηριακό κορμό, η αγορά της οδού Σοφοκλέους κατέδειξε χθες ότι διαθέτει δυνάμεις.
 Mπορεί έτσι να κατοχυρώσει ως «βάση» τα επίπεδα των 4.000 μονάδων, επισφραγίζοντας ταυτόχρονα και το τέλος της πολύμηνης πτώσης που ξεκίνησε από τον περασμένο Σεπτέμβριο.
 Σκαλοπάτι για τα υψηλά κέρδη που κατέγραψε χθες η χρηματιστηριακή αγορά, με το
γενικό δείκτη να διαμορφώνεται στις 4.081, 52 μονάδες, στάθηκε ο σημαντικά αυξημένος τζίρος που μετά από 14 συνεδριάσεις ξεπέρασε τα 122 δισ. δρχ., έστω κι αν σ' αυτό συνέβαλαν και συναλλαγές μέσω πακέτων. Με συνολικά 44.000 εντολές αγορών σε σχέση με 3.000 εντολές πωλήσεων που καταχωρήθηκαν στο σύστημα, τα κέρδη της αγοράς έφτασαν κάποια στιγμή άνω του 2, 15%, διαμορφώνοντας το δείκτη μια ανάσα πριν από τις 4.100 μονάδες. Στα επίπεδα αυτά όμως εμφανίστηκαν περιορισμένου εύρους ρευστοποιήσεις οι οποίες ψαλίδισαν
οριακά την, ούτως ή άλλως, αξιόλογη επίδοση της αγοράς.
 Η σημαντική ωστόσο αύξηση της αξίας των συναλλαγών σε επίπεδα που μόλις λίγες ημέρες πριν προκαλούσαν «αυτόματες» ρευστοποιήσεις κατέδειξε, σύμφωνα με τους αναλυτές της αγοράς, ότι η ψυχολογία των επενδυτών σε ό,τι αφορά το μέλλον των
τιμών στο Χρηματιστήριο δείχνει να έχει μεταβληθεί σημαντικά.
 «Το επενδυτικό κοινό δείχνει πλέον πρόθυμο να τοποθετηθεί επιλεκτικά σε επίπεδα άνω των 4.000 μονάδων, πιστεύοντας ότι έχει περιθώρια να εξασφαλίσει στο μέλλον σημαντικές αποδόσεις, ενώ την ίδια στιγμή όσοι είναι πρόθυμοι να ρευστοποιήσουν διακρατούν τις μετοχές τους, προσδοκώντας ότι οι τιμές τους θα ανελιχθούν σε υψηλότερα επίπεδα», επισημαίνει στην «Ε» ο αναλυτής της CFS Γιώργος Καρούσσος.
 Ως ιδιαίτερα θετικό γεγονός εκλαμβάνεται από τους επαγγελματίες της αγοράς ότι
οι τοποθετήσεις που παρατηρούνται τις τελευταίες ημέρες αφορούν όχι μόνο σε περιφερειακές μετοχές, που υπόσχονται γρήγορα κέρδη, αλλά κυρίως τίτλους μεγάλων επιχειρήσεων και τραπεζών, η ενίσχυση των οποίων μπορεί να εγγυηθεί την ανάκαμψη της Σοφοκλέους σε υψηλότερα επίπεδα. Στις αγορές που προωθούνται αυτή την περίοδο, συνεισφορά φέρονται να έχουν και μεγάλοι οίκοι του εξωτερικού, που σύμφωνα με εκπροσώπους χρηματιστηριακών εταιρειών οι οποίες συνεργάζονται μαζί τους, «εκμεταλλεύονται τα χαμηλά επίπεδα τιμών των blue chips τοποθετούμενοι διερευνητικά». Η συντριπτική πλειονότητα της εισροής νέων
κεφαλαίων, ωστόσο, προέρχεται από τα θεσμικά χαρτοφυλάκια της ελληνικής αγοράς
και κυρίως τις επενδυτικές εταιρείες, αλλά και από ιδιώτες επενδυτές με μεγάλα
 Ετσι, η χθεσινή συνεδρίαση επεφύλασσε για μια ακόμη φορά σημαντικά κέρδη για τον τραπεζικό κλάδο, που ενισχύθηκε κατά 1, 52%, με την τιμή της Εθνικής Τράπεζας να «ψηλώνει» κατά 2, 43%, της Alpha Βank κατά 1, 32%, της ΕΤΕΒΑ κατά 5%
κ.ά. Εξίσου θετικό ήταν το αποτέλεσμα και για τις βιομηχανίες (
 Οι μετοχές που είχαν όμως την «τιμητική τους» αυτή τη φορά ήταν αυτές της «περιφέρειας», καθώς το ξύπνημα των μικροεπενδυτών και τον λόμπι, έστειλαν την
 Παράγοντες της χρηματιστηριακής αγοράς εκτιμούν ότι η δυναμική που φαίνεται να
αποκτά η Σοφοκλέους μπορεί να οδηγήσει το γενικό δείκτη βραχυπρόθεσμα σε επιπλέον κέρδη έως και 150-200 μονάδων από τα σημερινά επίπεδα. Θεωρούν ωστόσο
πιθανότερο να ακολουθήσει πλέον το ΧΑΑ μια περίοδο σταθεροποίησης πλησίον των 4.000 μονάδων, με το δείκτη να «παίζει» μέχρι και το τέλος του θέρους μεταξύ των 3.900 μονάδων (το οποίο επιβεβαιώνεται ως σημείο στήριξης) και 4.250 μονάδων, όπου εκτιμάται ότι απαιτούνται αυξημένοι τζίροι ώστε να υπερκεραστούν
οι αντιστάσεις οι οποίες εντοπίζονται σ' αυτά τα επίπεδα τιμών. Η «τραμπάλα» αυτή θα δώσει, σύμφωνα με τους χρηματιστηριακούς αναλυτές, χρόνο και ευκαιρίες
σε όλους όσοι ασχολούνται με τη Σοφοκλέους, ώστε να ολοκληρωθεί η διαδικασία συσσώρευσης ποιοτικών μετοχών σε ελκυστικά επίπεδα, πριν δημιουργηθούν προϋποθέσεις μιας «μονιμότερης» ανάκαμψης της Σοφοκλέους προς το Φθινόπωρο.
