 - Μετά τα μέτρα στο Ινστιτούτο Γκέτε στην Αθήνα το κλίμα των διμερών σχέσεων επιβαρύνθηκε πολύ.Πώς σκοπεύετε να ξεπεράσετε το πρόβλημα; 
 «Με μια πολιτική λύση. Επειδή πρόκειται για δυσκολία μάλλον πολιτική παρά νομική, οι δύο κυβερνήσεις πρέπει να προσέλθουν σε συνομιλίες το συντομότερο δυνατόν».
 - Τι λύση μπορεί να βρεθεί, εάν η Γερμανία αρνηθεί να πληρώσει; 
 «Υπάρχει ένα αναπάντητο ερώτημα -έχουμε μια δικαστική απόφαση και δεν μπορούμε
να την αγνοήσουμε. Αυτό ισχύει και για τα ιστορικά δεδομένα, που προηγήθηκαν αυτής, κάτι που αποτελεί το πρόβλημα και τη βάση για συνομιλίες».
 - Αυτή την εβδομάδα αναμένονται περαιτέρω μέτρα και για το Γερμανικό Αρχαιολογικό Ινστιτούτο Αθηνών.Τι πρόκειται να κάνετε γι' αυτό; 
 «Λυπάμαι, που τα κτίρια πολιτισμού δεν είναι δυνατόν να εξαιρεθούν από αυτή τη
διαφωνία, αλλά λόγω του αξιώματός μου δεν μπορώ να κάνω τίποτε. Μπορεί το Eλληνικό Αστικό Δίκαιο να προβλέπει την εφαρμογή μέτρων αναγκαστικής εκποίησης
σε ιδιοκτησία άλλων χωρών μόνον με την έγκριση του υπουργού Δικαιοσύνης...».
 -....όμως, ο μηνυτής βασίζεται σε διεθνείς νόμους σχετικά με συνθήκες προστασίας ανθρωπίνων δικαιωμάτων και δεν το λαμβάνει υπόψη. Πρόκειται για ορθή αντιμετώπιση; 
 «Είναι θέμα νομικής ερμηνείας και ο μηνυτής βρήκε μία δικαστική επιμελήτρια που προφανώς συμφωνεί μαζί του. Τώρα η Γερμανία, ως οφειλέτης, πρέπει να εγείρει ένσταση, κάτι που θα επιληφθούν δικά μας δικαστήρια. Μόνον κατ' αυτόν τον τρόπο είναι δυνατόν να φτάσει η υπόθεση στο δικό μου γραφείο».
 - Μετά από 55 χρόνια η γερμανική κυβέρνηση δεν βλέπει τον λόγο για καταβολή περαιτέρω αποζημιώσεων.
 «Tο 1960 υπογράφηκε μια συμφωνία ανάμεσα στις δύο χώρες και καταβλήθηκαν αποζημιώσεις ύψους 115 εκατομ. μάρκων. Αυτό, όμως, δεν αποτέλεσε τελειωτική ρύθμιση του ζητήματος. Η συνθήκη αυτή προβλέπει ρύθμιση όλων των περαιτέρω πιθανών απαιτήσεων μόνον με την ολοκλήρωση μιας ειρηνευτικής συμφωνίας. Μετά την ένωση των δύο γερμανικών τομέων έχουμε μια αντίστοιχη κατάσταση».
 - Περίπου 50.000 μηνύσεις εκκρεμούν.Πώς θα συμπεριφερθεί η ελληνική κυβέρνηση;
 «Οι ατομικές απαιτήσεις είναι ζήτημα της ελληνικής Δικαιοσύνης κι αυτή είναι ανεξάρτητη. Γι' αυτό πρέπει να καταβάλουμε προσπάθειες για την εξεύρεση πολιτικής λύσης.
