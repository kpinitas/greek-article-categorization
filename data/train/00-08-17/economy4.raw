 Με μερικές εκατοντάδες τεμάχια ή συχνά με μόνο μερικές δεκάδες, μετοχές «καρφώνονται» στο limit down δημιουργώντας την εντύπωση ότι έχουν εγκαταλειφθεί πλήρως, όχι μόνο από το ευρύ κοινό των επενδυτών, αλλά και από τους ίδιους τους επικεφαλής και μεγαλομετόχους των συγκεκριμένων εταιρειών που 
εμφανίζονται απρόθυμοι να δημιουργήσουν έστω και το παραμικρό αγοραστικό ενδιαφέρον, προκειμένου να ανακόψουν τη ραγδαία πτώση των μετοχών τους.
 Αντίθετα, κάποιοι άλλοι επιχειρηματίες, σε πολύ περιορισμένο πάντως αριθμό, δείχνουν να παρακολουθούν εκ του σύνεγγυς την πορεία των μετοχών τους και οσάκις διαπιστώνουν ότι αυτές υφίστανται έντονες πιέσεις, με σχετικά μικρό αριθμό πωλητών, προβαίνουν στις κατάλληλες κινήσεις ούτως ώστε να αποφευχθεί η 
 Κατά τη διάρκεια της τελευταίας εβδομάδας στη Σοφοκλέους, παρατηρήθηκαν έντονες μεταβολές τιμών (ακόμη και εντός της ίδιας της συνεδρίασης) με εξαιρετικά χαμηλούς όγκους συναλλαγών. Ενδεικτικά, βάσει του σχετικού πίνακα που δημοσιεύει σήμερα η «Ε», η προνομιούχος μετοχή της εταιρείας Ράδιο Αθήνα κατέγραψε στο συγκεκριμένο διάστημα (από Δευτέρα 7 Αυγούστου έως Δευτέρα 14 Αυγούστου) απώλειες -8, 77% με μόνο 299 μετοχές να αλλάζουν χέρια (!) ή κατά μέσο όρο 60 μετοχές ημερησίως.
 Την ίδια περίπου συμπεριφορά επέδειξε και σειρά άλλων προνομιούχων μετοχών εταιρειών από το χώρο κυρίως της Παράλληλης Αγοράς. Ας σημειωθεί ότι οι προνομιούχες μετοχές είναι κατά κανόνα πολύ μικρότερες σε αριθμό σε σχέση με τις κοινές που κυκλοφορούν στη χρηματιστηριακή αγορά και συνήθως βρίσκονται συγκεντρωμένες στα χέρια ολίγων επιχειρηματιών που υπαγορεύουν και τη συμπεριφορά τους.
 Για παράδειγμα, σημαντικές ήταν οι εβδομαδιαίες απώλειες των προνομιούχων μετοχών της Μπενρουμπή (-6, 75%) με 154 τεμάχια κατά μέσο όρο συνεδρίασης, της Μουζάκης (-14%) με 244 τεμάχια της Μπουτάρη (-14%) με 530 τεμάχια, της ΒΙΣ (-11%) με 728 και της Βιοσώλ (-5, 4%) με 3.462 τεμάχια κατά μέσο ημερήσιο όρο.
 Κάμψη -1, 90% σημείωσε στο ίδιο διάστημα και η μετοχή της Ασπίς Πρόνοια με μόνο 
580 τεμάχια (116 ημερησίως) να αλλάζουν χέρια. Το γεγονός προξενεί εντύπωση, δεδομένου ότι μεγαλομέτοχοι ασφαλιστικών εταιρειών, σύμφωνα τουλάχιστον με τις 
πράξεις που οι ίδιοι δηλώνουν στο Xρηματιστήριο, εμφανίζονται να έχουν προβεί σε απόκτηση ή μεταβίβαση δεκάδων ή εκατοντάδων χιλιάδων μετοχών. Χαρακτηριστική είναι η περίπτωση μεγαλομετόχου ιδιωτικής ασφαλιστικής εταιρείας που κατά τη διάρκεια του διμήνου Ιουνίου και Ιουλίου εμφανίζεται να αγοράζει ή να διαθέτει μεγάλα πακέτα μετοχών της εταιρείας του σε διάστημα ολίγων ημερών ή ακόμη και εντός της ίδιας της συνεδρίασης.
