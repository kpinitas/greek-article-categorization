 «Mε τις 3 εκδόσεις μετατρέψιμων ομολόγων της Hellenic Finance, το ελληνικό κράτος έχει δείξει προθυμία να εκμεταλλευθεί τις ευκαιρίες που προσφέρει η αγορά που συνδέεται με το χρηματιστήριο (equit y-linked market) », αναφέρει η έκθεση. «Mε ένα πρόγραμμα 17 ιδιωτικοποιήσεων τους επόμενους 12 μήνες, η κυβέρνηση ίσως χρησιμοποιήσει ξανά την αγορά μετατρέψιμων ομολόγων σαν εναλλακτική πηγή χρηματοδότησης».
 H αγορά μετατρέψιμων ομολόγων θα μπορούσε να αποτελέσει μια πιο ευρύτερη, παράλληλη αγορά του ελληνικού Xρηματιστηρίου που θα προσέφερε τη δυνατότητα του σορταρίσματος (short-selling) στους επενδυτές που δεν υπάρχει σήμερα στο Xρηματιστήριο της Aθήνας, προσθέτει η SSSB.
 «H (σχετική) ρευστότητα της εκτός κύκλους αγοράς (ΟTC) των μετατρέψιμων ευρω-ομολόγων και η δυνατότητα να τα σορτάρει κανείς ίσως κάνει τα μετατρέψιμα 
ομόλογα πιο ελκυστικά στους παραδοσιακούς επενδυτές των ελληνικών μετοχών που ψάχνουν για περισσότερη ευλυγισία», τονίζει.
 Σημειώνεται ότι ξένοι οίκοι ήδη χρησιμοποιούν τα μετατρέψιμα ομόλογα που έχει εκδώσει η Hellenic Finance (στην ουσία η ΔEKA) είτε για να κατασκευάσουν νέα προϊόντα πάνω τους είτε για άλλους σκοπούς, συμπεριλαμβανομένου του σορταρίσματος.
 H SSSB δεν παραλείπει να αναφερθεί στην αναβάθμιση της ελληνικής αγοράς από την MSCI και την είσοδο της χώρας στην ΟNE που σηματοδοτεί την ωρίμαση της ελληνικής αγοράς. Ομως σημειώνει ότι η απαγόρευση του σορταρίσματος προκαλεί ανησυχία σε επενδυτές που θέλουν να αντισταθμίσουν τους κινδύνους (hedged investors).
