 Eνας 54χρονος Ρώσος μετανάστης που εκρατείτο στο Αστυνομικό Τμήμα Μυτιλήνης, επειδή έληξε η άδεια παραμονής του στη χώρα μας, έπαθε έμφραγμα του μυοκαρδίου 
και νοσηλεύεται στην εντατική μονάδα του νοσοκομείου Μυτιλήνης.
 Επί 24 ώρες ο ίδιος και οι συγγενείς του παρακαλούσαν τους δόκιμους αστυφύλακες να τον μεταφέρουν στο νοσοκομείο, αλλά αυτοί δήλωναν ότι δεν έχει κάτι σοβαρό και διέγνωσαν «τροφική δηλητηρίαση».
 Πρόκειται για τον Αλέξανδρο Τρυφώνοβ, ο οποίος μαζί με την Αναστασία Τρυφώνοβα, 48, τον Μιχαήλ Κουμαρόφ, 30, και την Αντονίνα Γκουσάροβα, 24, συνελήφθησαν το βράδυ της 11ης Αυγούστου ως παράνομα διαμένοντες στην Ελλάδα λόγω λήξης της άδειας παραμονής τους. Στοιβάχτηκαν λοιπόν σε δύο χώρους λίγων τετραγωνικών με άλλους οικονομικούς μετανάστες, εγκληματίες του κοινού ποινικού δικαίου, στο Aστυνομικό Tμήμα της Μυτιλήνης. Σημειώνεται ότι και οι τέσσερις ήρθαν με νόμιμη βίζα πριν από 4 χρόνια στη χώρα μας. Εβγαλαν τη λευκή 
κάρτα, δούλευαν και ενώ όλα ήταν έτοιμα για την έκδοση της πράσινης κάρτας, συνελήφθησαν.
 Η κορύφωση του δράματος των δύο αυτών ζευγαριών, Ρώσων πολιτών, ανθρώπων οικογενειαρχών, έντιμων, φιλήσυχων, με βιβλιάρια υγείας και με ένσημα του ΙΚΑ, 
με διαβατήρια και λευκή κάρτα παραμονής, ξεκίνησε, σύμφωνα με την καταγγελία της πολιτογραφημένης Ελληνίδας, κόρης του Αλέξανδρου και της Αναστασίας Τρυφώνοβ, Ναταλίας Κουιμτζίδου, το βράδυ της περασμένης Δευτέρας, όταν «ο Αλέξανδρος Τρυφώνοβ ζήτησε να εξεταστεί από γιατρό ή να μεταβεί στο νοσοκομείο, γιατί ένιωθε ότι είχε πρόβλημα με την καρδιά του. Ολο το βράδυ έκανε εμετό, είχε πόνους κ.ά. Ο φύλακας όμως δεν επέτρεψε κάτι τέτοιο και ούτε 
 Την επόμενη ημέρα, ανήμερα της Παναγίας, ο κ. Τρυφώνοβ παρουσίασε πάλι κάποια συμπτώματα, αλλά οι «ειδικοί» δόκιμοι αστυφύλακες «δεν έδωσαν σημασία και πάλι, δικαιολογώντας τους πόνους και τα συμπτώματα του ανθρώπου ως τροφική δηλητηρίαση. Στις 5 το απόγευμα της 15ης Αυγούστου κλήθηκε ασθενοφόρο, το οποίο όμως δεν μετέφερε τον καρδιοπαθή Ρώσο στο νοσοκομείο, αλλά δύο νεαρούς Ελληνες χρήστες ουσιών σε κατάσταση στέρησης.
 Τελικά γύρω στις 6 το απόγευμα πήγε στο Αστυνομικό Τμήμα η κόρη του μετανάστη, 
η κυρία Κουιμτζίδου, η οποία αντίκρισε τον πατέρα της σε άθλια κατάσταση. «Ηταν άσπρος, δεν μπορούσε να αναπνεύσει, δεν είχε επαφή και βρισκόταν μέσα σ' 
ένα μπουντρούμι. Εγώ κάλεσα το ασθενοφόρο και ήρθε και τον πήρε» κατήγγειλε η ίδια.
 Στο νοσοκομείο όπου μεταφέρθηκε διαπιστώθηκε ότι πριν από ώρες είχε υποστεί οξύ έμφραγμα του μυοκαρδίου και αμέσως εισήχθη στη μονάδα εντατικής θεραπείας για νοσηλεία.
 Πέρα βέβαια από την πρακτική των στελεχών της ΕΛ.ΑΣ., εντύπωση προκαλεί αυτό καθαυτό το γεγονός της κράτησης των τεσσάρων αλλοδαπών, όταν, παρά τα όσα ορίζει ο νόμος 1795/91, δεν έχει εκδοθεί σε βάρος τους απόφαση απέλασης.
 «Πρόκειται -έλεγαν χθες νομικοί κύκλοι- για μια παράνομη κράτηση, που στο παρελθόν έχει καταγγελθεί από τον ίδιο τον υπουργό Δημόσιας Τάξης».
 Σχετικά με όλα τα παραπάνω ουδείς απάντησε. Ο επιθεωρητής Βορείου Αιγαίου της ΕΛ.ΑΣ. μόνο, ερωτηθείς χθες σχετικά, απάντησε: «Οι καταγγελίες θα ερευνηθούν».
