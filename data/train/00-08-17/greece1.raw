 αι» από τον εκπαιδευτικό κόσμο, «όχι» από τους ιεράρχες. Το χθεσινό δημοσίευμα 
της «Ε», κ ότι το υπουργείο Παιδείας μελετά εισηγήσεις για την περικοπή των Θρησκευτικών από τις εξετάσεις της Β' και της Γ' Λυκείου, πυροδότησε συζητήσεις αλλά και αντιδράσεις από την πλευρά της Eκκλησίας.
 Στο σχετικό ρεπορτάζ αναφερόταν ότι ανάμεσα στα μαθήματα που θα κοπούν από τις 
εξετάσεις κατά πάσα πιθανότητα είναι και τα Θρησκευτικά. Ειδικά για το μάθημα αυτό ο υπουργός Παιδείας έχει στα χέρια του και μελετά εισηγήσεις μελών του Κέντρου Εκπαιδευτικής Ερευνας, οι οποίοι ζητούν την εξαίρεση του μαθήματος λόγω του βιωματικού χαρακτήρα της πίστης που δεν επιτρέπει τη γνωσιολογική του 
 Η Ιερά Σύνοδος, με ανακοίνωσή της χθες, έκανε λόγο για μέτρα θρησκευτικού αποχρωματισμού του κράτους, ενώ από την πλευρά του υπουργείου Παιδείας ο γενικός γραμματέας Αθ. Τσουροπλής δήλωσε με νόημα ότι το υπουργείο Παιδείας «θα πάρει τις αποφάσεις του σύμφωνα με τις εκπαιδευτικές ανάγκες και όχι υπό πρίσμα πολιτικό».
 Την ίδια στιγμή, ιεράρχες που μίλησαν για το ίδιο θέμα σε ραδιοφωνικά και τηλεοπτικά μέσα έκαναν λόγο για αιφνιδιασμό του υπουργείου Παιδείας και υποστήριζαν ότι μια τέτοια απόφαση δεν μπορεί να ληφθεί χωρίς να έχει προηγηθεί διάλογος. 
 Ο κ. Τσουροπλής μιλώντας στην τηλεόραση του «Μέγκα» και στο ραδιοφωνικό σταθμό 
«Φλας» δεν θέλησε να κατονομάσει τα συγκεκριμένα μαθήματα που θα κοπούν από τις εξετάσεις, επιβεβαίωσε όμως το δημοσίευμα της «Ε», ότι στο υπουργείο Παιδείας υπάρχουν σχετικές εισηγήσεις τόσο για περικοπές μαθημάτων αλλά και για αντικαταστάσεις και συμψηφίσεις, καθώς και ότι το επίμαχο θέμα, της εξαίρεσης των Θρησκευτικών, είναι υπό μελέτη.
 Θετικά βλέπει την εξαίρεση των Θρησκευτικών από τις εξετάσεις και το Κέντρο Μελετών και Τεκμηρίωσης της ΟΛΜΕ. Ο γραμματέας του ΚΕΜΕΤΕ Παύλος Χαραμής με δηλώσεις του στην «Ε» λέει ότι «ποτέ και σε κανένα εξεταστικό σύστημα τα Θρησκευτικά δεν περιλαμβάνονταν στις εξετάσεις». Για το βιωματικό χαρακτήρα του μαθήματος, λέει ότι αυτόν κανείς δεν μπορεί να τον αμφισβητήσει, και για τον λόγο αυτό «το συγκεκριμένο μάθημα δεν μπορεί να μπει σε εξεταστική λογική όπως άλλα μαθήματα».
 Αυτό που έχει μεγαλύτερη σημασία, όμως, όπως δηλώνει ο κ. Χαραμής, δεν είναι εάν ένα μάθημα περιλαμβάνεται στα εξεταζόμενα ή όχι, αλλά το κατά πόσον το περιεχόμενό του και ο τρόπος με τον οποίον αυτό διδάσκεται βοηθούν το μαθητή να απαντήσει στα ερωτήματα που συναντά στη ζωή του. 
 Οι έρευνες που έχουν γίνει, υπογραμμίζει ο κ. Χαραμής, έχουν δείξει ότι η μάθηση προάγεται αν ο μαθητής μετέχει σε δραστηριότητες που έχουν σχέση με το μάθημα και όχι με αυστηρές εξεταστικές διαδικασίες. 
 Υπενθυμίζεται ότι πάγια θέση της ΟΛΜΕ είναι να καταργηθούν οι πανελλαδικές εξετάσεις της Β  Λυκείου και να μειωθούν τα εξεταζόμενα μαθήματα της Γ  Λυκείου.
 Οι σχετικές αποφάσεις του υπουργείου Παιδείας για το πόσα και ποια μαθήματα τελικά θα βγουν από τις πανελλαδικές εξετάσεις της Β  και της Γ  Λυκείου θα ανακοινωθούν από τον κ. Ευθυμίου τις πρώτες ημέρες του Σεπτεμβρίου. Οπως έχει δηλώσει ο ίδιος, οι μαθητές πρέπει να ξέρουν πριν από την έναρξη της νέας σχολικής χρονιάς σε ποια μαθήματα θα εξεταστούν τον Ιούνιο, ενώ στο ίδιο διάστημα θα ανακοινωθεί και η εξεταστέα ύλη, η οποία για πρώτη φορά θα είναι ακριβώς ίδια με τη διδακτέα.
 Την ιδια στιγμή το Παιδαγωγικό Ισντιτούτο σχεδιάζει το νέο αναλυτικό πρόγραμμα 
του Λυκείου, καθώς εκτός από τα μαθήματα που θα περικοπούν από τις εξετάσεις θα γίνει επανακαθορισμός των διδασκομένων μαθημάτων και των ωρών διδασκαλίας. Θεωρείται βέβαιο ότι η Κοινωνιολογία μπαίνει στο πρόγραμμα της Β  Λυκείου και παίρνει τη θέση της Ιστορίας των Επιστημών, ενώ θα γίνουν κάποιες ρυθμίσεις ανάμεσα σε ομοειδή μαθήματα γενικής παιδείας και κατεύθυνσης, όπως είναι η Χημεία και η Βιολογία.
 Στο μεταξύ, ο κ. Ευθυμίου έχει γίνει αποδέκτης πολλών επιστολών διαμαρτυρίας, κυρίως γονέων αλλά και μαθητών, για τα «τρωτά» του νέου συστήματος πρόσβασης σε ΑΕΙ και ΤΕΙ. Πρόσφατα, 500 γονείς μαθητών της Γ  Λυκείου με επιστολή τους ζητούν να αυξηθεί ο αριθμός των θέσεων στην τριτοβάθμια εκπαίδευση παραθέτοντας μια σειρά από λόγους. Ανάμεσα σε αυτούς αναφέρουν ότι οι φετινοί τελειόφοιτοι διαγωνίστηκαν σε 28 μαθήματα, ότι τα περσινά θέματα της Β  Λυκείου ήταν ασύγκριτα δυσκολότερα από αυτά της φετινής, ότι έγιναν αλλαγές την τελευταία στιγμή και δεν ενημερώθηκαν έγκαιρα οι μαθητές και ότι το νέο σύστημα δεν δίνει ίδιες ευκαιρίες με αυτές που έδινε το σύστημα των δεσμών.
