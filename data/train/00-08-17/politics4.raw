 Κανένας δεν θα μπορούσε να διανοηθεί ότι μετά παρέλευση 80 χρόνων από την ανταλλαγή των πληθυσμών, Ελληνες της Κωνσταντινούπολης και της Ελλάδας θα πραγματοποιούσαν προσκυνηματικές επισκέψεις σε παλιές, εν ενεργεία μητροπόλεις 
της Ανατολής και της Ανατολικής Θράκης και θα λειτουργούσαν οι ερειπωμένες εκκλησίες, οι κρύπτες και τα ιερά αγιάσματα.
 «Η βούληση του Κυρίου είναι μεγάλη» δήλωσε αρχιερέας του θρόνου, όταν συγκινημένος προσπαθούσε να εξηγήσει στην «Ε» πώς εδώ και περίπου 15 χρόνια, με άδεια που δίνουν οι τουρκικές αρχές, χωρίς κανένα εμπόδιο, οι Ελληνες, κυρίως της Πόλης, τελούν λειτουργίες στη Σελεύκεια, την Ταρσό, τη Μερσίνη, την 
Πισιδία, την Καππαδοκία, στα Μύρα της Λυκίας, στο Αϊβαλί, κ.α.
 Η πορεία που ακολουθούν με την ευλογία των οικείων μητροπολιτών είναι μεγάλη και συγκινητική, γιατί είναι η πορεία που ακολούθησε ο απόστολος Παύλος.
 Οι πιστοί, παρά τις μεγάλες χιλιομετρικές αποστάσεις, συνοδεύουν τον οικουμενικό πατριάρχη ή αρχιερείς στις εκκλησίες της Ανατολής. Σκοπός της μετάβασης, όπως υποστηρίζουν, είναι η τέλεση της λειτουργίας, κυρίως την ημέρα 
 Μια παρόμοια εξάλλου προσκυνηματική εκδρομή, όπως ανακοίνωσε το Οικουμενικό Πατριαρχείο, θα πραγματοποιηθεί από τις 22 έως 26 Σεπτεμβρίου στη Σελεύκεια, όπου ο κ. Βαρθολομαίος θα τελέσει τη λειτουργία στην κρύπτη της Αγίας Θέκλας και θα χοροστατήσει σε εκκλησίες της Μερσίνας και του Ικονίου.
 Λειτουργία όμως με όλη τη μεγαλοπρέπεια του εκκλησιαστικού τυπικού, κάθε χρόνο, γίνεται και στη Σηλυβρία της Ανατολής Θράκης, στην πόλη όπου γεννήθηκε ο Aγιος Νεκτάριος.
 Η «Ε» μετέβη στη Σηλυβρία και πρωτίστως επισκέφθηκε το χώρο όπου γεννήθηκε ο Αγιος Νεκτάριος. Σήμερα στη διασταύρωση των οδών Φετέ Ελμά και Ταρανλί Τσεσμέ είναι ένα οικόπεδο, το οποίο όμως η δημοτική αρχή έχει πάρει για να ανεγείρει με τη βοήθεια του Πατριαρχείου το σπίτι, όπως ήταν, που γεννήθηκε ο Αγιος. 
 «Εγινε χώρος προσκυνήματος» μας δήλωσε ο Σαλίχ Γετίμ, ο οποίος θυμάται ότι το σπίτι ήταν ξύλινο, με κήπο και με πρόσοψη 5 μέτρων, μεταξύ άλλων δύο σπιτιών.
 Σ' αυτή, λοιπόν, την τοποθεσία συγκεντρώνονται οι ομογενείς και, αφού προσκυνήσουν το χώρο, τελούν τη Θεία Λειτουργία ή τον Εσπερινό στην κινστέρνα του Αλέξιου του Απόκαυκου, που βρίσκεται στα θεμέλια του ανύπαρκτου πλέον Ιερού Ναού του Αγίου Ιωάννη του Θεολόγου. Χώρος με 12 αψίδες, μακρόστενος, γεμάτος με μαρμάρινες επιγραφές, που βρέθηκαν σε διάφορα μέρη της Σηλυβρίας, μια και λέγεται ότι το μνημείο αυτό πολύ σύντομα θα μετονομαστεί σε μουσείο.
 Υπάρχει μαρμάρινη επιγραφή με τη λέξη «Ιερά Μητρόπολη» που μάλλον πρέπει να είναι από την πρόσοψη του Μητροπολιτικού Μεγάρου, μαρμάρινες πλάκες από ανακοινώσεις ναών, ενώ αξιόλογη είναι και η επιτύμβια πλάκα, που ανάγεται στο έτος 1862 και βρίσκεται στην είσοδο της κινστέρνας.
 Γράφει: «Ξένε τι οράς τον τάφον αυτόν και τοσούτον θαυμάζεις; Ισως ποθείς τον νεκρόν τον κρυπτόμενον ώδε να μάθεις; Είκοσιν έτη Θεού ιερεύς εχρημάτισε πίστην. Αδολον δείξας και ζήλον μέγαν ως μύστης Κυρίου. Ξένος δ' εν ξένοις και 
πορρών νοσήσας της φίλης πατρίδος, ήτις Κόνιτσας εστί το καλούμενον Παλαιόν Σόλι (;) Ερημος φίλων εν τη δε τη πόλη αδάκρυτος θνήσκει, κείται δ' ένθα νεκρός 
οικονόμος ο...ξένος, πάρελθε τοίνυν σιγήν και μνημόνευε ξένε τον ξένον, εύχεται δε σόι ζωή δ' αλλάξας (;) ζωήν Ιωάννης».
 Λειτουργίες, εσπερινοί, λιτανείες, όπως δηλώνουν οι συμμετέχοντες, γίνονται σε 
πολλά μέρη της Τουρκίας. Τονίζουν την κατάνυξη και τη συγκίνηση, όταν λαμβάνουν «την αχράντων μυστηρίων» και σημειώνουν ότι όλοι οι Τούρκοι κάτοικοι 
των περιοχών που επισκέπτονται όχι μόνο τους υποδέχονται καλά, αλλά προσπαθούν 
 Πρόσφατα λειτουργία πραγματοποιήθηκε στη Νεάπολη, στην εκκλησία του Αγίου Ιωάννη του Ρώσσου, στο Προκόπιο, στη Σινασό, ενώ αρκετοί είναι οι Ελληνες που επισκέφθηκαν το «δισυπόστατο» ναό του Αγίου Στεφάνου, ο οποίος έχει δύο άμβωνες στο νησάκι Νης, της λίμνης Εγιρντίρ, όπου στο παρελθόν διέμεναν δεκάδες οικογένειες Ελλήνων, καθώς στον Iερό Nαό των Αγίων Κωνσταντίνου και Ελένης, που ανάγεται στο 18ο αιώνα.
 Εκείνο όμως που γέμισε δέος τους πιστούς, όπως μας λέει η κυρία Μαρία, είναι το πηγάδι του αποστόλου Παύλου, το οποίο λέγεται ότι βρίσκεται στην αυλή του σπιτιού του αποστόλου, καθώς και η επίσκεψη των προσκυνητών στις υπόγειες πόλεις της περιοχής της Μαλακοπής.
 Από μελέτες που έγιναν ανακαλύφθηκαν 36 πόλεις, αλλά επισκέψιμες είναι μόνο 8. 
Είναι πόλεις, όπως καταγράφονται στην Iστορία, στις οποίες κατέφευγαν οι χριστιανοί για να σώσουν τη ζωή τους από τους επιδρομείς των περιοχών εκείνων. 
Είναι κτίσματα οκταώραφα με αποθήκες, δωμάτια, δικαστήρια, παρεκκλήσια κ.λπ.
 Ποιος λοιπόν θα μπορούσε να διανοηθεί ότι μετά παρέλευση τόσων ετών θα τελούνταν λειτουργίες στους ναούς αυτούς, που σήμερα είναι μνημεία της ανθρωπότητας; Και όμως, τελέσθηκαν και οι Ρωμιοί της πόλης νιώθουν ότι εκπληρώνουν το καθήκον τους έναντι «Θεού και ανθρώπων».
 Ζητήσαμε από αρχιερέα του Θρόνου να σχολιάσει αυτά τα προσκυνήματα που γίνονται και ο οποίος, σε αντίθεση με αρχιερείς άλλων περιοχών, είπε: «Eμείς πρέπει να κρυβόμαστε και να φαίνεται ο Κύριος από τα έργα μας».
 Σοφή απάντηση, η οποία περιέχει το πνεύμα του Φαναριού, της Μητέρας Eκκλησίας και του Θρόνου του Ιερού Φωτίου.
 Φαίνεται ότι σε αυτή την απάντηση βρίσκεται το περιεχόμενο της ρήσης του αείμνηστου πατριάρχη Αθηναγόρα, ο οποίος είχε πει για τον Eλληνισμό της Πόλης: 
