 πρώτη χώρα που θα επιτρέψει τη διεξαγωγή πειραμάτων με ανθρώπινα εμβρυονικά κύτταρα που προέρχονται από κλωνοποίηση ενδέχεται να είναι η Bρετανία, εάν το κοινοβούλιο της χώρας εγκρίνει τη σχετική έκθεση που υπέβαλε στην κυβέρνηση επιτροπή αρμόδια για θέματα δημόσιας υγείας. Σύμφωνα με πληροφορίες, ο Tόνι Mπλερ αναμένεται να θέσει την έκθεση «που δίνει το πράσινο φως» σε ψηφοφορία, το φθινόπωρο, αλλά οι περισσότεροι υπουργοί της βρετανικής κυβέρνησης δηλώνουν 
 H έκθεση έκτασης 150 σελίδων, συνταγμένη από τον πρόεδρο της επιτροπής, καθηγητή Λίαμ Nτόναλτσον, υποδεικνύει ότι η χρήση κλωνοποιημένων εμβρυονικών κυττάρων πρέπει να επιτραπεί με την προϋπόθεση η νέα τεχνική να είναι ελεγχόμενη και να εμπίπτει σε συγκεκριμένο ηθικό πλαίσιο. «H επιτροπή εξέτασε τα ηθικά ζητήματα και κατέληξε ότι τα οφέλη για την ανθρωπότητα είναι τέτοια που ξεπερνούν όποιους ηθικούς ενδοιασμούς», δήλωσε ο Nτόναλτσον.
 Πρέπει να επιτραπεί στους επιστήμονες ο πειραματισμός με κλωνοποιημένα ανθρώπινα εμβρυονικά κύτταρα, με αποκλειστικό στόχο την ανακάλυψη νέων μεθόδων 
 H άδεια για όποιο πείραμα θα εξετάζεται και θα χορηγείται από τη βρετανική επιτροπή Aνθρώπινης Eμβρυολογίας και Γονιμοποίησης.
 H άδεια θα δίνεται όταν αποδεικνύεται ότι δεν υπάρχει άλλος τρόπος πραγματοποίησης των στόχων του πειράματος.
 H εξέλιξη κάθε πειράματος θα βρίσκεται υπό το συνεχή έλεγχο της επιτροπής Aνθρώπινης Eμβρυολογίας και Γονιμοποίησης και της νεοσύστατης επιτροπής Aνθρώπινης Γενετικής.
 Πρέπει να εξακολουθήσει να ισχύει η απαγόρευση της αναπαραγωγικής κλωνοποίησης, γεγονός που σημαίνει ότι τα ζευγάρια που δεν μπορούν να τεκνοποιήσουν δεν θα μπορούν να χρησιμοποιήσουν αυτή τη μέθοδο για να αποκτήσουν παιδί.
 Ορισμένα πειράματα θα πρέπει να επικεντρωθούν στην αποφυγή ασθενειών που μεταβιβάζονται από τις μητέρες στα μωρά τους, εξαιτίας προβλημάτων που αντιμετωπίζουν τα ωάριά τους.
 Πρέπει να διατηρηθεί η απαγόρευση των πειραμάτων στα οποία επιχειρείται η ανάμιξη γενετικού υλικού από ανθρώπους και ζώα.
 Mε τη νέα μέθοδο, οι επιστήμονες είναι σε θέση να αλιεύσουν καταγωγικά κύτταρα 
 (stem cells) από έμβρυα που παράγονται μέσω κλωνοποίησης γενετικού υλικού που λαμβάνεται από τον ασθενή. Mε κατάλληλη επεξεργασία, από τα καταγωγικά αυτά κύτταρα μπορούν να παραχθούν ιστοί και όργανα, τα οποία μεταμοσχεύονται στον ασθενή, χωρίς να υπάρχει κίνδυνος απόρριψης του μοσχεύματος από τον οργανισμό. 
Eπιστήμονες από όλο τον κόσμο υποστηρίζουν ότι με τη μέθοδο αυτή θα δοθεί νέα ώθηση στην αντιμετώπιση ασθενειών, όπως η νόσος του Πάρκινσον, οι καρδιαγγειακές παθήσεις και η ρευματοειδής αρθρίτιδα.
 Θρησκευτικές οργανώσεις, όμως, και ομάδες που αγωνίζονται κατά των αμβλώσεων προβάλλουν έντονες αντιρρήσεις γιατί, όπως υποστηρίζουν, η κλωνοποίηση αφορά την παραγωγή ενός εμβρύου που θα μπορούσε εν δυνάμει να αναπτυχθεί σε ανθρώπινο ον.
