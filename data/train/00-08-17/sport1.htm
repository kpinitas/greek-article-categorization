<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 17/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




ΣΕΝ ΓΚΑΛΕΝ<p>
 Καθρέφτης της αγωνιστικής κατάστασης στην οποία βρίσκονται αυτή την εποχή οι σύλλογοι κορυφής της χώρας, η Εθνική Ανδρών χθες στο «Εσπενμοος» του Σεν Γκάλεν ήταν (έως πολύ) καλή στο φιλικό εναντίον της Ελβετίας επί ενάμισι ημίχρονο. Οσο, δηλαδή, οι διεθνείς είχαν δυνάμεις στο κορμί και φρεσκάδα στο μυαλό. Κι όσο, επίσης, η ομάδα διέθετε (ώς το 65') στις τάξεις της την ξεχωριστή ποιότητα που μονάχα ο Βασίλης Τσάρτας μπορεί να συνεισφέρει στην υπηρεσία του συνόλου.<p>
 IΣΟPPΟΠIA<p>
 Το αποτέλεσμα, 2-2, δεν αδίκησε καμία πλευρά, ίσα ίσα αντικατοπτρίζει την ισορροπία δυνάμεων των αντιπάλων, την ποιότητα των γκολ (από ένα ωραίο, από ένα τζούφιο), ακόμη και τη μοιρασιά των δοκαριών (51' απευθείας φάουλ Κομιζέτι, 57' σουτ Λυμπερόπουλου) ή τις άλλες χαμένες, εκατέρωθεν, ευκαιρίες. Η πρώτη τέτοια ήταν του Μαυρογενίδη στο 6' (επέμβαση του γκολκίπερ Τσουμπερμπίλερ στο τετ-α-τετ). <p>
 Εφτά λεπτά αργότερα, οι γηπεδούχοι άνοιξαν το σκορ. Ξυραφένια σέντρα του Κανταλούπι από δεξιά προς τ' αριστερά, αδυναμία του Ουζουνίδη να καθαρίσει σε πρώτο χρόνο τη φάση, ο Ζαγοράκης κόλλησε κι ο Κομιζέτι, που τον πρόλαβε, έκανε στην κίνηση την προβολή-σουτ που πήρε μέσα από τα χέρια του Νικοπολίδη (1-0).<p>
 Κι όμως, τούτο το τέρμα λειτούργησε για το δικό μας αντιπροσωπευτικό συγκρότημα ως έναυσμα να βγάλει στο τερέν τις αρετές του. Η ελληνική ομάδα, πειθαρχημένη στην οργάνωση και στην κίνηση με ή δίχως την μπάλα, άπλωσε το παιχνίδι σ' ολόκληρο το πλάτος του γηπέδου, κυριάρχησε, απείλησε. Ο Βασίλης Δανιήλ, αντί του 3-4-3, επέλεξε το 3-5-2 με δύο αμυντικούς χαφ, τον Πουρσανίδη και τον Ζαγοράκη, διότι διαφορετικά δεν έβγαιναν τα μαρκαρίσματα στην καρδιά της μεσαίας γραμμής, όπου οι Ελβετοί (3-4-1-2) παρέταξαν δύο κλασικούς κεντρικούς χαφ κι έναν προωθημένο, τον Σφόρτσα.<p>
 Η ισοφάριση δεν άργησε (1-1 στο 20' με κεφαλιά του Ουζουνίδη, που πρόλαβε την έξοδο του τερματοφύλακα στη σέντρα-φάουλ του Γεωργάτου), όπως δεν άργησε και το 1-2 αμέσως μετά (23' με πλασέ-μυτάκι του Γεωργιάδη στο τετ-α-τετ απέναντι στον Τσουμπερμπίλερ). Ο μαέστρος Τσάρτας, δημιουργός αυτού του δεύτερου «γαλανόλευκου» γκολ, είχε ήδη πιάσει δουλειά.<p>
 EYKAIPIEΣ<p>
 Ηταν αυτός που, σε φάση-καρμπόν, πρόσφερε στον Γεωργιάδη την πιθανότητα του 1-3 (53', τούτη τη φορά νίκησε στο τετ-α-τετ ο πορτιέρο), αλλά το ίδιο και στον Λυμπερόπουλο τέσσερα λεπτά μετά (το δοκάρι, που ήδη σημειώσαμε, στο 57'). Οταν ο Τσάρτας αποσύρθηκε, τη θέση του πήρε ο Καραγκούνης και το ρόλο του διανομέα ανέλαβε να παίξει, όχι άσχημα, ο Λυμπερόπουλος. Ομως, η ελληνική υποχώρηση είχε ήδη αρχίσει. <p>
 Κι αφού στο 77' ο Τσουμπερμπίλερ εξουδετέρωσε το επικίνδυνο σουτ του Καραγκούνη, στο 79' η Εθνική δέχτηκε το 2-2, ακριβώς όπως είχε φτάσει στο 1-1. Σέντρα-φάουλ του Κανταλούπι από δεξιά, ο Χακάν Γιακίν πρόλαβε όλο τον κόσμο στο ύψος του πρώτου δοκαριού, η μπάλα στα δίχτυα.<p>
 Διαιτήτευσε, δίχως προβλήματα, ο Νορβηγός Εβρεμπε.<p>
 ΕΛΒΕΤΙΑ: Τσουμπερμπίλερ, Μ. Γιακίν, Ανσό (46' Μανιέν), Μίλερ (85' Ζανερέ), Βίκι (85' Ματσαρέλι), Φόγκελ (67' Εσπόζιτο), Κομιζέτι (82' Μπίλμαν), Κανταλούπι (80' Καμπάνας), Σφόρτσα, Χ. Γιακίν, Σέζα (60' Ρε).<p>
 ΕΛΛΑΔΑ: Νικοπολίδης, Μαυρογενίδης (59' Μπασινάς), Αμανατίδης, Νταμπίζας, Ουζουνίδης, Πουρσανίδης (74' Ζήκος), Γεωργιάδης (83'Ναλιτζής), Ζαγοράκης, Λυμπερόπουλος (83' Κυπαρίσσης), Τσάρτας (65' Καραγκούνης), Γεωργάτος (84' Βενετίδης).<p>
 *** Μέρα με τη νύχτα σε σχέση με την εικόνα της στο EURΟ 2000, η Γερμανία διέλυσε με 4-1 την Ισπανία χθες βράδυ στο Ανόβερο (35.000 θεατές), στο ντεμπούτο του Ρούντι Φέλερ στον πάγκο. Δύο γκολ ο Σολ, άλλα δύο ο Τσίκλερ, αργότερα απλώς μείωσε ο Ραούλ. Στο Ελσίνκι, εξάλλου, η Φινλανδία νίκησε 3-1 τη Νορβηγία (δύο γκολ ο Λίτμανεν, ένα ο Κούκι, σκόρερ των ηττηθέντων ο Χέλσταντ). Προχθές, στα Τίρανα, Αλβανία-Κύπρος 0-0. Στο Ανόβερο το ματς παρακολούθησε ο Σάκης Δόκας και στο Ελσίνκι ο Θωμάς Κουρκούνας, συνεργάτες του Δανιήλ.<p>
 * Σε άλλα διεθνή φιλικά χθες: Pουμανία - Πολωνία 1-1 (23' Iλιε - 80' Ολιζανιέμπε), Pωσία - Iσραήλ 1-0 (82' Mπουζνίκιν), Tσεχία - Σλοβενία 0-1 (59' Πάβλιν), Mολδαβία - Mάλτα 1-0 (45' Pογκάτσεφ), Bουλγαρία - Bέλγιο 1-3 (68' Iλιεφ - Bερχέιν 16', 65', 29' Mπένζα) Φερόε - Δανία 0-2 (55' Σαντ, 58' Nίλσεν), Πορτογαλία - Λιθουανία 5-1 (31' Πίντο, 37' Φίγκο, 54' πέν. P. Kόστα, 85' Mπέντο, 86' Παουλέτα - 45' Φομένκο), Iσλανδία - Σουηδία 2-1 (29' Nτάντασον, 84' πέν. Σίγκουρτσον, 23' Mιάλμπι), Σλοβακία - Kροατία 1-1 (28' Nέμεθ - 22' Mπάλαμπαν), Bοσνία - Tουρκία 2-0 (39' Mπόλιτς, 90' Tόπιτς), Ουγγαρία - Aυστρία 1-1 (33' Iλες - 67' Kίρχλερ).<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
