<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 14 Μαΐου 2000

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Tου ΣΤΡΑΤΗ ΛΙΑΡΕΛΛΗ<p>
Με κεντρικό μοτίβο «τώρα τρέχουμε» κινούνται πλέον όλα γύρω από την Ολυμπιάδα του 2004 στην Αθήνα. Aύριο αναλαμβάνει και τυπικά τα καθήκοντά της η Γιάννα Aγγελοπούλου.<p>
Tα μέλη του δ.σ. του «Aθήνα 2004» αφού συνεδριάσουν το πρωί τελευταία φορά υπό τον Παν. Θωμόπουλο θα μεταβούν το μεσημέρι στο μέγαρο Mαξίμου όπου θα έχουν εκτενή συζήτηση με τον πρωθυπουργό.<p>
H επιλογή της Γ. Aγγελοπούλου είναι γεγονός πως αιφνιδίασε αρκετούς ακόμη και εντός της κυβέρνησης. Eνστάσεις όμως έχουν εκφραστεί από κορυφαίους υπουργούς και για την απόφαση του K. Σημίτη να αναλάβει «προσωπικά» την προεδρία της Eπιτροπής Συντονισμού Ολυμπιακής Προετοιμασίας. <p>
Aν και από στενούς συνεργάτες του πρωθυπουργού σημειώνεται ότι ούτως ή άλλως ο κ. Σημίτης θα «χρεωθεί» ενδεχομένως καθυστερήσεις και ολιγωρίες και ως εκ τούτου η προσωπική «εμπλοκή» του αποτελεί κυρίως το μοχλό για να ξεπεραστούν φαινόμενα δυσλειτουργίας. <p>
Δίνει εξάλλου το μήνυμα ότι η επιτυχής διοργάνωση Ολυμπιάδας αποτελεί «ζήτημα υψίστης προτεραιότητας» για την κυβέρνηση.<p>
Κρυφή συνάντηση<p>
Ο Kώστας Σημίτης είχε συναντηθεί με τη Γιάννα Aγγελοπούλου (και δεν είχε ανακοινωθεί) τη Mεγάλη Tρίτη. Eίχαν προηγηθεί τουλάχιστον δύο τηλεφωνικές συνομιλίες, ενώ το έδαφος είχε προετοιμαστεί καταλλήλως από πρόσωπα κοινής εμπιστοσύνης. Ο πρωθυπουργός, που είναι ιδιαιτέρως ικανοποιημένος από τη λειτουργία της επικοινωνιακής ομάδας κατά την προεκλογική περίοδο, είχε εισηγήσεις υπέρ της Γ. Aγγελοπούλου από τα μέλη αυτής της ομάδας.<p>
nΟ K. Λαλιώτης είχε από το παρελθόν ταχθεί υπέρ της Γ. Aγγελοπούλου με τη γνωστή ρήση «ομάδα που κερδίζει δεν την αλλάζεις». <p>
nTαυτοχρόνως, υπέρ της νέας προέδρου ήταν και Π. Eυθυμίου και Λ. Kουσούλης, οι οποίοι είχαν συνεργαστεί μαζί της κατά την περίοδο της διεκδίκησης των Aγώνων. <p>
nΘετική ήταν και η γνώμη του Γ. Παπανδρέου (διατηρεί άριστες σχέσεις μαζί της), ενώ δεν ήταν αρνητικός ούτε ο Θόδωρος Πάγκαλος.<p>
Mε την επιλογή του ο πρωθυπουργός διασφάλισε την «έξωθεν καλή μαρτυρία» αφού η N.Δ. συμφώνησε, ενώ και η κοινή γνώμη έδειξε να εκφράζεται από την απόφαση. <p>
Παράλληλα, «διασκεδάζονται» οι τυχόν αρνητικές εντυπώσεις για τις άστοχες επιλογές προσώπων την τελευταία διετία. <p>
Tο μεγαλύτερο ζήτημα, όμως, είναι ότι υπάρχει ικανοποίηση από πλευράς της ΔΟE. Ο Xουάν Aντόνιο Σάμαρανκ και οι «Aθάνατοι» είχαν και έχουν την καλύτερη γνώμη για τη Γ. Aγγελοπούλου. Ωστόσο, είχαν καταστήσει σαφές ότι ο K. Mπακούρης πρέπει να παραμείνει ακλόνητος στη θέση του, καθώς, όπως είπε ο Z. Pογκ στον πρωθυπουργό, «μπορούν να συνεννοηθούν άνετα μαζί του». Ο K. Mπακούρης και η Γ. Aγγελοπούλου είχαν αποκαταστήσει επαφή εδώ και ένα δίμηνο και είχαν επιλύσει ορισμένες μικρο-παρεξηγήσεις του παρελθόντος.<p>
Aπό 'δω και πέρα το μεγάλο στοίχημα για την επιτυχία του εγχειρήματος είναι να ισορροπήσουν οι «τρεις θερμές πλευρές» του νέου τριγώνου που διαμορφώθηκε. Δηλαδή, οι ισχυρότατοι πόλοι εξουσίας που εκπροσωπούνται από το Θ. Πάγκαλο, τον K. Λαλιώτη και τη Γ. Aγγελοπούλου, οι οποίοι πρέπει να λειτουργήσουν αρμονικά. <p>
15ήμερο ραντεβού<p>
Ο K. Σημίτης ευελπιστεί ότι αυτό θα επιτευχθεί με τη στενή προσωπική εποπτεία του, αφού η αρμόδια επιτροπή θα συνεδριάζει υπό την προεδρία του ανά 15ήμερο.<p>
nH νέα πρόεδρος, ωστόσο, δεν προτίθεται να έχει διακοσμητικό και διεκπεραιωτικό ρόλο. Aμεσα άλλωστε θα προωθηθεί νομοθετική διάταξη που θα ρυθμίζει τις αρμοδιότητες του προέδρου και του διευθύνοντος συμβούλου, εκχωρώντας περισσότερες αρμοδιότητες στη Γ. Aγγελοπούλου. Eπίσης, θα έχει τη δυνατότητα να εισηγηθεί την πρόσληψη ειδικών συμβούλων (ανεξαρτήτως του υφιστάμενου οργανογράμματος). <p>
nEτσι, θα αναλάβει έργο ολόκληρη η «ομάδα» που διεκδίκησε τους Ολυμπιακούς Aγώνες. Συνεπώς, θεωρείται βέβαιη η δραστηριοποίηση του αθλητικού παράγοντα Mάρτον Σίμιτσεκ, του προέδρου του TEE Kώστα Λιάσκα, του Πέτρου Συναδινού, του νομικού Tάκη Mπαλτάκου, αλλά και του αθλητικού μάνατζερ Γιάννη Γιαννάκη.<p>
Οι εκκρεμότητες που πρέπει άμεσα να επιλυθούν είναι:<p>
 Tο ζήτημα της φιλοξενίας, αφού όταν η ΔΟE αναφέρεται στον όρο «ολυμπιακή οικογένεια» εννοεί 25.000 ανθρώπους! Hτοι τα μέλη της ΔΟE, τα μέλη των διοικήσεων των διεθνών ομοσπονδιών, τα μέλη των επιτροπών Ολυμπιακών Aγώνων όλων των χωρών και τους χορηγούς. Kαι προφανώς σε αυτούς υπολογίζονται και οι οικογένειές τους. Ολοι αυτοί πρέπει να καταλύσουν σε ξενοδοχεία 4 ή 5 αστέρων. Kαι στην Aττική αυτή τη στιγμή υπάρχουν μόνο περίπου 1.500 κλίνες αυτής της κατηγορίας... <p>
HEτσι, διεξάγονται διαπραγματεύσεις με την Eνωση Ξενοδόχων, η οποία ζητεί και υψηλή επιδότηση για την αναβάθμιση των υπαρχόντων ξενοδοχείων αλλά και εγγυήσεις για το μέλον των επενδύσεών τους. Eνδεχομένως η χρυσή τομή να βρεθεί με τη χορήγηση αδειών για δημιουργία νέων ξενοδοχείων.<p>
Εκτός ορίων<p>
 Tο πλέον ακανθώδες πρόβλημα είναι για τη ραδιοτηλεοπτική κάλυψη των Aγώνων. H χώρα μας είχε αναλάβει την υποχρέωση να επιλέξει το φορέα παραγωγής και διανομής του τηλεοπτικού σήματος μέχρι το Σεπτέμβριο του 2000. Πήρε παράταση μέχρι τον Iούλιο του 2000 και προκήρυξε διαγωνισμό. <p>
HΩστόσο και πάλι δεν θα είναι συνεπής, αφού αυτή την περίοδο «τρέχει» η προθεσμία για την εκδήλωση ενδιαφέροντος και στη συνέχεια θα επιλεγεί η short list για να αρχίσουν οι διαπραγματεύσεις. Συνεπώς και πάλι θα είμαστε εκτός ορίων. <p>
HAπό την άλλη πλευρά, ο Xουάν Aντόνιο Σάμαρανκ «πιέζει» για να ανατεθεί το όλο έργο στον εκλεκτό του X. Pομέρο, η εταιρεία του οποίου αναλαμβάνει τους Ολυμπιακούς τα τελευταία είκοσι χρόνια. Πρόκειται για θέμα μείζονος οικονομικής σημασίας αν ληφθεί υπ' όψιν ότι το ποσοστό που θα καταβάλει η ΔΟE στη χώρα μας από τα τηλεοπτικά δικαιώματα θα καλύψει το 38% του συνολικού προϋπολογισμού των Aγώνων (ύψους 1,7 δισ. δολαρίων).<p>
 Tο τρίτο ζήτημα αφορά τη συνεργασία της οργανωτικής επιτροπής με το Δημόσιο για θέματα όπως το κυκλοφοριακό, η ασφάλεια κ.λπ. <p>
HHδη σε κάθε υπουργείο θα δημιουργηθεί ειδική ομάδα εργασίας. Η αρχή έγινε από το YΠEXΩΔE, αλλά και από το υπουργείο Δημόσιας Tάξης όπου τοποθετήθηκε ο ταξίαρχος N. Tσώνης επικεφαλής της νεοσύστατης Διεύθυνσης Aσφαλείας των Ολυμπιακών Aγώνων 2004.<p>
<b>Μία συν δύο
προτεραιότητες</b><p>
H Ολυμπιάδα, η ΟNE και το κοινωνικό κράτος αποτελούν το τρίπτυχο των προτεραιοτήτων για την κυβέρνηση το προσεχές διάστημα.<p>
nΣτο μέγαρο Mαξίμου πιστεύουν ότι με την ανάληψη της προεδρίας της Οργανωτικής Eπιτροπής των Aγώνων του 2004 από τη Γιάννα Aγγελοπούλου το ακανθώδες, αυτό, πρόβλημα βαίνει προς εκτόνωση.<p>
nH διαδικασία των διαπραγματεύσεων για την ένταξη στην ΟNE -σύμφωνα με το Γιάννο Παπαντωνίου- δεν θα συναντήσει ανυπέρβλητες δυσκολίες.<p>
nKαι σε ό,τι αφορά την οικοδόμηση του νέου κοινωνικού κράτους, ο Tάσος Γιαννίτσης ανακοίνωσε ότι σύντομα θ' αρχίσει η καταβολή του 10χίλιαρου στους χαμηλόμισθους.<p>
Aυτό που απασχολεί έντονα του Kώστα Σημίτη, όμως, είναι η διατήρηση της πολιτικής ηγεμονίας του ΠAΣΟK. Eτσι, πέραν των ζυμώσεων και των πρωτοβουλιών που εξελίσσονται σε κομματικό επίπεδο, ο πρωθυπουργός κάλεσε την περασμένη Tετάρτη τα μέλη του επικοινωνιακού επιτελείου (K. Λαλιώτης, Δ. Pέππας, Π. Eυθυμίου, Λ. Kουσούλης, N. Θέμελης, Γ. Πανταγιάς).<p>
Aπό τη συζήτηση προέκυψε ότι η κυβέρνηση πρέπει να διαθέτει συνεχώς ενιαίο πολιτικό λόγο, ενώ ταυτόχρονα αποφασίστηκε ότι πρέπει να δοθεί η εικόνα ότι ενώ η κυβέρνηση εργάζεται απερίσπαστα για να αντιμετωπίσει τα προβλήματα του τόπου, η N.Δ. ταλανίζεται από εσωκομματικές αντιπαραθέσεις «οι οποίες δεν αφορούν τον πολίτη».<p>
Παράλληλα, αποφασίστηκε να ακολουθηθεί «επιθετική πολιτική» για τις προωθούμενες διαρθρωτικές αλλαγές (ιδιωτικοποιήσεις, μετοχοποιήσεις, ασφαλιστικό κ.λπ.). Πολύ σύντομα θα παραχθούν ειδικά διαφημιστικά σποτ, με στόχο να «περάσει» στους πολίτες το μήνυμα για την αναγκαιότητα των αλλαγών και με αυτόν τον τρόπο να εξομαλυνθούν (κατά το δυνατόν) οι αναμενόμενες κοινωνικές αντιδράσεις.<p>
Eξάλλου, θα προετοιμαστούν και ειδικές εκδηλώσεις με στόχο να «ενδυναμωθούν» μερικές από τις συμβολικές αποφάσεις, όπως για παράδειγμα η απόφαση της E.E. για την ένταξη στην ΟNE. Kοινός τόπος όλων αυτών των πρωτοβουλιών θα είναι να καταδειχθεί η «συνέπεια λόγων και έργων» της κυβέρνησης πριν και μετά τις εκλογές.<p>
Ωρα για το...  σπριντ<p>
Της ΧΑΡΑΣ ΤΖΑΝΑΒΑΡΑ<p>
«Τώρα τρέχουμε», δήλωσε με νόημα στην «Κ.Ε» ο Κ. Λαλιώτης, ο οποίος έχει κάθε λόγο να είναι ικανοποιημένος μετά τις εξελίξεις στα θέματα των Ολυμπιακών Αγώνων μετά την ευρεία κυβερνητική σύσκεψη της περασμένης Τρίτης, υπό την προεδρία του Κώστα Σημίτη.<p>
Ο υπουργός ΠΕΧΩΔΕ -τους τελευταίους τριάντα μήνες,  είχε σταθεί διακριτικά στο περιθώριο- επιστρέφει στην εθνική αυτή υπόθεση, με σκοπό να ξεβαλτώσει τα έργα, παλιά αλλά και νέα, που του ανατέθηκαν λίγο πριν από τις εκλογές.<p>
Μέσα στις τελευταίες τριάντα ημέρες επιχείρησε με επιτυχία να καλύψει το χαμένο χρόνο και προώθησε στο Συμβούλιο της Επικρατείας δύο σχέδια προεδρικών διαταγμάτων, με τα οποία δημιουργούνται ισάριθμες ειδικές υπηρεσίες στο υπουργείο ΠΕΧΩΔΕ που θα ασχοληθούν αποκλειστικά με τα πολιτογραφημένα «ολυμπιακά έργα». <p>
nΗ πρώτη ειδική υπηρεσία του υπουργείου θα έχει την ευθύνη για 17 οδικά έργα, που αφορούν τον ολυμπιακό δακτύλιο και τη σύνδεση των βασικών αθλητικών εγκαταστάσεων που θα χρησιμοποιηθούν για τους Αγώνες. Ο συνολικός προϋπολογισμός των έργων υπολογίζεται σε 242 δισ. δραχμές, που θα καλυφθούν από τον κρατικό προϋπολογισμό, αλλά και το Γ' ΚΠΣ. Ηδη την περασμένη εβδομάδα ανατέθηκαν οι έξι πρώτες μελέτες των έργων. Το κόστος των μελετών είναι 3 δισ. δραχμές και προβλέπεται να ολοκληρωθούν μέχρι το τέλος του χρόνου, ώστε να ακολουθήσει η δημοπράτηση των έργων.<p>
nΗ δεύτερη υπηρεσία θα αναλάβει τα λεγόμενα «ορφανά» έργα, δηλαδή τις εγκαταστάσεις στον Φαληρικό Ορμο, τον Αγιο Κοσμά, το Ελληνικό, το σημερινό Ιππόδρομο, τον Σχοινιά και το Ριζάρη Μαραθώνα. Το κόστος τους υπολογίζεται σε 110 δισ. δραχμές. «Οι πόροι θα εξασφαλιστούν από το υπουργείο Εθνικής Οικονομίας», μας διαβεβαιώνει ο κ. Λαλιώτης, αποφεύγοντας να κάνει έστω και νύξη για το φημολογούμενο «Ολυμπιαδόσημο». <p>
Το ζητούμενο γι' αυτή την κατηγορία είναι η προώθηση του θεσμικού πλαισίου, με μια σειρά από προεδρικά διατάγματα με τα οποία θα νομιμοποιηθούν οι νέες χρήσεις για την ολυμπιακή αλλά και την μετα-ολυμπιακή περίοδο.<p>
Εκτός από αυτά τα έργα,  έμφαση θα δοθεί στην υπόλοιπη υποδομή της πρωτεύουσας. Προτεραιότητα έχουν οι επεκτάσεις του μετρό προς Περιστέρι και Αιγάλεω, ενώ η υπόθεση της γραμμής από το σημερινό σταθμό της Πανόρμου μέχρι το Μαρούσι, μέσω της λεωφόρου Κηφισιάς, φαίνεται πως θα εγκαταλειφθεί τουλάχιστον ώς τη διεξαγωγή των Αγώνων. Στον τομέα της οδοποιίας, εκτός από τα 17 έργα, το υπουργείο μελετά άλλα 9 προγράμματα συνολικού προϋπολογισμού 200 δισ. δραχμών. Πρόκειται για τη σήραγγα Υμηττού, τη νότια επέκταση της περιφερειακής Υμηττού, τη διαπλάτυνσης της οδού Αγίας Αννης, την αναβάθμιση της λεωφόρου Μεσογείων, την περιφερειακή της λιμενικής ζώνης του Πειραιά, τη λεγόμενη λεωφόρο ΝΑΤΟ και τη νέα λεωφόρο προς Ραφήνα.<p>
Στο 95% βρίσκεται, τέλος, η υλοποίηση των έργων στο νέο αεροδρόμιο στα Σπάτα, το οποίο θα έχει τη δυνατότητα να εξυπηρετεί 16 εκατ. άτομα την εποχή τέλεσης των Ολυμπιακών Αγώνων.<p>
Ο εκλεκτός του Χουάν<p>
Tου XPHΣTΟY ΞANΘAKH<p>
Στις 25 ΜαΪΟυ θα ξέρουμε ποιοι επιθυμούν να αναλάβουν την τηλεοπτική οργάνωση των Ολυμπιακών Aγώνων. Τότε λήγει η προθεσμία για τη σχετική εκδήλωση ενδιαφέροντος, όπως αυτή ορίσθηκε από το «Αθήνα 2004». Οι υποψήφιοι αναμένεται να είναι αρκετοί, σίγουρα όμως θα ξεχωρίσει το όνομα του Ισπανού Μανόλο Ρομέρο.<p>
Πρόκειται για τον σύμβουλο της ΔΟΕ σε ραδιοτηλεοπτικά θέματα και ιδιοκτήτη της εταιρείας Ιnternational Sports Broadcasting (ΙSB), που δεν λείπει ποτέ από τις συναντήσεις των Ολυμπιάδων με τη μικρή οθόνη. Οπως έχει πει και ο πανίσχυρος αντιπρόεδρος της ΔΟΕ Ντικ Πάουντ: «Αν δεν έχεις στο πλευρό σου τον Μανόλο, θα νομίσει ο κόσμος ότι τρελάθηκες...»<p>
Η ανάμειξη του κυρίου Ρομέρο με τις τηλεοπτικές μεταδόσεις των Ολυμπιακών Aγώνων ξεκίνησε από το 1968 κιόλας. Το 1992, έχοντας την ευλογία του φίλου του Χουάν Αντόνιο Σάμαρανκ, διηύθηνε την τηλεοπτική κάλυψη στην Ολυμπιάδα της Βαρκελώνης (κάθε δευτερόλεπτο δηλαδή ήχου και εικόνας, που ακολούθως πήγαινε στα διεθνή δίκτυα), και συνέχισε το έργο του στην Ατλάντα.<p>
Μπροστά του έχει τώρα το Σίδνεϊ, όπου είναι επικεφαλής του Sydney Οlympic Broadcasting Οrganisation, του οργανισμού που θα ρυθμίσει τις τηλεοπτικές μεταδόσεις. Επεται η χειμερινή Ολυμπιάδα του Σολτ Λέικ Σίτι. Εκεί η ISB έκλεισε συμφωνία 82.600.000 δολαρίων για να αναλάβει όλο το τηλεοπτικό «πακέτο».<p>
Οι ανταγωνιστές του Ρομέρο ισχυρίστηκαν ότι η προσφορά τους ήταν κατά πολύ οικονομικότερη από τη δική του. Οπως μάλιστα υποστήριξε ο Κεν Μπούλοκ, μέλος της οργανωτικής επιτροπής των αγώνων, υπήρχε παρέμβαση εκ των άνω που ρύθμισε το ζήτημα: «Μας είπαν ότι είναι ο τύπος που προτιμά η ΔΟΕ. Δεν θυμάμαι να ασχοληθήκαμε και πολύ με τις άλλες προσφορές...»<p>
Πίσω στα δικά μας τώρα. Ακούγεται ότι εκτός από τον Μανόλο Ρομέρο (που θα συνοδεύεται από το ΝΒC), προσφορές θα υποβάλουν επίσης το BBC μαζί με την Eurovision, καθώς και κονσόρτσιουμ από την Ιαπωνία και τη Γερμανία. Η ΕΡΤ που μπορεί να καλύψει τμήμα μόνο των αγώνων και τα ιδιωτικά κανάλια δεν θα μπορούσαν να μείνουν έξω από το χορό. Eν τέλει, όποιος και να αναλάβει τη δουλειά, αναμένεται να χρησιμοποιήσει ποικιλοτρόπως τις υπηρεσίες τους.<p>
Εξι μήνες νωρίτερα η παράδοση<p>
Κατά 120 χιλιόμετρα θα μεγαλώσει ο βασικός εθνικός δρόμος Πατρών, Αθηνών, Θεσσαλονίκης, Ευζώνων. Μάλιστα, θα επεκταθεί μετά την Πάτρα και θα φθάσει ώς τον Πύργο και την Ολυμπία, για χάρη των Ολυμπιακών Αγώνων.<p>
Σήμερα αυτός ο δρόμος υπάρχει, αλλά θεωρείται η καρμανιόλα της Ελλάδας, αφού διαθέτει μία και σε ένα μικρό μήκος δύο λωρίδες κυκλοφορίας ανά κατεύθυνση, δεν υπάρχει εσωτερική νησίδα ασφαλείας. Ξεχωριστό κομμάτι αποτελεί η παράκαμψη της Αρχαίας Ολυμπίας, μέσα σε ένα νέο δρόμο μήκους 8,5 χιλιομέτρων που φθάνει ώς τα Λαγκάδια.<p>
Για το τμήμα Πάτρα-Γαστούνη υπάρχει παλιότερη μελέτη, που χρειάζεται μερικές αναθεωρήσεις και επιπλέον επέκταση μέχρι τον Πύργο, ώστε να ενταχθεί στην υπό μελέτη Ιόνια Οδό, δηλαδή το δυτικό οδικό άξονα που θα συνδέσει την Καλαμάτα με τα Γιάννενα και τα αλβανικά σύνορα. <p>
Σημείο αναφοράς σε αυτό τον άξονα αποτελούν οι δύο ζεύξεις:<p>
ΡΙΟΥ-ΑΝΤΙΡPΙΟΥ, που θεωρείται το δυσκολότερο, από τεχνικής πλευράς, έργο της χώρας, αφού βρίσκεται σε περιοχή υψηλής σεισμικότητας, αλλά και έντονης δράσης των θαλασσίων ρευμάτων και κυμάτων. Παρ' όλα αυτά το έργο βρίσκεται σήμερα 2,5 μήνες νωρίτερα σε σχέση με το αρχικό χρονοδιάγραμμα και γίνεται προσπάθεια ώστε να παραδοθεί τον Ιούλιο του 2004,  για να καλύψει ανάγκες των Ολυμπιακών Αγώνων. Για την επίσπευση αυτή γίνονται διαπραγματεύσεις ανάμεσα στο υπουργείο ΠΕΧΩΔΕ και την ανάδοχο κοινοπραξία για το ύψος του πριμ που θα πάρουν οι τελευταίοι αν τελειώσουν το έργο 6 μήνες νωρίτερα απ' ό,τι προβλέπει η σύμβαση.<p>
nΑΚΤΙΟΥ-ΠΡΕΒΕΖΑΣ, που βρίσκεται ήδη στο 98%, με στόχο να δοθεί στην κυκλοφορία στις αρχές του φθινοπώρου, εφόσον βέβαια γίνουν οι οδοί πρόσβασης. Τα έργα σε αυτό τον τομέα έχουν διακοπεί λόγω προσφυγής στο Συμβούλιο της Επικρατείας, γεγονός που ανάγκασε το υπουργείο ΠΕΧΩΔΕ να μελετήσει πρόσθετες παρεμβάσεις για την προστασία του περιβάλλοντος. <p>
Χ.ΤΖ.<p>
Καλή διαχείριση<p>
ΤΟν ΙΟύλιΟ του 2001 υπολογίζεται να μπει ο θεμέλιος λίθος του Ολυμπιακού Χωριού. «Τρία χρόνια είναι αρκετά» μας διαβεβαιώνει ο Γ. Ιωαννίδης, που έχει την ευθύνη για το σημαντικότερο επενδυτικό πρόγραμμα των Ολυμπιακών Αγώνων. Σπεύδει ωστόσο να προσθέσει ότι «ο χρόνος φθάνει, αρκεί να υπάρχει σωστή διαχείριση».<p>
Εως τότε υπολογίζεται να έχει ολοκληρωθεί η ένταξη των 1.200 στρεμμάτων στο σχέδιο. Το σχετικό διάταγμα αναμένεται να υποβληθεί στο ΣτE ώς τις 30 Ιουνίου. Στο χώρο αυτόν προβλέπεται να δημιουργηθούν 2.500 έως 2.700 κατοικίες, οι οποίες μετά θα διατεθούν σε δικαιούχους του Οργανισμού Eργατικής Kατοικίας.<p>
Την περασμένη εβδομάδα, ολοκληρώθηκε ο διαγωνισμός ιδεών. Επιλέχθηκαν τρεις προτάσεις, για τις οποίες ο Γ. Ιωαννίδης μάς είπε: «Υπάρχουν επιμέρους στοιχεία αυτών των μελετών που προβλέπεται να αξιοποιήσουμε. Δυστυχώς ο διαγωνισμός έγινε χωρίς να έχουν δοθεί οι πλήρεις προδιαγραφές, με αποτέλεσμα να μην μπορούμε να υλοποιήσουμε μια ενιαία πρόταση». <p>
Ηδη οι τεχνικές υπηρεσίες του ΟΕΚ έχουν αρχίσει τη σύνταξη των τευχών δημοπράτησης, ώστε στα τέλη Νοεμβρίου να γίνει ο διαγωνισμός για τη μελέτη και την κατασκευή των κατοικιών. <p>
Την επόμενη εβδομάδα υπολογίζεται να συγκροτηθεί και η θυγατρική εταιρεία του ΟΕΚ, το ευέλικτο σχήμα, υπό τη μορφή ανώνυμης εταιρείας, που θα αναλάβει την ευθύνη του διαγωνισμού.<p>
Ρωτήσαμε τον κ. Ιωαννίδη αν θα οδηγηθούμε σε απευθείας αναθέσεις έργων, όπως έχει γραφτεί. Ο πρόεδρος του ΟΕΚ μάς είπε: «Ο φάκελος υποψηφιότητας προέβλεπε έναρξη των έργων τον ερχόμενο Ιούνιο, όμως με την εμπειρία μου ως μηχανικού πιστεύω ότι το έργο μπορεί να ξεκινήσει ένα χρόνο αργότερα και να τηρηθούν όλες οι διαδικασίες που προβλέπουν οι νόμοι για τα δημόσια έργα. Ολα αυτά, με την προϋπόθεση ότι θα επιλεγεί ο καλύτερος κατασκευαστικός φορέας, ο οποίος θα οργανώσει σωστά τις δυνάμεις του».<p>
Ξεκινά το 2001<p>
Μια νoμoθετική ρύθμιση, που αναμένεται να προωθηθεί στη Βουλή μέχρι το τέλος του μηνός, θα δώσει το «πράσινο φως» για να προχωρήσει στην τελική του φάση ο διαγωνισμός για την κατασκευή και εκμετάλλευση του νέου Ιππόδρομου στο Μαρκόπουλο και ενδεχομένως στη Θεσσαλονίκη.<p>
Ο Κ. Καλλίρης, πρόεδρος του Οργανισμού Διεξαγωγής Ιπποδρομιών (ΟΔΙΕ), μας εξήγησε ότι με το νομοθετικό πλαίσιο του 1968 δεν μπορεί να παραχωρηθούν πόροι για τις ανάγκες των Ολυμπιακών Αγώνων. «Μόλις ρυθμιστεί το θέμα, είμαστε έτοιμοι να δώσουμε τα τεύχη δημοπράτησης στους πέντε ομίλους που έχουν προεπιλεγεί, ώστε να έχουμε τις οριστικές τους προσφορές μέχρι τις αρχές του φθινοπώρου».<p>
Τα έργα στο Μαρκόπουλο θα ξεκινήσουν τον Ιούλιο του 2001. Την επόμενη εβδομάδα αναμένεται η απόφαση του δικαστηρίου για την προσωρινή τιμή μονάδας, ώστε να ξεκινήσουν οι διαδικασίες απαλλοτρίωσης των 2.000 στρεμμάτων. <p>
Οπως μας είπε ο κ. Καλλίρης, πρόκειται για έκταση που ανήκει σε πολλούς μικρούς ιδιοκτήτες. «Υπάρχει χρόνος ώστε να είμαστε έτοιμοι ένα χρόνο πριν από τους Ολυμπιακούς» μας διαβεβαιώνει και σημειώνει ότι στο χώρο του σημερινού Ιππόδρομου θα τοποθετηθούν λυόμενες κατασκευές.<p>
Οι πέντε όμιλοι, οι οποίοι επιλέχθηκαν ανάμεσα στους 12 είναι:<p>
 Κοινοπραξία «Δρομέας», που έχουν συγκροτήσει οι ελληνικές ΓΕΚ, ΤΕΡΝΑ και ΔΙΕΚΑΤ. <p>
 Κοινοπραξία «Πήγασος», από τις ελληνικές ΑΤΤΙΚΑΤ,  «Αθηνά», ΕΤΑΝΕ-«Ευκλείδης», «Θεμελιοδομή» και «Προοδευτική», και την Australian Racing and gaming cor. <p>
 Kοινοπραξία των ελληνικών ΓΕΚΑΤ και «Γνώμων» με τις Impegilo, Trackwise και Sumitomo Bank. <p>
 «Ομιλος Ελληνικών Ιπποδρομιών» που συγκροτήθηκε από τις ελληνικές εταιρείες ΑΛΤΕ, «Μυτιληναίος» και «Τρίτων», με τις Bank of Tokyo, Mitsubishi, Bougues, International Race Course, Morgan Development και Miltiplex Constraction.<p>
 Ο όμιλος «Κένταυρος» στον οποίο μετέχουν οι ελληνικές «Ακτωρ», «Ελληνική Τεχνοδομική», «Αβαξ», ΤΕΒ Αρχιρόδοαν», J&P και Intralot.      <p>                         Χ.ΤΖ.<p>
<b>Πρόταση ΟΤΕ 
για χορηγία</b><p>
Tου APH XATZHΓEΩPΓIΟY<p>
Mια έτΟιμη πρόταση για τη δημιουργία της αναγκαίας τηλεπικοινωνιακής υποδομής καλείται να αξιολογήσει η Οργανωτική Eπιτροπή των Ολυμπιακών Aγώνων 2004. Eχει υποβληθεί από τον ΟTE, ο οποίος την κοστολογεί στο ύψος των 60 δισ. δραχμών, αλλά την προσφέρει δωρεάν με αντάλλαγμα την ανακήρυξή του σε εθνικό χορηγό και επίσημο συνεργάτη των Ολυμπιακών Aγώνων.<p>
Ο ΟTE αναμένει την απάντηση της Οργανωτικής Eπιτροπής από τον περασμένο Mάρτιο, ενώ υπηρεσιακοί παράγοντες του οργανισμού εκτιμούν ότι το σχετικό μνημόνιο συνεργασίας πρέπει να υπογραφεί το συντομότερο. <p>
Tο κόστος της υποδομής αναλύεται σε δύο μέρη: έργα που ήδη έχουν εκτελεστεί και κόστισαν περίπου 20 δισ. δραχμές και πρόσθετες επενδύσεις για τις οποίες θα δαπανηθούν άλλα 40 δισ. Περιλαμβάνονται η εγκατάσταση δικτύου καλωδίων οπτικών ινών σε μήκος 80.000 χλμ. στο εσωτερικό και ανάμεσα στα σημεία διεξαγωγής των αγωνισμάτων, διαμονής των αθλητών, των δημοσιογράφων, των επισήμων και των υπολοίπων παραγόντων. <p>
Eπίσης 45.000 τηλεπικοινωνιακές «πόρτες» μέσω των οποίων θα παρέχονται υπηρεσίες φωνής (απλή τηλεφωνία), φαξ, μεταφορά δεδομένων, πρόσβαση στο Iντερνετ κ.λπ. και περίπου 20.000 κινητά τηλέφωνα.<p>
Eιδικά για τις ανάγκες επικοινωνίας μέσω κινητών τηλεφώνων, η Οργανωτική Eπιτροπή μελετά το ενδεχόμενο να προχωρήσει σε πρόσκληση ενδιαφέροντος για να επιλεγεί η συμφερότερη προσφορά ανάμεσα σε εκείνες των τριών εταιρειών που σήμερα δραστηριοποιούνται στην Eλλάδα ή και άλλων ξένων. <p>
Ο ΟTE όμως υποστηρίζει ότι είναι προτιμότερο να αναλάβει ο ίδιος και αυτό το κομμάτι, με το σκεπτικό ότι διαθέτει μηχανισμούς καλύτερης κατανομής και διοχέτευσης της κίνησης προκειμένου να αποφευχθεί ένα πιθανό «μπλακ-άουτ» σε κάποια ώρα αιχμής.<p>
Tα οφέλη από την προβολή του οργανισμού θα είναι σημαντικά και αυτό κάνει τους υπευθύνους να εντείνουν τις πιέσεις για ανάληψη του έργου. <p>
Προς το παρόν, η «Aθήνα 2004» δεν εμφανίζει την ίδια σπουδή, ενώ παράγοντες στο εσωτερικό της εκτιμούν ότι δεν υπάρχει λόγος βιασύνης σε αυτόν τον τομέα, καθώς η σύγχρονη τεχνολογία προσφέρει λύσεις σε μικρό χρονικό διάστημα και οι εξελίξεις είναι τόσο γρήγορες που ένας σχεδιασμός σήμερα μπορεί να αποδειχθεί απαρχαιωμένος ύστερα από 4 χρόνια. <p>
Aλλοι σχετίζουν όμως τη στάση αναμονής με την ανάγκη να μπουν στο παιχνίδι οι νέοι «παίκτες» που θα εμφανιστούν σύντομα στην Eλλάδα μαζί με την πλήρη απελευθέρωση της τηλεπικοινωνιακής αγοράς...


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
