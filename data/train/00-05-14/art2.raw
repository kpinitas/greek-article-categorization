Από πεντοζάλη και χοροθέατρο μέχρι πρωτοεμφανιζόμενες ομάδες και παραστάσεις με υπολογιστές και κάμερες περιλαμβάνει ο Μήνας Χορού 2000 που διοργανώνει πέμπτη χρονιά το «Ανοιχτό Θέατρο» (Κάλβου 70 και Γκύζη). Αρχίζει αύριο, θα διαρκέσει ώς τις 6 Ιουλίου και από τη σκηνή του θα περάσουν 12 χορευτικές ομάδες και δημιουργοί, μεταξύ των οποίων και ο Δανός Τιμ Φέλντμαν.
Ξεκίνησε πριν από τέσσερα χρόνια προσφέροντας στέγη σε καταξιωμένες αλλά και πρωτοεμφανιζόμενες ομάδες και αποτελεί πλέον σημείο αναφοράς στο χορευτικό κόσμο. «Οταν πρωτοξεκίνησα αυτή την προσπάθεια», μας λέει η Δόνη Μιχαηλίδη, «υπήρχαν ομάδες που έκαναν τα πρώτα τους βήματα. Τώρα που βλέπω την εξέλιξή τους, λέω πως, όσο δύσκολα και να στήθηκε αυτή η ιστορία, άξιζε τον κόπο».
n Καινοτομίες φετινές, οι παραδοσιακοί χοροί και οι τρεις βραδιές αφιερωμένες σε σολίστ από την Ελλάδα και το εξωτερικό. Με τους πρώτους ανοίγει αύριο η αυλαία του φεστιβάλ. Το Κέντρο Ελληνικής Τέχνης της Βαγγελιώς Ιερωνυμάκη και τρία καλεσμένα χορευτικά συγκροτήματα θα παρουσιάσουν παραδοσιακούς χορούς από τα Μέγαρα, την Αλεξάνδρεια, την Κρήτη, τη Θεσσαλία, το Αιγαίο και τη Θράκη.
n Ο δανός δημιουργός Τιμ Φέλντμαν είναι ο δεύτερος καλεσμένος του Μήνα Χορού. Αυτή θα είναι η δεύτερη φορά που θα φιλοξενηθεί στο «Ανοιχτό Θέατρο», αφού και πριν από δύο χρόνια συμμετείχε σε παράσταση της «Sinequanon». 
Την Πέμπτη και Παρασκευή θα παρουσιάσει το «Skizo», χορογραφία εμπνευσμένη από την ανάγκη του ανθρώπου για επικοινωνία.
n Η τεχνολογία σε συνδυασμό με το χορό έχουν τον πρώτο λόγο στην παράσταση «Απόσταση ασφαλείας» των «Χορευτών» που ακολουθούν το διήμερο 21-22/5. «Στις δύο χορογραφίες χρησιμοποιούμε έναν υπολογιστή ο οποίος μέσω μίας κάμερας διαβάζει τις κινήσεις του χορευτή και τις αποδίδει με γραφικά σχέδια στη μεγάλη οθόνη που βρίσκεται πίσω από τη σκηνή», μας είπε η Αλίκη Καζούρη που χορογράφησε ένα από τα δύο κομμάτια. Το δεύτερο μέρος έχει τίτλο «Μια άλλη μέρα» και το επιμελήθηκε ο Μιχάλης Ναλμπάντης.
Η πρώτη θα παρουσιάσει τη νέα της δουλειά με τίτλο «Ο θυμός» και η δεύτερη το σόλο «Vice Versa»: «Είναι η πρώτη φορά που ασχολούμαι με το χορό μέσα από το θέατρο. Πρόκειται για μια παράσταση που θίγει τα μυστικά της καθημερινότητάς μας», λέει η Δ. Μιχαηλίδη.
«Αν ο θάνατος είναι μια απώλεια, τότε και ο έρωτας είναι σαν τον θάνατο», σχολιάζει η δημιουργός της, Μάχη Δημητριάδου. 
«Για μένα ο μύθος της Περσεφόνης, το ταξίδι της στον Kάτω Kόσμο είναι η απώλειά της στα σκοτάδια του έρωτα, του φόβου, της επιθυμίας και τελικά της παράδοσης στον Αδη που την οδηγεί από την εφηβεία στην ωριμότητα».
n Πρωτότυπα είναι και τα θέματα που ενέπνευσαν τις τέσσερις κοπέλες τις βραδιές των σόλο. 
Η Κατερίνα Παπαγεωργίου παρουσιάζει με το «The date» τη σύγκρουση ενός ζευγαριού. Η Ολια Λυδάκη εμπνεύστηκε από ένα ποίημα του Γέιτς, η Φιλιώ Λούβαρη από τη διαδρομή ενός παρισινού λεωφορείου και η Αντιγόνη Γύρα στο «Ξεκόλλα» αναφέρεται στις συνήθειες της ζωής μας (6, 7, 8/6).
n Νέα παραγωγή, όμως, έχουμε και από την ομάδα της Πέρσας Σταματοπούλου: τις «Μικρές αναταράξεις».
n Και σόλο χορογραφίες: δημιουργίες του Δημήτρη Σωτηρίου θα παρουσιάσουν από 20 έως 23 Ιουνίου μέλη των «Sinequanon». 
Η Αποστολία Παπαδαμάκη θα χορέψει τη «Διδώ», η Λίντα Καπετανέα το «Χελιδόνι», οι Δημήτρης Σωτηρίου, Ερμής Μαλκότσης το «Δρόμο», ο Ντέιβιντ Ζαμπράνο από τη Βενεζουέλα το «Acme». Ο ίδιος, μάλιστα, θα δώσει από 14 έως 18/6 σεμινάρια χορού.
n Tο τελευταίο δεκαήμερο του Μήνα συμπληρώνουν παραστάσεις των ομάδων «Με λίγα λόγια» της Χάρις Ανταχοπούλου (25-27/6), «Αλλού, εδώ, παντού» της Πατρίτσια Λάζου (29-30/6), «Αμάλγαμα» της Μαρίας Γοργία (2-3/7), «Τάδε» των Μαρίας Μαυρίδου, Ευφροσύνης Πρωτόπαπα, Αννας Χαραλάμπους, Βανέσσας Χάσκα (5-6/7).
