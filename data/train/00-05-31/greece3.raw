 Εξι στους δέκα πολίτες δεν είναι ικανοποιημένοι με τη λειτουργία των δημοσίων υπηρεσιών και θεωρούν το βλοσυρό ύφος του υπαλλήλου περισσότερο ενοχλητικό ακόμα και από τη γραφειοκρατία. Αντίθετα, οι δημόσιοι υπάλληλοι στη συντριπτική τους πλειοψηφία (εννέα στους δέκα) αυτάρεσκα... πιστεύουν ότι η δική τους υπηρεσία λειτουργεί... άψογα και ότι οι τρεις στους δέκα θεωρούν ότι 
το μεγαλύτερο πρόβλημα στις υπηρεσίες είναι οι...λίγοι υπάλληλοι και η γραφειοκρατία.
 Τα ενδιαφέροντα αυτά στοιχεία αναφέρει έρευνα που πραγματοποίησε εντελώς πρόσφατα -μόλις την προηγούμενη εβδομάδα- το υπουργείο Εσωτερικών και Δημόσιας 
Διοίκησης μέσω του Κέντρου Εξυπηρέτησης Πολιτών (1464) σε δείγμα 700 πολιτών σε Αθήνα και Θεσσαλονίκη και έδωσε στη δημοσιότητα χθες η υπουργός Βάσω Παπανδρέου.
 Το πρώτο συμπέρασμα της έρευνας είναι ότι η εικόνα που έχουν οι πολίτες για το 
Δημόσιο είναι αρνητική, καθώς μόνο 37% δηλώνουν ευχαριστημένοι και πάνω από 60% δυσαρεστημένοι από τη λειτουργία των υπηρεσιών. Αυτό που ενοχλεί περισσότερο τους πολίτες (σε ποσοστό 57, 4%) είναι η κακή συμπεριφορά των υπαλλήλων και ακολουθούν οι ουρές της ταλαιπωρίας με ποσοστό 44, 1% και η γραφειοκρατία με ποσοστό 29, 4%. Χειρότερες υπηρεσίες οι εφορίες (45, 2%) και το 
 Στην ίδια έρευνα οι δημόσιοι υπάλληλοι εμφανίζονται να έχουν εντελώς διαφορετική γνώμη από το μέσο πολίτη σαν να μην έχουν τις ίδιες προσλαμβάνουσες και εκείνοι όταν επισκέπτονται άλλες υπηρεσίες. Ετσι το 87% των υπαλλήλων θεωρεί ότι η υπηρεσία στην οποία εργάζονται αυτοί εξυπηρετεί κατά τρόπο άψογο τους πολίτες και το 30% ότι το σημαντικότερο πρόβλημα στη διοίκηση είναι ο περιορισμένος αριθμός των δημοσίων υπαλλήλων, ενώ κοινή είναι 
η αντίληψη για την υπερπληθώρα των δημοσίων υπαλλήλων. Το 32, 7% των υπαλλήλων θεωρεί τη γραφειοκρατία ως το σημαντικότερο πρόβλημα και μόλις το 7, 3% μιλάει για αναξιοκρατία και το 5, 9% για απουσία ελέγχου των δημοσίων λειτουργών. Ακόμα 61% δηλώνει ικανοποιημένο από τις συνθήκες εργασίας του και το 36%, όχι. 
Τέλος, τρεις στους δέκα δηλώνουν ότι για να γίνουν περισσότερο αποδοτικοί στην 
εργασία τους θέλουν επιμόρφωση, δύο στους δέκα περιορισμό της γραφειοκρατίας και μόλις το 16% δηλώνει ότι θα ήθελε καλύτερο μισθό και το 5, 6% συνδέει την αύξηση της απόδοσής του με την αύξηση των αρμοδιοτήτων του. Χαρακτηριστικό είναι τέλος το γεγονός ότι ένας στους τέσσερις αντιμετωπίζουν με μακαριότητα όποια μέτρα και αν εφαρμοστούν στο Δημόσιο, γιατί πιστεύουν ότι δεν θα αλλάξει 
τίποτα, ενώ ένα ποσοστό 7% με 10% θεωρεί ότι τα μέτρα θα επιδεινώσουν απλώς την κατάσταση.
 Το μέτρο της επέκτασης του ωραρίου των υπηρεσιών και το απόγευμα βρίσκει σύμφωνους εφτά στους δέκα δημοσίους υπαλλήλους.
  Για αιφνιδιασμό και μονομερείς ανακοινώσεις της υπουργού Δημόσιας Διοίκησης B. Παπανδρέου ως προς την αποτελεσματικότητα του Δημοσίου και την εξυπηρέτηση του πολίτη κάνει λόγο η AΔEΔY, σημειώνοντας παράλληλα ότι «αυτό αποτελεί αρνητικότατη εξέλιξη και αποκαλύπτει ευθύνες και αδιέξοδα της ακολουθούμενης μέχρι σήμερα κυβερνητικής πολιτικής».
 Σύμφωνα με την ανακοίνωση η AΔEΔY δεν θεωρεί ότι αποτελούν αντικείμενο διαλόγου «η ελαστικοποίηση του ωραρίου με μεταβολή στο συνεχές ωράριο και το πενθήμερο, η απορρύθμιση του μισθολογικού και ασφαλιστικού συστήματος» και αντιθέτως εντοπίζει την κακοδαιμονία της Δημόσιας Διοίκησης στον «περιορισμό των λειτουργικών δαπανών και των προσλήψεων, τις πελατειακές σχέσεις, την έλλειψη προγραμμάτων επιμόρφωσης και τεχνολογικού εξοπλισμού, την καθήλωση των 
