 Εχουν περάσει δύο χρόνια από το προηγούμενο «A Thousand Leaves» και εκείνη τη συγκλονιστική συναυλία στη Φρεαττύδα, όπου ο Θέρστον Μουρ έδειξε ότι η κιθάρα μπορεί να παιχτεί και με τα δόντια. Τώρα οι Sonic Youth επιστρέφουν στο Μεγάλο 
Μήλο, κυκλοφορούν το νέο άλμπουμ «NYC Ghosts And Flowers» (Universal) και ξαναπαγιδεύουν την ατμόσφαιρα της Νέας Υόρκης σε εκείνο το φρενιτώδες ροκ 'ν 'ρολ που είχε σημαδέψει την αφετηρία τους. 
 Οι Sonic Youth ήταν πάντα το μουσικό αντίστοιχο των μυθιστορημάτων του Ουίλιαμ 
Μπάροουζ. Τα άλμπουμ τους έμοιαζαν -όπως το έργο του Μπάροουζ- να επαναλαμβάνονται και να αλληλοσυμπληρώνονται. Ευφυείς κλέφτες και ευρηματικοί στο να συνθέτουν απίθανα στοιχεία, έκλεβαν από την παράδοση του ροκ 'ν 'ρολ και ύστερα τα βουτούσανε στη δαιμονική κιθαριστική έκσταση. Aπό τις μέρες του '82, όταν συντάχτηκαν με το No Wave, τη λατρεία του απόλυτου θορύβου, μέχρι τώρα που οι κιθάρες του Μουρ και του Ρενάλντο χτίζουν ένα πολύχρωμο τείχος από 
ήχο, οι Sonic Youth δεν έκρυψαν ποτέ ότι πατούσαν στην αντεργκράουντ σκηνή της 
σκοτεινής μητρόπολης. Μέσα από τον ήχο τους ξεπηδούσαν οι Velvet Underground, ο θόρυβος των Television, το απλοϊκό πανκ των Ramones και η αβαντγκάρντ του Γκλεν Μπράνκα.
 Είκοσι χρονια μετά, οι μητροπολιτάνοι ξαναβρίσκονται στα παλιά τους λημέρια. Τα σαράντα δύο λεπτά του άλμπουμ είναι ένας συνεχής παραμορφωμένος ήχος με αυξομειούμενη ένταση, ο Μουρ και η Γκόρντον μουρμουρίζουν στίχους-φόρο τιμής στην ποίηση των μπίτνικς και η «ηχητική νεολαία» πραγματώνει μια θριαμβευτική επάνοδο στη Νέα Υόρκη. 
 __Το « Τhe Sophtware Slump» (V2), «η πτώση του σόφτγουεαρ», μοιάζει νεολουδίτικος τίτλος, που προαναγγέλλει την πολεμική κατά της τεχνολογίας. Πίσω του όμως κρύβονται οι Grandadd yπου κάνουν το άλμπουμ να ηχεί σαν η ιδανική μίξη ανάμεσα στο «Ουόλντεν» του Χένρι Ντέιβιντ Θόρο και τον «Νέκρομαντ» του Ουίλιαμ Γκίμπσον. Οι πέντε πιτσιρικάδες είναι από το Μοντέστο της Καλιφόρνια, μια τυπική αμερικανική κωμόπολη, και δεν διαθέτουν ούτε την ποπ σπιρτάδα των Radiohead, με τους οποίους τους συγκρίνει ο Tύπος, ούτε την αναίδεια του Sparklehorse, που καταστρέφει τις ίδιες του τις μελωδίες. Αντίθετα, λατρεύουν τους Pink Flo yd και τους Mercur yRev, μισούν το γκέτο της Σίλικον Bάλεϊ και φτιάχνουν ένα προσωπικό ήχο όπου οι παραμορφωμένες μελωδίες και οι ήχοι των υπολογιστών χάνονται μέσα στα ξεσπάσματα της κιθάρας. 
 Tο δεύτερο άλμπουμ των Grandadd yείναι μια έκπληξη. Η ψυχεδέλεια του '60, συναντά το επικό ροκ του '80 και όλα μπερδεύονται στα μελωδικά samples. Οι Grandadd yνιώθουν κληρονόμοι μιας μεγάλης και όχι μόνο μουσικής παράδοσης. Το «Sophtware Slump» χρωστάει τόσο στον Μπιλ Γκέιτς όσο και στον Γιουναμπόμπερ, στην έρημο της Καλιφόρνιας και στην επιστημονική φαντασία, στο παρελθόν και στο μέλλον. Γι' αυτό οι Grandadd yείναι χαμηλόφωνοι, υπόγειοι και σαγηνευτικοί.
- «Wide»- Make Believe (Hitch H yke): Ενα από τα καλύτερα ελληνικά γκρουπ των καιρών μας. Για κακή τους τύχη εμφανίστηκαν την εποχή όπου σάρωνε ο ελληνικός στίχος και οι υπολογιστές. Το «Wide» είναι το δεύτερο άλμπουμ τους, μετά το συγκλονιστικό ντεμπούτο τους, και προχωράει ακόμη πιο μακριά αυτό το ηχητικό αμάλγαμα με στοιχεία από το νιου γουέιβ ώς το γκραντζ. Και διαθέτουν την πιο αισθησιακή γυναικεία φωνή στη ελληνική σκηνή.
