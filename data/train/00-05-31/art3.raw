εξέλιξη» των Ελλήνων στη συνέντευξη Tύπου που έδωσε με αφορμή τη χθεσινοβραδινή παρουσίαση του έργου του «Ο Ηλιος και ο Χρόνος» στο Μέγαρο, στα 
ελληνικά και αγγλικά, σε μορφή ροκ μπαλάντας και σκηνοθεσία Gert Hof, με τη Μαρία Φαραντούρη, το Γερμανό συνθέτη και τραγουδιστή Rainer Kirchmann και αρωγό τη γενναία χορηγία του 50χρονου πλέον ΟΤΕ.
 «Αυτό το έργο με κάνει λίγο επιθετικό», είπε ο συνθέτης δικαιολογώντας θέσεις του, όπως: «Στο βάθος όλες οι εξουσίες μοιάζουν. Δεν έχει σημασία αν το χρώμα τους είναι μαύρο ή κόκκινο». Ή «άλλο το κομμουνιστικό κόμμα κι άλλο το δημοκρατικό, λαϊκό, προοδευτικό ελληνικό κίνημα που εκφράστηκε μέσα από το ΕΑΜ, την ΕΔΑ και τους Λαμπράκηδες...».
 «Προχωρήσαμε μονοδιάσταστα προς μια οικονομική καλυτέρευση», διαπίστωσε. «Στην 
Κατοχή ήμασταν πιο ευτυχείς. Δεν είχαμε αγαθά, αλλά είχαμε τόσα μεγάλα ιδανικά 
που τα πιάναμε με τα χέρια μας. Εκτοτε, σε οράματα, ευτυχία, ρομαντισμό, ανθρωπισμό φτωχύναμε. Κι εκεί, σ' αυτά, μετριέται ο πολιτισμός». Στο ερώτημα «τις πταίει; » για την «έλλειψη μεγάλων ιδανικών», απάντησε: «Φταίει η νωθρότητα. Η πλαγιά είναι αλειμμένη με μαρμελάδα. Γλιστράνε οι νέοι στη μαρμελάδα και πέφτοντας κάτω τούς περιμένει ένας λάκκος γεμάτος να μην πω τη λέξη με τι...». Ο ρόλος του καλλιτέχνη, του δημιουργού, όμως, παραμένει ουσιαστικός. «Οφείλουμε να συνεχίσουμε», τόνισε, «είναι ο μόνος δρόμος...».
 Νωρίτερα, είχε χαρακτηρίσει το συγκεκριμένο έργο του «πολύπλοκο», «δύσκολο», αλλά με «λαϊκό χαρακτήρα». Επίσης «άγνωστο στο ευρύ κοινό στην Ελλάδα», αφού παρουσιάστηκε μόνο μία φορά, το '77. «Ο Ηλιος και ο Χρόνος», που αποτελείται από 32 ποιήματα, εκ των οποίων ο Θεοδωράκης μελοποίησε 15, γράφτηκε το Σεπτέβριο του '67. Την ίδια εποχή, ο σκηνοθέτης Gert Hof -που σχεδίασε τους φωτισμούς στη γιορτή για το Mιλένιουμ στην Ακρόπολη- βρισκόταν στη φυλακή στο Ανατολικό Βερολίνο. «Θεωρώ αυτό το έργο κάλεσμα στην ανυπακοή από ανθρώπους χωρίς δύναμη», είπε. «Πάντα η σκηνοθεσία μου έχει έντονα πολιτικό χαρακτήρα», συνέχισε, εξηγώντας πως έχει υιοθετήσει την άποψη Γερμανού δραματουργού: «η τέχνη είναι όπλο». Για να καταλήξει πως στον Μίκη τον γοητεύει «η νεανικότητα, 
 «"Ο Ηλιος και ο Χρόνος" διαφέρει με τρόπο ουσιαστικό από τα άλλα έργα του Θεοδωράκη», διαπίστωσε ο επίσης Aνατολικογερμανός R. Kirchmann που έγινε ιδιαίτερα γνωστός γράφοντας ένα τραγούδι για το Τείχος. «Στο συγκεκριμένο έργο, σε αντίθεση με τα υπόλοιπα, πλάι στο πολιτικό μήνυμα υπάρχει το προσωπικό βίωμα», τόνισε. «Δεν επενέβην στη δομή των τραγουδιών», εξήγησε. «Τα 
έπαιξα απλώς όπως τα ένιωθα. Μελοποίησα, όμως, άλλες δύο μελωδίες κάπως "περίεργα", με ροκ τρόπο. Ο Μίκης μού είπε ότι του άρεσαν, πράγμα που κι εμένα 
 Η Μαρία Φαραντούρη «στάθηκε» στη σπουδαιότητα που έχει το γεγονός ότι τα έργα του Θεοδωράκη πυροδοτούν σύγχρονους συνθέτες κι ερμηνευτές να τα ξαναεπεξεργαστούν.
 Στην ίδια συναυλία συμμετείχε κι ο Διονύσης Τσακνής αυτοσχεδιάζοντας σ' ένα τραγούδι με την παιδική χορωδία του Δημήτρη Τυπάλδου. «Νιώθω ότι αποφοιτώ σήμερα από το ωδείο με τις ευλογίες του δασκάλου μου», είπε ο τραγουδοποιός που μελοποίησε συνολικά 4 τραγούδια δίνοντας τη δική του εκδοχή. Μια εκδοχή που ο Θεοδωράκης χαρακτήρισε πολύ ενδιαφέρουσα.
