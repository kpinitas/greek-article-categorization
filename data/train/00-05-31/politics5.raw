 ε περιθώριο κέρδους μειωμένο κατά το 1/3 σε σχέση με το 2000 εμφανίζονται τα οικονομικά αποτελέσματα του πρώτου τριμήνου (Ιανουάριος-Μάρτιος) για τον ΟΤΕ.
 Τη στιγμή, δηλαδή, που τα έσοδα αυξάνονται, τα κέρδη προκύπτουν μειωμένα και όλα αυτά συμβαίνουν τη στιγμή που η κυβέρνηση ξεκινά τις διαδικασίες για να «παντρέψει» τον ΟΤΕ με στρατηγικούς συμμάχους από το εξωτερικό ή το εσωτερικό. 
 Ιδού και ορισμένα στοιχεία ενδεικτικά της «προίκας» του ΟΤΕ που φυλλορροεί: Στο πρώτο τρίμηνο του 2000, ο ΟΤΕ εμφανίζει έσοδα 249, 2 δισ. δρχ., έναντι 235 δισ. την αντίστοιχη περίοδο του 2000 (αύξηση 6%). Τα κέρδη προ φόρων όμως είναι φέτος 56 δισ., έναντι 77 δισ. πέρυσι (μείωση 22%). Δηλαδή, το περιθώριο κέρδους (κέρδη προς έσοδα) που ήταν πέρυσι 32, 8% μειώθηκε φέτος στο 22, 4% και η απόδοση των επενδεδυμένων κεφαλαίων έπεσε πάνω από 30%! 
 Αντίστοιχη είναι η εικόνα και για τα αποτελέσματα του ομίλου (ΟΤΕ μαζί με Cosmote, ΟTEnet και άλλες θυγατρικές): Στο πρώτο τρίμηνο του 2000, τα συνολικά 
 Στελέχη του Οργανισμού υποστηρίζουν ότι η δυσμενής εικόνα των οικονομικών αποτελεσμάτων είναι αναστρέψιμη και την αποδίδουν: 
 1) Στη μείωση των τιμολογίων υπεραστικής τηλεφωνίας που έγινε την 1η Φεβρουαρίου χωρίς να συνοδεύεται από αύξηση στα τέλη των αστικών κλήσεων (αναμένεται αύξησή τους μέσα στο καλοκαίρι).
 2) Στην αύξηση των κλήσεων από σταθερά προς κινητά, που σημαίνει ότι μεγάλο μέρος των εσόδων του ΟΤΕ καταλήγει στα ταμεία της κινητής τηλεφωνίας (ευτυχώς που υπάρχει ο Cosmote).
 3) Στο κόστος παραγωγής λόγω αυξήσεων στις αποδοχές των εργαζομένων (δόθηκε 10% σε δύο δόσεις, Ιούλιο-Δεκέμβριο 2000).
 4) Στις αυξημένες αποσβέσεις λόγω του υπέρογκου επενδυτικού προγράμματος ψηφιακοποίησης που θα πλησιάσει τα 900 δισ. δρχ.
 5) Στο κόστος των χρηματοοικονομικών εξόδων που επιβαρύνθηκε και από το πρόσφατο ομολογιακό δάνειο (περίπου 400 δισ. δρχ.) για την εξαγορά του βουλγαρικού «ΟΤΕ» και άλλων επιχειρήσεων.
 Εγκυροι αναλυτές εκτιμούν, πάντως, ότι η εικόνα δεν θα αναστραφεί δεδομένου ότι επίκειται απελευθέρωση της αγοράς και μοναδική ελπίδα αποτελεί ο προσανατολισμός στις νέες τεχνολογίες και η άσκηση μάνατζμεντ χωρίς δεσμεύσεις 
 Χθες η μετοχή του ΟΤΕ έκλεισε με απώλειες 2, 33% στις 9.015 δρχ., ενώ κάποια στιγμή είχε φτάσει στις 8.910.
