Στον «αέρα» η παραμονή του Βασίλη Καραπιάλη στον Ολυμπιακό. Ο Λαρισαίος μέσος είπε χθες «θα το σκεφτώ» στη συνάντηση που είχε το μεσημέρι με τον Σωκράτη Κόκκαλη, ο οποίος του πρότεινε ανανέωση συμβολαίου για ένα ακόμη χρόνο, ενώ ο Κυριάκος Καραταϊδης είπε αμέσως «ναι» και παραμένει στους «ερυθρόλευκους» με 50 εκατ. δρχ. έως το καλοκαίρι του 2001. Πρόβλημα όμως προέκυψε και με τον Τοχούρογλου στη συνάντηση με τον Γιώργο Λούβαρη, καθώς του προτάθησε συμβόλαιο 2
1 με 50 εκατομμύρια δραχμές ετησίως και ο παίκτης ζήτησε τριετές συμβόλαιο με αποδοχές 100 εκατομμύρια δραχμές για κάθε χρόνο. «Δεν τα βρήκαμε, αλλά θα υπάρξει νέα συνάντηση την Πέμπτη ή την Παρασκευή στην οποία θα αποφασιστεί αν θα μείνω ή θα φύγω από τον Ολυμπιακό» δήλωσε χθες βράδυ στην «Ε» ο Τοχούρογλου, ο οποίος φέρεται να έχει δεχθεί δελεαστική πρόταση από τον ΠΑΟΚ.
 Ο Λούβαρης είχε χθες το απόγευμα σύσκεψη με τον Ματζουράκη στο Ρέντη, ο οποίος σήμερα περιμένει μήνυμα από το εξωτερικό για ταξίδι (σε ευρωπαϊκή πόλη) το Σαββατοκύριακο.
 Οι μεταγραφές των ξένων φαίνεται ότι θα καθυστερήσουν, ενώ για τη θέση του κεντρικού αμυντικού επικρατέστεροι είναι ένας εκ των Γκαμάρα, Αγιάλα (Ατλέτικο Μαδρίτης), Αγιάλα (Μίλαν), Βάργκας (Σλόβαν Μπρατισλάβας). Σε ό,τι αφορά το σέντερ φορ ο Ολυμπιακός κυνηγάει την περίπτωση Κωνσταντίνου, ενώ ενναλακτική λύση θεωρείται ο Αμορούσο (Γιουβέντους).
 Το πρόβλημα είναι στη θέση του επιτελικού μέσου. Στον Κόκκαλη έχουν τεθεί υπόψη τρεις Νοτιοαμερικάνοι ποδοσφαιριστές (Ζουνίνιο, Ρομανιόλι, Αλεξ). Μάνατζερ πρότεινε τις τελευταίες μέρες τον Μαρσέλο Σάλας. 
 *Ο αθλητικός δικαστής επέβαλε χθες ποινή τιμωρίας στον Τζιοβάνι δύο αγωνιστικών.
