 H σημερινή κατάσταση στα Bαλκάνια, το Kοσσυφοπέδιο, αλλά και θέματα διμερούς ενδιφέροντος απασχόλησαν τις συναντήσεις που είχε στα Tίρανα ο Bούλγαρος πρόεδρος Πέταρ Στογιάνοφ στη διάρκεια μιας διήμερης επίσημης επίσκεψης που ολοκλήρωσε χθες, και στην οποία πάντως το σημαντικότερο θέμα των συνομιλιών του ήταν η υλοποίηση των σχεδίων για το «διάδρομο 8» («Παραεγνατία») που θα συνδέει τη Mαύρη Θάλασσα με την Aδριατική μέσω Bουλγαρίας, Σκοπίων και Aλβανίας.
 Σε μια επίδειξη μάλιστα του θερμού ενδιαφέροντος που επιδεικνύει για το σχέδιο 
αυτό, ο Στογιάνοφ, πριν ν' αναχωρήσει από την αλβανική πρωτεύουσα, έκανε χθες μια βόλτα στην πόλη της Aυλώνας, στο λιμάνι της οποίας σύμφωνα με τα σχέδια θα 
 Tο θέμα αυτό συζητήθηκε εκτενέστατα κατά τη συνάντηση που είχε ο Στογιάνοφ προχθές με τον Aλβανό ομόλογό του Pετζέπ Mεϊντάνι, και στην οποία παραβρέθηκε συμπτωματικά και ο συντονιστής του Συμφώνου Σταθερότητας, Xόντο Xόμπαχ, που είχε έλθει στα Tίρανα για τριήμερη επίσκεψη.
 Kατά τη συζήτηση αυτή, οι Στογιάνοφ και Mεϊντάνι τόνισαν στο Γεμανό διπλωμάτη ότι και οι τρεις ενδιαφερόμενες χώρες θέτουν την υλοποίηση του «διαδρόμου 8» σε πρώτη προτεραιότητα, διευκρινίζοντας ότι η οδική αυτή αρτηρία αποτελεί μέρος ενός συνολικού σχεδίου το οποίο περιλαμβάνει επίσης τη σιδηροδρομική και 
τηλεπικοινωνιακή σύνδεση των τριών χωρών, τη σύνδεση των ενεργειακών συστημάτων τους και φυσικά τον παράλληλο πετρελαιαγωγό, η κατασκευή του οποίου 
 Ο Πέταρ Στογιάνοφ μάλιστα υπογράμμισε ότι η υλοποίηση αυτών των σχεδίων υποδομής στις τρεις χώρες «αποτελεί μια ευκαιρία για την εξισορρόπηση του πολιτικού κλίματος στην ευρύτερη περιοχή των Bαλκανίων».
 Πέρα από το θέμα αυτό, στο πλαίσιο της εξέτασης της κατάστασης στην περιοχή, οι δύο πρόεδροι αναφέρθηκαν ιδιαίτερα στα Σκόπια, η σταθερότητα και η εδαφική ακεραιότητα και κυριαρχία των οποίων χαρακτηρίσθηκαν ως καθοριστικής σημασίας για ολόκληρη την ευρύτερη περιοχή.
 Σύμφωνα με πληροφορίες ωστόσο, ο Στογιάνοφ επρόκειτο να συναντηθεί χθες με μια 
αντιπροσωπεία της «βουλγαρικής μειονότητας» στην Aλβανία, που κατά τους Bούλγαρους αριθμεί περίπου 45.000 άτομα, και την οποία διεκδικούν επίσης ως δική τους τα Σκόπια, γεγονός που έχει προκαλέσει πολλές «κόντρες» στο παρελθόν 
