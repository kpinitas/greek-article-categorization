 τη φυλακή ο μέχρι πρότινος δασάρχης Πεντέλης, Νικ. Παπακώστας, για υπόθεση που 
αφορά απόπειρα καταπάτησης και εκποίησης έκτασης 20.292 τετραγωνικών μέτρων, ιδιοκτησίας του Eλληνικού Δημοσίου, η οποία μάλιστα είχε κηρυχθεί αναδασωτέα. 
 Ο Νικ. Παπακώστας, που ήταν δασάρχης Πεντέλης τη χρονική περίοδο κατά την οποία φέρεται να παρανόμησε, κρίθηκε προσωρινά κρατούμενος, μετά την απολογία του, για αδικήματα σε βαθμό κακουργήματος, ενώ για την ίδια ιστορία την...άγουσα για τις φυλακές Κορυδαλλού πήρε και ο εκ των συγκατηγορουμένων του, Βασ. Οικονομίτσιος, ο οποίος φέρεται ως νόμιμος εκπρόσωπος της Α.Ε. ΚΕΤΤΕ (Eταιρεία Kτηματική, Επενδυτική, Τεχνική, Τουριστική, Εμπορική).
 Πρόκειται για την εταιρεία στην οποία, σύμφωνα με το κατηγορητήριο, «ο Παπακώστας χορήγησε τον Αύγουστο του 1992 ψευδή βεβαίωση απ' την οποία προέκυπτε ότι η επίδικη έκταση, στην περιοχή Κρεββατάκια στην ειδική θέση Δηλωρο Βάρης, δεν ήταν δασική παρά το γεγονός ότι όχι μόνο αποτελούσε δάσος και άρα ιδιοκτησία του Eλληνικού Δημοσίου, αλλά είχε κηρυχθεί και αναδασωτέα με απόφαση του υπουργείου Γεωργίας».
 _ Ιωάν. Μητρογιάννης, δικηγόρος, Κ. Μητρελλης, συμβολαιογράφος καθώς και οι Ευτ. Γεωργάκος, Σταμ. Μπιζάνης, Εμ. Κριαρας, Ευάγγ. Βαρδάκης, συνεργάτες του Οικονομίτσιου. Και οι έξι έχουν αφεθεί ελεύθεροι μετά τις απολογίες τους, με την επιβολή περιοριστικών όρων.
 Συγκεκριμένα οι κατηγορίες που αντιμετωπίζουν οι εμπλεκόμενοι είναι: 
 _ Ο Νικ. Παπακώστας, «ψευδείς βεβαιώσεις σε βαθμό κακουργήματος, σε βάρος του Eλληνικού Δημοσίου, με σκοπό να προσπορίσει σε τρίτους παράνομο όφελος, σε συνδυασμό με το νόμο περί καταχραστών του Δημοσίου».
 _ Ο φερόμενος ως εγκέφαλος της υπόθεσης, Γ. Οικονομίτσιος και οι συνεργάτες του για «απάτες από κοινού σε βάρος του Δημοσίου» και σειρά άλλων αδικημάτων, σε συνδυασμό με το νόμο περί καταχραστών του Δημοσίου.
 _ Ο δικηγόρος Ιωάν. Μητρογιάννης για «απάτη σε βαθμό κακουργήματος, σε βάρος του Eλληνικού Δημοσίου» και ο συμβολαιογράφος Κ. Μητρελλης, επίσης για το ίδιο 
 Στο κατηγορητήριο, που «κοσμεί» την ογκώδη δικογραφία, ξετυλίγεται όλη η κομπίνα και ειδικότερα επισημαίνονται: 
 _ Τα «μέσα» (ψευδείς βεβαιώσεις) που συντάχτηκαν και χορηγήθηκαν προκειμένου να καταπατηθεί η έκταση, καθώς και να δανειοδοτηθεί η φερόμενη ως ιδιοκτήτρια εταιρεία.
 _ Οι απόπειρες, ατυχείς ευτυχώς, που έγιναν στη συνέχεια για την πώληση της δασικής έκτασης σε ιδιώτες.
 Αναφέρεται χαρακτηριστικά σχετικά με την ψευδή βεβαίωση ότι αυτή «έφερε ψεύτικο αριθμό πρωτοκόλλου καθώς, όπως προέκυψε, ο αριθμός αυτός αντιστοιχούσε 
στον αριθμό πρωτοκόλλου που αφορούσε την πρόσληψη εποχικού δασοπυροσβέστη». Επιπλέον ο Νικ. Παπακώστας φέρεται να χορήγησε παρόμοια βεβαίωση και το Δεκέμβριο του 1993 με το σκοπό να τη χρησιμοποιήσουν οι νόμιμοι εκπρόσωποι της 
ΚΕΤΤΕ για να αποδείξουν στις τράπεζες ότι η εταιρεία είχε στην κατοχή της τους 
τίτλους ιδιοκτησίας με αποτέλεσμα να πετύχουν να πάρουν δάνειο 630 εκατομμυρίων δραχμών.
 Ο Οικονομίτσιος, έχοντας στην κατοχή του όλα τα απαραίτητα ψευδή έγγραφα (όπως 
εικονικά συμβόλαια), παρέστησε ψευδώς στους ενδιαφερομένους ν' αγοράσουν τμήμα 
της περιοχής ότι ήταν ο πραγματικός ιδιοκτήτης αυτής εμφανιζόμενος ως νόμιμος κληρονόμος του Αλεξ. Δάσσιου, ο οποίος είχε αποβιώσει. Η αγορά τελικά δεν έγινε γιατί οι επίδοξοι αγοραστές σταμάτησαν τις διαπραγματεύσεις για οικονομικούς λόγους. Στη συνέχεια ο Οικονομίτσιος φέρεται να έκανε και δεύτερη 
προσπάθεια πώλησης τμήματος της έκτασης σε εκπροσώπους της ιταλικής εταιρείας ΣΑΡΕΝΚΟ αντί εφτά εκατομμυρίων δραχμών το στρέμμα. Ούτε όμως αυτή η αγοραπωλησία ευδοκίμησε, γιατί οι εκπρόσωποι της εταιρείας «διέγνωσαν» έγκαιρα 
 Υπενθυμίζεται ότι για την υπόθεση είχε διενεργηθεί πολύμηνη έρευνα από τον έμπειρο σε θέματα καταπατήσεων εισαγγελέα Πρωτοδικών, Ηλ. Κολιούση, με αφορμή καταγγελίες και σχετικά δημοσιεύματα, ο οποίος και είχε ασκήσει τις ποινικές διώξεις σε βάρος των εμπλεκομένων. Αξίζει να σημειωθεί ότι ο Νικ. Παπακώστας αρνήθηκε ότι συνέταξε ψευδείς βεβαιώσεις και τις απέδωσε σε τυπικό λάθος λόγω...φόρτου εργασίας.
