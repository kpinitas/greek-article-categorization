 Ο ομότιμος καθηγητής της Θεολογικής Σχολής Αθηνών Σάββας Αγουρίδης γνωρίζει πολύ καλά το χώρο της Εκκλησίας. «Από μικρό παιδί είμαι κοντά στην Εκκλησία και του χρόνου γίνομαι 80 χρόνων», έλεγε ο ίδιος πριν από τη συνέντευξη που έδωσε στην «Ε». Και μιλά για όλα, με αφορμή το θέμα της αναγραφής του θρησκεύματος, σχολιάζοντας κυρίως τη στάση της Εκκλησίας παλιότερα, αλλά και σήμερα στις συγκρούσεις με την Πολιτεία.
 Μιλά ακόμη για τη στάση βουλευτών που στήριξαν τη θέση τη Eκκλησίας για λίγες εκατοντάδες ψήφους.
 «Οι άνθρωποι αυτοί δεν είναι αποφασισμένοι να καθίσουν κάτω να σκεφτούν», ξεκινά από μόνος του ο Σάββας Αγουρίδης, μιλώντας για τους ιεράρχες. «Σκέφτονται μόνο πώς θα ηττηθεί ο αντίπαλος σε μια μετωπική σύγκρουση. Είναι όπως τα παιδιά που παίζουν και λένε: Αυτοί θα μας επιτεθούν, να τους επιτεθούμε εμείς να πάρουν δρόμο».
 _ Το θέμα των χωρισμού Κράτους-Εκκλησίας πότε τέθηκε για πρώτη φορά; 
 «Το θέμα των ταυτοτήτων έχει τεθεί στο παρελθόν και ο Χρήστος Ανδρούτσος, καθηγητής πανεπιστημίου, έγραψε έναν τόμο το 1931 για να υποστηρίξει ότι είναι 
συμφέρον ο χωρισμός Εκκλησίας - Πολιτείας και τότε δεν υπήρχε ούτε η Ευρωπαϊκή 
 Μερικοί πιστεύουν ότι το θέμα είναι τωρινό. Εχουν περάσει περίοδοι χωρίς τις ίδιες αφορμές ώστε να δημιουργηθεί οξύτατο θέμα».
 _ Πού πιστεύετε ότι βρίσκεται η ρίζα του προβλήματος; 
 «Εγώ νομίζω ότι μετά την Aπελευθέρωση της χώρας δεν έγιναν εκείνα που θα γίνονταν αν δεν υπήρχαν αυτές οι ειδικές συνθήκες. Και ποιες εννοώ ειδικές συνθήκες. Εννοώ τις αλυτρώτους. Οτι η Ελλάδα ήταν κάτω από τη Μελούνα ολόκληρη 
και ο Ελληνισμός ήταν εκτεταμένος βόρεια και ανατολικά και η ολοκλήρωση της χώρας ήταν το κύριο πρόβλημα όλων των κυβερνήσεων. Γι' αυτό το λόγο ήταν πρόθυμη να κάνει στο εσωτερικό οποιεσδήποτε άλλες υποχωρήσεις προκειμένου να επιτύχει μια πιο ισχυρή και πιο ομόψυχη ζωή κατάσταση στο εσωτερικό της χώρας για να μπορεί να επιτύχει το σκοπό αυτό. Ετσι, ενώ ξεκίνησε πολύ ωραία η υπόθεση το 1833 με την απόσχιση από το Πατριαρχείο με τον Φαρμακίδη και τον Μάουερ, αναγκάστηκαν οι του Πατριαρχείου το 1850 να αποδεχθούν την κατάσταση σχέσεων με κάποιους νέους όρους, αλλά η παλιά κατάσταση εξαιτίας αυτού του λόγου ότι έπρεπε να έχουμε την υποστήριξη πολλών.
 Θέλω να πω ότι έπρεπε να αντιμετωπιστούν όλα αυτά συγχρόνως και αντιμετωπίστηκαν με κάποιες υποχωρήσεις στο θέμα των σχέσεων Εκκλησίας Πολιτείας».
 _ Αν μεταφέρουμε το θέμα στο σήμερα τι γίνεται; 
 «Το σήμερα είναι κάτι τελείως διαφορετικό. Σήμερα ανήκουμε στρατιωτικά στο ΝΑΤΟ και πολιτικά συνδεόμαστε με την Ευρωπαϊκή Ενωση. Αυτή τη στιγμή η κυβέρνηση της χώρας μας δεν μπορούν να λύσουν κανένα πρόβλημα, άσχετα από το τι γίνεται από τις μεγάλες πολιτικές και στρατιωτικές δυνάμεις που μας περιβάλλουν. Και δεν είναι το θέμα σχέσεων Εκκλησίας και Πολιτείας, θέμα που επιβάλλεται είτε από το ΝΑΤΟ είτε από την Ευρωπαϊκή Ενωση. Μια κυβέρνηση που αγωνίζεται -και αυτή μπορεί να είναι η κυβέρνηση του ΠΑΣΟΚ ή η κυβέρνηση του κ. Καραμανλή- συμφωνεί σε αυτό το σημείο. Μια κυβέρνηση που αγωνίζεται μέχρις αίματος για να μπούμε στην ΟΝΕ, για να αναγνωριστούμε τελικά ως πλήρη μέλη της 
Ε.Ε. είναι δυνατόν να παραγνωρίζει το γεγονός ότι στην Ελλάδα πρέπει να ισχύουν θεσμοί κοινωνικοί ως προς τα ανθρώπινα δικαιώματα που ισχύουν σε όλες τις χώρες της Δύσης; Ποιους θα πάρουμε παράδειγμα; Αφρικανικές χώρες, για να μπορούμε να συνεργαστούμε με την Ευρώπη και τη Δύση; »
 «Θέλω να πω ότι δεν μπορούν να κάνουν οι άνθρωποι αυτοί οι εκκλησιαστικοί αυτό 
που λέγεται στην εκκλησιαστική γλώσσα τύφος, όχι η ασθένεια το μικρόβιο του τύφου, η υπεροψία, υπεροψία εξουσίας. Αυτό λέγεται τύφος εξουσίας. Αυτό έχει πέσει στους εκκλησιαστικούς και νομίζουν ότι επιμένοντας ότι είμαστε η εξουσία 
η βυζαντινή, η οποία πνευματικώς πέτυχε τα πάντα, ενώ είναι αυτό ιστορικό ψεύδος, υπήρξαν πολλοί παράγοντες που αγωνίστηκαν για να έχουμε φτάσει θετικά, 
όπου έχουμε φτάσει θετικά σήμερα και δεν οφείλονται στην Εκκλησία. Μπορεί η Εκκλησία να έβαλε το χεράκι της στην Kατοχή, ας πούμε, θυμάμαι εγώ με τα συσσίτια. Είναι μία από τις κλασικές περιτώσεις που θυμάμαι, αλλά θα ήθελα να θυμάμαι πολύ περισσότερες. Συνέβαλαν πολλοί για να υπάρχουμε σήμερα και να μπορούμε να έχουμε και περισσότερο λίπος στο έντερό μας, να μη χάνουμε όμως τον εγκέφαλό μας και τη σκέψη μας. Είναι δυνατόν να μιλούν για τη Δύση με αυτόν τον τρόπο που μίλαγε ο Σουλτάνος και τους είχε υποχρεώσει να μιλούν και αυτοί, γιατί αλλιώτικα δεν τους έδινε ούτε άδεια να κηρύξουν το Eυαγγέλιο. Είναι δυνατόν να συνεχίσουμε σήμερα αυτού του είδους τη νοοτροπία, η οποία ταίριαζε σε άλλες εποχές, σε άλλες καταστάσεις. Σήμερα δεν έχουμε την ανάγκη να γίνουμε κολλητοί του Πάπα. Εχουμε την εξουσία μας, όλες οι ορθόδοξες εκκλησίες έχουν το σύστημα του χωρισμού της Εκκλησίας από το Kράτος. Αν δεν γίνει και στην Ελλάδα θα είμαστε μια εξαίρεση εδώ. Οχι εκλεκτή εξαίρεση, γιατί 
η εξαίρεση την οποία ζητεί σήμερα η Εκκλησία είναι μία υπερεξουσία αντίθετη προς τις αρχές τις εκκλησιαστικές και τις ευαγγελικές. Οτι είναι όχι μια ανταγωνίσιμη προς την πολιτική εξουσία, δεν είναι κάτι που ως εξουσία ανταγωνίζεται την πολιτική εξουσία».
 _ Σήμερα έτσι εμφανίζεται η Εκκλησία. Ως πολιτική εξουσία.
 «Ναι κι εγώ θα ήθελα από το κείμενο του Καλστγουέαρ που έχει γράψει τι είναι η 
Ορθοδοξία, να σας διαβάσω ένα κομματάκι που λέει για τις δύο εξουσίες στο Βυζάντιο για να δείτε πόσο είναι αμαθείς και δεν λέγουν την αλήθεια, ούτε ακόμη για το ίδιο το Βυζάντιο, το οποίο, λένε, συνεχίζουν και εν ονόματι του οποίου ζητούν σήμερα τις υπερεξουσίες του. Γράφει: "Ομως παρ' ότι αυτοί οι δύο 
ποτέ δεν ήσαν ίσοι, ο πατριάρχης και ο αυτοκράτορας, δεν ήσαν ίσα συνεταίροι εθεωρούντο αμφότεροι ως οι ουσιώδεις συντελεστές για την πρέπουσα λειτουργία του πολιτικού σώματος. Η σημερινή διάκριση μεταξύ Πολιτείας και Kράτους θα ήταν άνευ νοήματος για τους βυζαντινούς". Και παρακάτω λέει: «Οι εξουσίες του αυτοκράτορα στην εκκλησιαστική σφαίρα ήταν πολύ εκτεταμένες. Διάλεγε ο αυτοκράτορας τον Πατριάρχη από κατάλογο τριών ονομάτων, στην καλύτερη περίπτωση, που του υπέβαλε η Ιερά Σύνοδος. Στην πραγματικότητα ενίοτε απλώς ο αυτοκράτορας ονόμαζε τον Πατριάρχη χωρίς να συμβουλεύεται τη Σύνοδο. Αν κάποιος Πατριάρχης αψηφούσε τον αυτοκράτορα, σχεδόν πάντοτε εκθρονίζονταν. Ηταν πάντοτε ο αυτοκράτορας που καλούσε τις Οικουμενικές Συνόδους, όχι ο Πατριάρχης. Προήδρευε ο αυτοκράτορας προσωπικώς ή ανέθετε σε λαϊκούς εκπροσώπους του αυτό το έργο. Οπως επίσης ο ίδιος συνήθως καθόριζε την ατζέντα 
των θεμάτων που θα συζητούσαν οι επίσκοποι. Κι όταν τελείωνε η Σύνοδος ήταν δική του ευθύνη η έγκριση των αποφάσεων και η δημοσίευσή των ως αυτοκρατορικών 
 _ Διαφορετικά τα παρουσιάζουν πολλοί μητροπολίτες σήμερα αυτά τα θέματα.
 «Αυτά δεν είναι η αντίστοιχη εικόνα εξουσίας που διεκδικούν οι μητροπολίτες μας σήμερα εν ονόματι του Bυζαντίου. Αλλά και αυτό αν ήταν ακόμη, το Βυζάντιο είναι πάρα πολλούς αιώνες πίσω από εμάς, είναι μια άλλη εποχή, σεβαστή εποχή, για τα καλά που προσέφερε, εποχή να την επικρίνουμε για να αποφύγουμε τα λάθη που έκανε και οδηγήθηκε σε συμφορές, αλλά είναι κάτι που είναι πολύ μακριά για 
εμάς. Δεν μπορεί σήμερα μία αρχή, όπως η ελληνική εκκλησιαστική αρχή, εν ονόματι του Βυζαντίου να λέει ότι ο Αρχιεπίσκοπος είναι ο πνευματικός ηγέτης. Αυτό το πράγμα αν το έλεγε ο Πατριάρχης στο Βυζάντιο θα εξοριζόταν. Θα υφίστατο τρομακτικές συνέπειες. Δεν θα γινόταν αυτό που έγινε με τον πρωθυπουργό, που είπε "εμείς συνεχίζουμε την πολιτική μας, δεν έχουμε τίποτα άλλο να προσθέσουμε". Αυτά είναι της νεότερης δημοκρατίας πράγματα. Κι εγώ δεν 
αισθάνομαι, όπως πάρα πολλοί άλλοι Eλληνες, καθόλου καλά. Να βλέπω από τη μια μεριά να λειτουργεί η Δημοκρατία και από την άλλη να λειτουργεί ένα είδος βαζιβουζουκισμού. Δεν μπορεί να το ονομάσει κανείς αλλιώτικα, διότι δεν στηρίζεται πουθενά, παρά στην αμάθεια, στην άσκηση και στη δίψα εξουσίας».
 _ Γιατί πιστεύετε ότι συμπεριφέρονται με αυτόν τον τρόπο πολλοί εκπρόσωποι της 
 «Το ότι μπορεί να αισθάνονται ταπεινωμένοι από άλλες απόψεις, δικές τους, δεν μπορώ να τις συζητήσω, θα ήθελα να τις κουβεντιάσω μ' εκείνους κατευθείαν δεν μπορούν να αντιδρούν σ' αυτές με τέτοιου είδους υπεροψίες. Αυτές οι υπεροψίες είναι η ανταμοιβή τους για άλλα πράγματα. Αλλά για εκείνα είναι υπεύθυνοι οι ίδιοι, δεν είναι η κυβέρνηση. Καμία κυβέρνηση ελληνική δεν προσπάθησε να τους χαμηλώσει ή να τους ταπεινώσει».
 «Το 1965 πέρασαν με το μεταθετό 13 μητροπολίτες. Yστερα από τα "Ιακωβικά" και με το μεταθετό. Ο υπουργός επί Γεωργίου Παπανδρέου απαγόρευσε να συνέλθει η Σύνοδος. Ο Αρχιεπίσκοπος, ένας γέρος άρρωστος, έμενε στο Βύρωνα. Ο Ελασσόνος έσκισε την υπουργική απόφαση από την πόρτα της Συνόδου, ο Κορινθίας με το αυτοκίνητό του και με τη βοήθεια ενός διακόνου κι ενός λαϊκού πήγε τον κακομοίρη τον Χρυσόστομο και τον πέταξε διά της βίας σ' ένα ταξί και τον κουβάλησε στην Αγίας Φιλοθέης, γιατί κατά τους εκκλησιαστικούς κανόνες άνευ του πρώτου δεν μπορεί να γίνει εκλογή. Πέρασαν 3 με 4 μήνες, η κυβέρνηση δεν τους διόριζε, αλλά αναγκάστηκε με την πίεση. Τα ξέρουν δε αυτά γι' αυτό χρησιμοποιούν αυτούς τους τραμπουκισμούς. Μερικοί από αυτούς είναι πρωταγωνιστές τώρα. Ο Θεσσαλονίκης, για παράδειγμα. Τα ίδια έκαναν και επί Τρίτση το '87. Και εκεί πέτυχαν. Δεν ξέρουν άλλη μέθοδο. Ούτε Θεολογία γνωρίζουν, ούτε πνευματικότητα εσωτερική έχουν για να κοιτάξουν τον εαυτό τους 
και την κοινωνία. Ξέρουν, είμαι επίσκοπος, είμαι αφέντης, με αναγνώρισε ο αυτοκράτορας, με αναγνώρισε ο σουλτάνος και με αναγνώρισε η ελληνική κυβέρνηση».
 _ Υπάρχει όμως και η πλευρά των πολιτικών, που στηρίζουν την Εκκλησία.
 «Είτε πρόκειται για βουλευτές της Νέας Δημοκρατίας είτε πρόκειται για βουλευτές του ΠΑΣΟΚ, οι άνθρωποι οι οποίοι ξέρουν ότι πρόκειται για ένα σοβαρό 
θέμα εκδημοκρατισμού της χώρας αυτή τη στιγμή. Το ξέρουν πολύ καλά, το ξέρουν ίσως πολύ καλύτερα και από εμένα. Ομως εκείνο που τους επηρεάζει να κάνουν δηλώσεις, είτε εναντίον της κυβέρνησης είτε να μιλούν με μισόλογα, είναι ότι μετράνε πόσες ψήφους μπορεί να χάσουν από τις ορθόδοξες ομάδες στην επαρχία που περιμένουν να ξαναβγούν βουλευτές μετά τέσσερα χρόνια. Είναι θλιβερό κατάντημα αυτό. Αισθάνομαι δηλαδή ως Eλληνας πολίτης μεγάλη ντροπή γι' αυτό το 
πράγμα. Το ευχάριστο είναι ότι είναι πολύ λίγοι.
 Aκουσα προχθές τον κ. Παπαθεμελή. Εγώ έγινα καθηγητής της Θεολογικής Θεσσαλονίκης το 1951. Διορίστηκα στη Θεσσαλονίκη καθηγητής της Kαινής Διαθήκης 
και τότε εκείνος, νεαρός δικηγορίσκος, είχε αποφοιτήσει από το Πανεπιστήμιο. Ξέρετε με ποιον συνεδέετο; Συνεδέετο με τον Καντιώτη. Και εγώ επειδή έζησα στη 
Θεσσαλονίκη 14 χρόνια πριν κατεβώ στο Πανεπιστήμιο Αθηνών, είχα παρακολουθήσει 
πώς δημιουργήθηκε η καριέρα του κ. Παπαθεμελή. Ο άνθρωπος δεν έκανε καμία ατιμία. Αλλά πρέπει να σας πω ότι η άνοδος του ανθρώπου αυτού εστηρίχθηκε στα εκκλησιαστικά οικοτροφεία. Τη δεκαετία του '60 φούντωσαν. Ξέρετε τι ρόλο έπαιξαν αυτά τα οικοτροφεία για να βγάλουν κάποιο βουλευτή ή για να του δώσουν 
τη διαφορά εκείνη από τους άλλους βουλευτές, ώστε να έχει εξασφαλισμένη την υπουργία; Αυτά τα ζήσαμε. Και βγαίνει προχθές ο κ. Παπαθεμελής και λέει: Δεν είναι αυτό το θέμα της ταυτότητας. Είναι η αιχμή του παγόβουνου. Το παγόβουνο είναι ότι αύριο μπορεί να πει να δουλεύουμε τις Κυριακές. Μετά να σκεφτεί η κυβέρνηση να βγάλουμε την εικόνα του Χριστού και μετά από καιρό, γιατί να λέμε 
στο όνομα της Αγίας Τριάδος. Και κάποιος του είπε, εξαιτίας αυτών των φαντασιώσεών σας περί κινδύνου του μέλλοντος, ξεσηκώνετε τον κόσμο; »
 «Δεν ξέρω αν είδατε στην εφημερίδα αυτόν το θαυμάσιο εναγκαλισμό με τον Καραμανλή. Από αυτόν ελπίζει ο Aρχιεπίσκοπος».
