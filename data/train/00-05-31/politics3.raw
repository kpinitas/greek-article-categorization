Εμμονή στην υλοποίηση των Μέτρων Kαλής Γειτονίας με την Τουρκία και τη σύσταση 
της κοινής επιτροπής των υπουργείων Εξωτερικών και Αμυνας για την εξέταση και διεύρυνση των μέτρων οικοδόμησης εμπιστοσύνης στο Αιγαίο διαπιστώθηκε κατά τη χθεσινή συνάντηση του υπουργού Εξωτερικών Γ. Παπανδρέου με τον πρωθυπουργό Κ. Σημίτη...
 Αφορμή για τη συνάντηση ήταν βέβαια η πρόσφατη συνάντηση των υπουργών Εξωτερικών Eλλάδας-Tουρκίας στη Φλωρεντία, όπου συμφωνήθηκε το πλαίσιο των μέτρων καλής γειτονίας.
 H ουσία όμως της χθεσινής συνάντησης ήταν η διευθέτηση, δηλαδή το κλείσιμο «της παρεξήγησης» που δημιουργήθηκε την προηγούμενη εβδομάδα από τη συνέντευξη 
του υπουργού Αμυνας, ο οποίος έδειξε να μη συμφωνεί στη δημιουργία αυτής της κοινής επιτροπής στελεχών των δύο υπουργείων, επιμένοντας στην αυτόνομη χάραξη 
 Η χθεσινή συνάντηση του πρωθυπουργού με τον υπουργό Εξωτερικών είχε αποτέλεσμα 
την επαναβεβαίωση και της γραμμής για τα μέτρα καλής γειτονίας με τηνΤουρκία και τη σύσταση και λειτουργία της μικτής επιτροπής των υπουργείων Εξωτερικών και Αμυνας ειδικά για τα στρατιωτικής υφής μέτρα οικοδόμησης εμπιστοσύνης στο Αιγαίο.
 Στις δηλώσεις του μετά τη συνάντηση ο κ. Παπανδρέου επέμεινε ότι δεν υπήρξε θέμα επανεξέτασης της απόφασης για τη γραμμή απέναντι στην Τουρκία, ούτε και αναθεώρηση της απόφασης για τη σύσταση και λειτουργία της μικτής ελληνικής στρατιωτικοδιπλωματικής επιτροπής: 
 «Με τον υπουργό Εθνικής Αμυνας έχουμε συμφωνήσει πλήρως στις κινήσεις τις οποίες θα κάνουμε στο θέμα των μέτρων οικοδόμησης εμπιστοσύνης και γενικότερα στα μέτρα καλής γειτονίας... Εχουμε τακτικές συναντήσεις, γιατί σε αυτή τη φάση που βρίσκονται οι συζητήσεις (τα μέτρα οικοδόμησης εμπιστοσύνης) εμπλέκεται εκ των πραγμάτων το υπουργείο Εθνικής Αμυνας».
 Ο κ. Παπανδρέου άφησε ένα μικρό παράθυρο προς τον κ. Tσοχατζόπουλο, προσθέτοντας ότι είναι «δευτερεύον θέμα πώς θα δομήσουμε τις σχέσεις μας... και οπωσδήποτε τις πρακτικές λεπτομέρειες θα τις διευθετήσουμε...» 
 Ο κ. Παπανδρέου επέμεινε ότι έχει ήδη ξεκινήσει το έργο για τη σύσταση της κοινής επιτροπής των δύο υπουργείων.
