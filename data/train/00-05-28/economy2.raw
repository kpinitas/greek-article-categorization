Tου Θ. TΣIPΟYΜε την οριστική επιλογή του χρηματοοικονομικού συμβούλου που θα αναζητήσει ισχυρούς «συμμάχους» για λογαριασμό του ΟΤΕ, αλλά και την ανακοίνωση του προγράμματος αναδιοργάνωσης του τηλεπικοινωνιακού οργανισμού από το νέο πρόεδρο Νίκο Μανασή, ανοίγει από την επόμενη εβδομάδα ο κύκλος των ραγδαίων εξελίξεων στην εγχώρια αγορά τηλεπικοινωνιών.Το οικονομικό επιτελείο της κυβέρνησης εξετάζει, σύμφωνα με πληροφορίες, το ενδεχόμενο επίσπευσης -κατά δύο έως τέσσερις μήνες- των διαδικασιών απελευθέρωσης της αγοράς τηλεπικοινωνιών, καθώς εγχώριες και ξένες εταιρείες έχουν ήδη αρχίσει να λαμβάνουν θέσεις... μάχης. Eκρηκτικό «μείγμα»Η πώληση της τέταρτης άδειας κινητής τηλεφωνίας, αλλά και των αδειών για την ανάπτυξη των δικτύων κινητής τηλεφωνίας τρίτης γενιάς, σε συνδυασμό με την απελευθέρωση της σταθερής τηλεφωνίας, συνθέτουν ένα εκρηκτικό «μείγμα» για κυβέρνηση, νέα διοίκηση του ΟΤΕ και ιδιωτικές επιχειρήσεις.Το υπουργείο Μεταφορών βρίσκεται στο τελικό στάδιο αναθεώρησης του νομοσχεδίου περί απελευθέρωσης της αγοράς τηλεπικοινωνιών. Η αγορά περιμένει με ιδιαίτερο ενδιαφέρον αυτό το νομοσχέδιο, καθώς από το περιεχόμενό του αφενός θα διαμορφωθούν οι προϋποθέσεις για την πραγματοποίηση νέων επενδύσεων στις τηλεπικοινωνίες και αφετέρου θα ξεκαθαριστούν οι αρμοδιότητες της Εθνικής Επιτροπής Τηλεπικοινωνιών και Ταχυδρομείων. Πάντως, ο ρόλος του πρωταγωνιστή στις ραγδαίες εξελίξεις ανήκει για το επόμενο διάστημα στον ΟΤΕ, καθώς η νέα διοίκηση θα κληθεί να αποκαλύψει τόσο τους επιχειρηματικούς στόχους της όσο και το σχέδιο εσωτερικής αναδιοργάνωσης του οργανισμού. Η νέα διοίκηση έχει ήδη ταχθεί υπέρ της εκχώρησης πλειοψηφικού πακέτου μετοχών στους ιδιώτες, εφόσον βέβαια εξασφαλίζονται τα συμφέροντα του Δημοσίου. Eπιλεκτικές κινήσειςΑνωτερα διοικητικά στελέχη του οργανισμού σημειώνουν ότι στο πλαίσιο εσωτερικής αναδιοργάνωσης του ΟΤΕ, θα γίνουν επιλεκτικές κινήσεις σε τομείς αιχμής της αγοράς τηλεπικοινωνιών.Ο νέος πρόεδρος του ΟΤΕ έχει ήδη προαναγγείλει στην επιτροπή της Βουλής, την παροχή δωρεάν πρόσβασης στο Internet. Κάτι τέτοιο βέβαια, θα άφηνε «μετέωρη» την Οtenet, θυγατρική του ΟΤΕ, η οποία ουσιαστικά «ζει» αυτή τη στιγμή από την παροχή πρόσβασης στο Ιnternet. Πάντως, πληροφορίες φέρουν την Οtenet να εξελίσσεται σε εταιρεία παροχής εξειδικευμένων υπηρεσιών Internet και ιδιαίτερα πώλησης «περιεχομένου». Στελέχη των τριών εταιρειών κινητής τηλεφωνίας (Panafon, Telestet και Cosmote) δεν φαίνεται να συμμερίζονται την αισιοδοξία της κυβέρνησης για άμεση πώληση των αδειών τρίτης γενιάς κινητής τηλεφωνίας και μάλιστα κατά τα βρετανικά πρότυπα (η Bρετανία, οι άδειες UMTS πωλήθηκαν πανάκριβα, ανοίγοντας την όρεξη σε όλες τις ευρωπαϊκές κυβερνήσεις) (άλλο ρεπορτάζ στη σελ. 8).Σύμφωνα με στελέχη της αγοράς, τα δίκτυα UMTS προϋποθέτουν τριπλάσιες επενδύσεις από αυτές που έχουν ήδη γίνει στην Ελλάδα για την ανάπτυξη των σημερινών δικτύων κινητής τηλεφωνίας. Θεωρούν, τέλος, ότι ακόμη και να εγκατασταθούν δίκτυα τέτοιων δυνατοτήτων στην Ελλάδα, η ανταπόκριση του ελληνικού κοινού στις νέες υπηρεσίες που θα δημιουργηθούν δεν θα είναι τόσο άμεση, ώστε να επιτρέψει τη γρήγορη απόσβεση των επενδύσεων που θα πραγματοποιηθούν.             
