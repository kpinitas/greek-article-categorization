Του XPHΣTΟY ZEPBAH παρέμβαση του M. Σταθόπουλου, που καθώς φαίνεται υπήρξε ο καταλύτης για το «θέμα ταυτότητες», δεν ήταν κεραυνός εν αιθρία.Πριν ακόμη αναλάβει καθήκοντα υπουργού Δικαιοσύνης, είχε ασχοληθεί επισταμένα με τα προβλήματα στις σχέσεις Εκκλησίας και κράτους. Υπήρξε πάντα ένθερμος υποστηρικτής του διαχωρισμού τους και είχε αναπτύξει τις απόψεις του σε επιστημονικά άρθρα και μελέτες, που είχαν δημοσιευθεί σε ανύποπτο χρόνο.Επειδή όμως συχνά οι ρόλοι μπερδεύονται και αλλάζουν, όταν ο κ. Σταθόπουλος υπουργοποιήθηκε, έκανε απλώς το αυτονόητο. Εξακολούθησε να υποστηρίζει δημόσια τις ίδιες απόψεις.Tάραξε τα νεράAποτέλεσμα. Οι θέσεις του περί «υπερπροστασίας» της Ελληνικής Εκκλησίας, περί όρκου και μη αναγραφής του θρησκεύματος στις ταυτότητες, τάραξαν τα «λιμνάζοντα νερά» και έθεσαν πολλούς προ των ευθυνών τους.Γιατί όσο και εάν ο υπουργός επιμένει ότι η πρωτοβουλία του δεν ήταν ούτε άκαιρη ούτε προμελετημένη, η αλήθεια είναι ότι 3 μόλις εβδομάδες αργότερα, η κυβέρνηση διά στόματος του πρωθυπουργού, έλυσε οριστικά το θέμα, ξεκαθαρίζοντας ότι στις νέες ταυτότητες δεν θα αναγράφεται το θρήσκευμα.Δεν είναι επίσης για πολλούς τυχαίο το γεγονός ότι μέσα σε χρόνο ρεκόρ, μετά τις αρχικές δηλώσεις Σταθόπουλου, συνήλθε η Αρχή Προστασίας Προσωπικών Δεδομένων, η οποία υπό τον κ. Δαφέρμο, επίσης μη κοινοβουλευτικό πρόσωπο, εξέδωσε απόφαση δεσμευτική για την κυβέρνηση και τα όργανα της διοίκησης. Αλλά μήπως οι ταυτότητες αποτελούν μόνο την αρχή, μία «πρόβα τζενεράλε», γενικότερων αλλαγών που δρομολογούνται στις σχέσεις κράτους-Εκκλησίας; Ο υπουργός το αρνείται, λέγοντας ότι θα προηγηθεί διάλογος μεταξύ των ενδιαφερομένων. Ποιες είναι όμως οι θέσεις του κ. Σταθόπουλου, όπως έχουν καταγραφεί -σε επιστημονικά άρθρα- πολλές από τις οποίες δεν αποκλείεται να μπουν στο «τραπέζι»;*Οσον αφορά το σύνταγμα, έχει προτείνει την απάλειψη του προοιμίου όπου γίνεται αναφορά στην Αγία Τριάδα, την κατάργηση του άρθρου 3, περί «κρατούσας θρησκείας», γιατί το περιεχόμενό του είναι απλώς διαπιστωτικό και τη διαγραφή του εδαφίου που απαγορεύει τον προσηλυτισμό, θεωρώντας ότι αρκούν οι ποινικές διατάξεις περί παράνομης βίας.*Ζητεί ακόμη να απαλειφθεί από το άρθρο 16, η «ανάπτυξη της θρησκευτικής συνείδησης, ως αποστολής του κράτους», γιατί καταστρατηγείται έτσι η θρησκευτική ουδετερότητα της πολιτείας και να αντικατασταθεί το μάθημα των θρησκευτικών στα σχολεία με το μάθημα της θρησκειολογίας.*Προτείνει τροποποίηση του άρθρου 33 για το θρησκευτικό όρκο, χριστιανικού τύπου, του προέδρου της δημοκρατίας ώστε να προβλεφθούν και άλλοι τύποι όρκων.*Εισηγείται την κατάργηση των ποινικών διατάξεων(άρθρα 198,199 του ποινικού κώδικα), για καθύβριση θρησκεύματος και κακόβουλη βλασφημία, λέγοντας ότι αρκούν οι διατάξεις περί προσβολής της τιμής.Για τον πολιτικό γάμο*Υποστηρίζει την αλλαγή του καταστατικού χάρτη της Εκκλησίας, τη μετατροπή της σε νομικό πρόσωπο ειδικού τύπου και την κατάργηση των άρθρων 175 και 176 του ποινικού κώδικα, για την προστασία των θρησκευτικών λειτουργών.*Τάσσεται υπέρ του υποχρεωτικού πολιτικού γάμου και της επέκτασης του νόμου για την καύση των νεκρών.*Προτείνει τέλος κατάργηση των ειδικών νόμων που εξαρτούν την ανέγερση ναών άλλου δόγματος από την άδεια του ορθόδοξου μητροπολίτη της περιοχής και την αλλαγή των νόμων για τα εκκλησιαστικά δικαστήρια και τις ιερατικές σχολές.            
