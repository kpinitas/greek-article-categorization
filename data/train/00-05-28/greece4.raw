Του ΔΗΜΗΤΡΗ ΝΑΝΟΥΡΗΣτο ιστιοφόρο «Πηνελόπη» που είναι αγκυροβολημένο στη μαρίνα του Λαυρίου, οι εργασίες προχωρούν με εντατικούς ρυθμούς. Ο καπετάνιος, Θοδωρής Τσιμπίδης, το ολιγομελές πλήρωμα και το ειδικευμένο προσωπικό διεξάγουν έναν αγώνα δρόμου για να προλάβουν την 23η Ιουνίου.Την ημέρα εκείνη η «Πηνελόπη» θα αποπλεύσει για την Ικαρία και με ορμητήριο τα λιμάνια του Εύδηλου και του Αγίου Κηρύκου θα αποδυθεί στο δύσκολο έργο της έρευνας για τον εντοπισμό των φαλαινών και φυσητήρων, στις θάλασσές μας ανέρχεται, (που ανέρχονται) σε εκατοντάδες! Πρόκειται για ένα πενταετές πρόγραμμα την επιστημονική ευθύνη του οποίου έχει αναλάβει το Tμήμα Bιολογικών Eρευνών του Πανεπιστημίου Εσεξ της Αγγλίας και το πρακτικό μέρος της η περιβαλλοντική οργάνωση «Αρχιπέλαγος Αιγαίου». Tα κήτη του AιγαίουΟι ψαράδες μας σπάνια βλέπουν φάλαινες στο Αιγαίο και γι' αυτό αντιμετωπίζουν με χλευασμό όσους υποστηρίζουν το αντίθετο. Οι επιστήμονες, όμως, που εδώ και 4 χρόνια συμμετέχουν σε παρόμοια ερευνητικά εγχειρήματα έχουν άλλη άποψη: «Μόνο πέρυσι, στο πρόγραμμα που έγινε στην Κρήτη καταγράψαμε 38 φυσητήρες», λέει η υδροβιολόγος-κητολόγος Αναστασία Μήλιου. Tα κήτη, καθώς φαίνεται, προτιμούν τα σκάφη των επιστημόνων από τις ανεμότρατες, με βάση την εκπληκτική αίσθηση του κινδύνου που έχουν αναπτύξει μόνα τους... Η «Πηνελόπη» είναι ένα δικάταρτο, σιδερένιο σκαρί με ξύλινη αρματωσιά, σχεδιασμένο από Ολλανδούς. Tώρα γίνονται τα τελευταία φινιρίσματα: * Τα υδρόφωνα έχουν ήδη τοποθετηθεί. Πρόκειται για καλώδια που απολήγουν σε ειδικά μικρόφωνα συντονισμένα με τα ηχητικά σήματα των φυσητήρων. Οταν βυθίζονται μπορούν να εντοπίζουν τις φάλαινες σε απόσταση 8 ναυτικών μιλίων.* Οι υπολογιστές με προγράμματα ανάλυσης ήχου θα τοποθετηθούν σε αδιάβροχο κουβούκλιο στη πρύμνη. Εχουν τη δυνατότητα να αναλύουν το μήκος κύματος που εκπέμπουν τα κήτη προσδιορίζοντας την πορεία τους και τον αριθμό τους. * Θα τοποθετηθεί επίσης δορυφορικό σύστημα προσδιορισμού της γεωγραφικής θέσης που θα χαρτογραφεί την πορεία των κητωδών, καθώς και κλειστά κυκλώματα εικόνας με υποβρύχιες και υπερθαλάσσιες κάμερες συνδεδεμένες με συστήματα ασύρματης μεταφοράς, για να γίνεται η παρακολούθηση χωρίς την «ενοχλητική» παρουσία των ερευνητών στο βυθό.«Στο Αιγαίο υπάρχουν φυσητήρες, αλλά όχι πτεροφάλαινες ή όρκες, ο εντοπισμός των οποίων αποτελεί έναν επιπλέον στόχο της έρευνας», επισημαίνει η Α. Μήλιου. «Οι φάλαινες είναι βολικά ζώα. Οταν βουτούν αφήνουν στην επιφάνεια κομμάτια δέρματος τα οποία περισυλλέγονται με απόχες. Θα κάνουμε, λοιπόν, ανάλυση του DNA τους και σε σύγκριση με το DNA των φαλαινών του Ατλαντικού θα διαπιστώσουμε εάν οι φυσητήρες της Μεσογείου είναι γενετικά απομονωμένος πληθυσμός ή βγαίνουν στους ωκεανούς. Τέλος, τοξικολογικές αναλύσεις των δειγμάτων θα δείξουν τα επίπεδα μόλυνσης των θαλασσών μας, καθώς οι φάλαινες απορροφούν μεγάλα ποσοστά μόλυνσης». * Οι φυσητήρες εξελίσσονται ως είδος περίπου 20 εκατ. χρόνια, και έχουν το μεγαλύτερο εγκέφαλο που υπήρξε ποτέ. Ζουν σε μεγάλα βάθη, αλλά επειδή αναπνέουν ατμοσφαιρικό αέρα αναδύονται ανά τακτά διαστήματα στην επιφάνεια. * Οι βουτιές τους ξεπερνούν τα 2.000 μέτρα βάθος και διαρκούν περισσότερο από μία ώρα. Οι ενήλικοι αρσενικοί φθάνουν τα 20 μέτρα και ζυγίζουν περίπου 44 τόνους. * Επειδή στα μεγάλα βάθη που ζουν επικρατεί απόλυτο σκοτάδι, έχουν αναπτύξει ένα απαράμιλλο ηχοεντοπιστικό σύστημα. Επικοινωνούν μεταξύ τους ακόμη και σε απόσταση 800 μιλίων. Πώς τρέφονται *Τα κύματα ήχου που εκπέμπουν αντανακλώνται στα αντικείμενα παρέχοντας πληροφορίες για την απόσταση και το σχήμα τους, ενώ, εάν πρόκειται για ζώο, για τη σκελετική του δομή και τα εσωτερικά του όργανα. * Κάθε κήτος τρέφεται με έναν τόνο τεράστιων βαθύβιων καλαμαριών την ημέρα, τα οποία καθηλώνει με ηχητικά σήματα πολλών ντεσιμπέλ. Η έρευνα του «Πηνελόπη» έχει έναν ακόμη στόχο: Την κατάρτιση πλάνου πολυζωνικής διαχείρισης του θαλάσσιου περιβάλλοντος. «Θα ξεκινήσουμε φέτος από τις ακτές της Ικαρίας, να χαρτογραφούμε τον υποβρύχιο κόσμο με κάθε λεπτομέρεια. Οι περιοχές εξαιρετικής βιοποικιλότητας που θα εντοπίσουμε θα υπαχθούν σε προγράμματα προστασίας. Ο καθηγητής Bιολογίας στο Εσεξ D.J. Smith που εποπτεύει, έχει παρόμοια πείρα στις Φιλιππίνες και την Ινδονησία, και ταυτόχρονα με το Αιγαίο κάνει μελέτη πολυζωνικής διαχείρισης και στη θαλάσσια περιοχή του Μαϊάμι», λέει ο Θ. Τσιμπίδης.* Από τις 23 Ιουνίου μέχρι και τα τέλη Σεπτεμβρίου στην έρευνα θα μπορούν να συμμετάσχουν και εθελοντές. Οσοι πιστοί, ας τηλεφωνήσουν στο 01-3213191.            
