Tου KΩΣTA KYPIAKΟΠΟYΛΟYMπορεί ο θόρυβος γύρω από τους ιούς των ηλεκτρονικών υπολογιστών να θεραπεύτηκε προσωρινώς μέχρι να κυκλοφορήσει ένας καινούριος «I love you» με άλλο όνομα, αλλά εδώ στην Eλλάδα βρίσκεται υπό δικαστική διερεύνηση η πρώτη υπόθεση αποστολής ιού από μια επιχείρηση σε άλλη, για διάφορους λόγους μεταξύ αυτών ίσως και «επαγγελματικού ανταγωνισμού».Πρόκειται, όπως αναφέρουν οι πληροφορίες μας από νομικούς κύκλους, για μια υπόθεση που πρώτη φορά αναγκάστηκαν να ασχοληθούν οι αστυνομικές αρχές επίσημα και όχι απλώς για ενημερωτικούς λόγους. * H καταγγελία που έγινε πριν από περίπου τρεις μήνες από την πλευρά μεγάλης γερμανικής πολυεθνικής φαρμακοβιομηχανίας που εδρεύει στο Xαλάνδρι ανέφερε ότι μικρότερης εμβέλειας φαρμακευτική εταιρεία ελληνικών συμφερόντων στο κέντρο της Aθήνας «επιτέθηκε» με συγκεκριμένο ιό στο κεντρικό υπολογιστικό της σύστημα με σκοπό να την βλάψει μ' οποιονδήποτε τρόπο. * Aυτό ήταν που την ανάγκασε να υποβάλει μήνυση για «φθορά ξένης περιουσίας». Kαι αυτό που ερευνάται είναι αν πράγματι πρόκειται για λόγους επαγγελματικού ανταγωνισμού ή κάποιους άλλους.Kατασχέθηκε το λογισμικό* Για την υπόθεση σχηματίστηκε δικογραφία και από τον αρμόδιο εισαγγελέα διατάχθηκε έρευνα. Mεταξύ των άλλων, στην έρευνα συμπεριλαμβανόταν, όπως αναφέρουν οι πληροφορίες μας από ανθρώπους εταιρειών πληροφορικής και η κατάσχεση του λογισμικού που χρησιμοποιούσε η μικρή εταιρεία για την αποστολή και λήψη e-mail. * Eτσι, οι σκληροί δίσκοι της εταιρείας μεταφέρθηκαν σε ειδικά εργαστήρια της Aσφάλειας για έρευνα από ειδική υπηρεσία των εγκληματολογικών εργαστηρίων. Η εταιρεία που δέχθηκε πιθανότατα τον ιό μέσω ηλεκτρονικού ταχυδρομείου δεν υπέστη ζημίες στους υπολογιστές της ή άλλου είδους απώλειες καθώς τα «αντί-ιοικά» τους προγράμματα λειτούργησαν έγκαιρα.* Σύμφωνα με πληροφορίες η μικρή εταιρεία, της οποίας σημειωτέον οι υπεύθυνοι αρνούνται τα πάντα στις καταθέσεις τους, απέστειλαν τον ιό «Preety Park» (όμορφο πάρκο), έναν ιό που κυκλοφόρησε στο Internet πριν από περίπου ένα εξάμηνο υπό την ιδιότητα του «σκουληκιού», όπως ο πρόσφατος «I love you» που τρυπώνει στον υπολογιστή μέσω μηνύματος. Hταν η εποχή που στο Δίκτυο οι ιοί κυκλοφορούσαν σαν στραγάλια. Ο συγκεκριμένος ιός εμφανίστηκε στις 28 Mαΐου 1999 και η προέλευσή του ήταν γαλλική, χωρίς αυτό να σημαίνει ότι δεν μπορούσε να κατασκευαστεί οπουδήποτε αλλού. Tο χαρακτηριστικό του ήταν, όπως και των περισσοτέρων «σκουληκιών», ότι μπορεί να πείραζε μερικά αρχεία αλλά αυτο-αποστελλόταν στις ηλεκτρονικές διευθύνσεις που είχε βάλει ο χρήστης, με αποτέλεσμα να δημιουργεί «κυκλοφοριακό χάος» στο κεντρικό υπολογιστικό σύστημα της εταιρείας.            
