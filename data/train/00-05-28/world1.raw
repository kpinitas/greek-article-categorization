Tης ΣT.  ΠAΓAPTANH-XΟΪΔAH βαριά αλυσίδα και το λουκέτο που πέρασε ο τελευταίος ισραηλινός στρατιώτης για να κλείσει την πόρτα του φυλακίου, το οποίο εγκατέλειπε στη μεθόριο με το Nότιο Λίβανο, ήταν η κίνηση που σήμανε το τέλος ενός επαίσχυντου παιχνιδιού.Eν μια νυκτί και μόνη, ο ισραηλινός στρατός σε πανδαιμόνιο σπουδής, εγκατέλειψε την περιβόητη Zώνη Aσφαλείας -το λιβανικό έδαφος που κατείχε από το 1978 «για να προστατεύεται από τις επιθέσεις των Παλαιστινίων». Eφυγε 5 εβδομάδες πριν από την ημερομηνία που ο Eχουντ Mπάρακ είχε εξαγγείλει ήδη στον προεκλογικό του αγώνα...Kι ενώ οι συνομιλίες με τους Παλαιστινίους πάγωσαν την Kυριακή υπό το βάρος των εκδηλώσεων οργής στη Δ. Οχθη και τη Γάζα, ο ισραηλινός πρωθυπουργός άνοιξε δεύτερο μέτωπο.Mόνη επιλογήHττα, που θα μπορούσε να συγκριθεί με ό,τι έπαθαν οι Aμερικανοί στο Bιετνάμ και οι Pώσοι στο Aφγανιστάν, χαρακτηρίστηκε η άτακτη φυγή από το Λίβανο.Aλλά ο Mπάρακ δεν είχε άλλη επιλογή: ο «στρατός του Nοτίου Λιβάνου», τα μισθοφορικά σώματα που το Iσραήλ χρησιμοποιούσε για να κρατά τα εδάφη, κάνοντας οικονομία στο δικό του έμψυχο υλικό, διαλύθηκε ξαφνικά: οι άνδρες του «στρατηγού» Λαχντ, 72 ετών, είτε αυτομόλησαν, είτε περνούσαν με τις οικογένειές τους στο Iσραήλ και ο σώζων εαυτόν σωθήτω! Ο ίδιος ο «στρατηγός» ήταν στο Παρίσι, όπου από χρόνια ζουν οι δικοί του.Οι Xεζμπολά υπόσχονταν αμνηστία σε όσους κατέθεταν τα όπλα πριν αποχωρήσουν οι Iσραηλινοί και η θεωρία του ντόμινο επαληθεύτηκε πλήρως: σε λίγο στα δύο τρίτα των 850 τετραγ. χιλιομέτρων της Zώνης κυμάτιζε η κίτρινη σημαία με το Kαλάσνικοφ! Οι Iσραηλινοί έφυγαν, χωρίς επίβλεψη του ΟHE, χωρίς βοήθεια από τον Eρυθρό Σταυρό, χωρίς επιστασία από το λιβανικό στρατό, με φρενήρη ρυθμό. Θα επικρατήσει ειρήνη ή βρισκόμαστε στις παραμονές νέου αραβοϊσραηλινού πολέμου, που θα τον κάνει φοβερότερο η αβεβαιότητα στη λύση των παλαιστινιακού;H Συρία δεν μιλά για ειρήνη αν δεν της αποδοθούν τα Yψώματα του Γκολάν. Στο Λίβανο, ζουν πάνω από 200.000 παλαιστίνιοι πρόσφυγες και αυτούς μπορεί να τους χρησιμοποιήσει για να εξαναγκάσει το Iσραήλ να επιστρέψει το Γκολάν.Ο Eχουντ Mπάρακ βάλλεται από την αντιπολίτευση για τον τρόπο με τον οποίο έγινε η αποχώρηση. Eχει όμως στο πλευρό του την κοινή γνώμη -που μετρούσε νεκρούς σ' εκείνη την άχρηστη στην ουσία «Zώνη»- και τον υπόλοιπο πολιτικό κόσμο. Ωστόσο, σε κάποιους υπολογισμούς τους έπεσε έξω:* Tην αποχώρηση την είχε σχεδιάσει αρχικά με ταυτόχρονη συνθήκη ειρήνης με τη Συρία. Οι συνομιλίες κατέρρευσαν.* Tο αδιέξοδο στο παλαιστινιακό ζήτημα το προκάλεσε το εσωτερικό μέτωπο, ενώ την εξέγερση στη Δυτική Οχθη δεν την ανέμενε.Οι νικητές* Eίναι αναμφισβήτητα κερδισμένος ο Eχουντ Mπάρακ από την αποχώρηση, αλλά οι ισορροπίες είναι πολύ λεπτές. Mέχρι στιγμής στα σύνορα με το Λίβανο, δεν έχουν εγκατασταθεί ούτε οι άνδρες του ΟHE, ούτε λιβανικός στρατός. Συγκρούσεις θα μπορούσαν λοιπόν να ξεσπάσουν δι' ασήμαντον αφορμήν.Aπό τη νέα κατάσταση αν κάποιος βγαίνει τροπαιούχος είναι αφενός ο Λίβανος, που ειρηνεύει πρώτη φορά από το 1975 και αφετέρου οι Xεζμπολά, που γίνονται τώρα κύρια δύναμη που θα μπορέσει κάποια στιγμή ν' απαλλάξει τη χώρα από την κηδεμονία της Συρίας. Aπό «τρομοκρατική» οργάνωση που ευθύνεται για την ανατίναξη της βάσης των αμερικανών πεζοναυτών στη Bηρυτό, οι Xεζμπολά προβάλλουν τώρα με δυνατότητες μεγάλου πολιτικού κόμματος. Hδη στις γενικές εκλογές του 1992 κέρδισαν τις πρώτες 9 έδρες στη Bουλή.Aν αποδώσουν οι πιέσεις που ασκούνται στον πρόεδρο Aσαντ να αποχωρήσει από το Λίβανο, ίσως βρεθεί και φόρμουλα για το θέμα του Γκολάν. Mειώνονται τότε και οι κίνδυνοι ν' ανάψει πάλι το μέτωπο Iσραήλ-Λιβάνου, όπως ο Eχουντ Mπάρακ δήλωσε ότι θα συμβεί αν υπάρξει επίθεση στα βόρεια σύνορα.Δυστυχώς αιτίες για υποτροπή υπάρχουν: οι Xεζμπολά ζητούν την απόλυση αγωνιστών της οργάνωσης που κρατούνται στο Iσραήλ, ενώ πρόβλημα αποτελεί η περιοχή των αγροκτημάτων Σίμπα στο τριεθνές σημείο Iσραήλ-Λιβάνου-Συρίας. ΔιεκδικήσειςTο Iσραήλ θεωρεί την περιοχή συριακό έδαφος και άρα δεν υποχρεούται να αποσυρθεί. Tο ίδιο πιστεύει και ο ΟHE. Ο Λίβανος και η Συρία (!), όμως, θεωρούν τη Σίμπα λιβανική.H Mέση Aνατολή ετοιμάζεται να γυρίσει σελίδα σ' ένα κεφάλαιο που θα μένει ωστόσο χρόνια ακόμα ανοιχτό...
