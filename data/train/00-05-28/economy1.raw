Tου Γ. AΓΓEΛHTα δύο τελευταία αλλά ίσως και πλέον σκληρά «αγκάθια» πριν από την ένταξη της δραχμής στην ζώνη του ευρώ επιχειρεί να βγάλει η κυβέρνηση από τα «πλευρά» της συμφωνίας που θα υπογραφεί στις 19 Ιουνίου. 1.Η δραχμή θα έχει πολύ σύντομα διανύσει τη διαδρομή του 1% που τη χωρίζει από την ισοτιμία μετατροπής, τις 340,75 δρχ.ανά ευρώ, ενώ τα επιτόκια πρέπει να μειωθούν 4%-4,5% ώς το τέλος του έτους. 2.Η δραχμή θα έχει αγγίξει τη συγκεκριμένη ισοτιμία πριν από το τέλος του καλοκαιριού, ενώ τα επιτόκια δεν μπορούν, λόγω πληθωρισμού, να πέσουν πριν από το τέλος του έτους.ΚερδοσκοπίαΗ δραχμή, όπως ο ίδιος ο διοικητής της ΤτΕ δήλωσε, θα φθάσει σύντομα στην ισοτιμία των 340,75 δρχ. ανά ευρώ, αλλά τα επιτόκια «δεν είναι δυνατό να ακολουθήσουν, όπως θα ήταν φυσικό, με τις πληθωριστικές πιέσεις να εξακολουθούν να είναι ισχυρές...», όπως επισημαίνουν αρμόδια στελέχη της ΤτΕ.Αυτή η ανισορροπία έχει ήδη προκαλέσει την προσοχή των αγορών κεφαλαίου και συναλλάγματος και οι στρατηγικές κερδοσκοπίας, κυρίως στην αγορά ομολόγων, έχουν ήδη προγραμματισθεί να ενεργοποιηθούν αμέσως μετά την υπογραφή της συμφωνίας ένταξης της δραχμής στη ζώνη του ευρώ στις 19 Ιουνίου.H κυβέρνηση προσπαθεί να αποφύγει μεγάλες αγορές ομολόγων, οι οποίες θα ρευστοποιηθούν εκτός σοβαρού απροόπτου αμέσως μετά τη μείωση των επιτοκίων. Παράλληλα βεβαια η υποχρεωτική διολίσθηση της δραχμής έχει προκαλέσει εκροές -σε συνδυασμό με την πτώση διαρκείας του ευρώ- πάνω από 6 δισ. δολ. από την αρχή του χρόνου, χωρίς ταυτόχρονα να μπορεί το ΧΑΑ να εκμεταλλευθεί την επίσης «υποχρεωτική» μείωση των επιτοκίων, καθώς η ΤτΕ την έχει μετατοπίσει για το τέλος του φθινοπώρου.Από τη διοίκηση της ΤτΕ πάντως δεν αφήνουν «κανένα περιθώριο για προσδοκίες ταχύτερης αποκλιμάκωσης των επιτοκίων αν δεν υπάρξουν απόλυτα πειστικές αποδείξεις για την αποκλιμάκωση του πληθωρισμού...»Tο πρόβλημα γίνεται πολύ πιο κρίσιμο καθώς η αύξηση των τιμών του πετρελαίου και η ανατίμηση του δολαρίου έχουν ενισχύσει τον πληθωρισμό (το Mάιο κινείται στο 3%-3,1%), ενώ αυξάνουν και το κόστος εξυπηρέτησης του δημόσιου χρέους.Eτσι, έχει σημάνει συναγερμός στο οικονομικό επιτελείο, καθώς τα χρονικά περιθώρια για τις «ενταξιακές» προσαρμογές δραχμής και επιτοκίων στενεύουν. Ο μοναδικός τρόπος για να επισπεύσει η ΤτΕ τη μείωση των επιτοκίων και να προχωρήσει σε μια σταδιακή ομαλή αποκλιμάκωση είναι να υπάρξουν «καλά νέα» από τον πληθωρισμό.Μπροστά σ' αυτόν το «γόρδιο δεσμό» δραχμής, επιτοκίων και πληθωρισμού, το οικονομικό επιτελείο της κυβέρνησης, και συγκεκριμένα το ΥΠΕΘΟ, το υπ. Ανάπτυξης, το υπ. Μεταφορών και το υπ. Εργασίας, σχεδιάζουν ένα πλέγμα παρεμβάσεων που, «εάν φέρει αποτελέσματα θα πεισθεί και ο Παπαδήμος να μειώσει δραστικά τα επιτόκια ενωρίτερα», όπως εκτιμά ανώτατο κυβερνητικό στέλεχος..n Το πρώτο επίπεδο παρεμβάσεων αφορά κυρίως το υπ. Ανάπτυξης που κατευθύνεται σε παρεμβάσεις για τη συγκράτηση των τιμών των καυσίμων αλλά και  των εποχικών τροφίμων και των υπηρεσιών. Για τις τιμές των καυσίμων η «επιχείρηση» ξεκινάει την επόμενη εβδομάδα, με τον «πετρελαϊκό διάλογο», ενώ για τις τιμές των εποχικών τροφίμων το εγχείρημα του υπ. Ανάπτυξης θα ξεκινήσει πιθανότατα με εισαγωγές λαχανικών από την Αίγυπτο... Ανάλογες παρεμβάσεις αναμένονται και στον τομέα των υπηρεσιών, του τουρισμού κ.λπ.Απελευθέρωση Σε ένα δεύτερο επίπεδο οι κινήσεις του οικονομικού επιτελείου στρέφονται στις διαρθρωτικές αλλαγές, όπως π.χ. την επιτάχυνση της απελευθέρωσης των αγορών, τηλεπικοινωνιών, μεταφορών, ενεργειας. Συζητείται «κεκλεισμένων των θυρών» το θέμα της αγοράς εργασίας. Σύμφωνα με αυτό η συγκράτηση του πληθωρισμού πρέπει να περάσει μέσα από «μέτρα» τα οποία θα οδηγήσουν σε αύξηση της ανεργίας (διευκόλυνση μερικής απασχόλησης κ.ά.).Αναφέρεται μάλιστα ότι το επίπεδο του επιδιωκόμενου πληθωρισμού 2% δεν μπορεί να επιτευχθεί παρά με ανεργία που θα κινείται σε επίπεδα 13-13,5% έναντι του 11,7% που είναι σήμερα. Αν μέσα στο επόμενο τρίμηνο οι κινήσεις προς αυτούς τους στόχους έχουν αρχίσει να δίνουν «καρπούς», λένε στο οικονομικό επιτελείο, τότε ίσως γίνει δυνατή η χαλάρωση της νομισματικής πολιτικής πολύ πριν από το τέλος του έτους...             
