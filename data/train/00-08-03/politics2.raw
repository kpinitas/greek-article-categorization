πρωθυπουργός έχει συστήσει στους υπουργούς που εμπλέκονται στα διάφορα ανοιχτά «μέτωπα» (εργασιακά, παιδεία κ.ά.) να προετοιμαστούν κατάλληλα, ώστε το φθινόπωρο να μην είναι «καυτό», όπως άλλες χρονιές. Και αυτό σημαίνει, μεταξύ άλλων, ότι ο διάλογος με τους εμπλεκόμενους φορείς πρέπει να είναι αποδοτικός.
 Οπως είπε σε στενούς συνεργάτες του ο κ. Σημίτης, πιστεύει ότι η κυβέρνηση πρέπει να προχωρήσει αποφασιστικά στη λήψη όλων των αναγκαίων μέτρων τα οποία θα υλοποιούν την πολιτική που έχει εξαγγείλει, αλλά αυτό μπορεί να γίνει χωρίς
τις συγκρούσεις προηγούμενων χρόνων. «Δεν έχουμε κανένα λόγο να έλθουμε σε μετωπική σύγκρουση με τους εκπαιδευτικούς, για παράδειγμα», έλεγε αρμόδιος κυβερνητικός παράγοντας, προϊδεάζοντας προφανώς και για τη διάθεση του νέου υπουργού Παιδείας, ο οποίος, φυσικά, έχει ήδη συνεννοηθεί με τον πρωθυπουργό.
 Ακόμη και στα «δύσκολα» θέματα, όπως είναι οι αλλαγές στις εργασιακές σχέσεις,
όπου προβλέπονται έντονες αντιδράσεις, ο κ. Σημίτης έχει δώσει εντολές στους υπουργούς να προσπαθήσουν να εξηγήσουν αναλυτικά γιατί θα πάρουν τα συγκεκριμένα μετρα, ώστε η κοινή γνώμη να πειστεί για την αναγκαιότητά τους. Ετσι, το βασικό κυβερνητικό σύνθημα θα είναι «έχουμε 500 χιλιάδες ανέργους και
 Ειδικά θέματα συζήτησε χθες ο κ. Σημίτης με τους κ. Παπαντωνίου και Πάγκαλο και με την κ. Διαμαντοπούλου (βλ. σελ. 7), ενώ με τον κυβερνητικό εκπρόσωπο Δ.
Ρέππα έκαναν μια γενικότερη συζήτηση για την κυβερνητική τακτική τις μέρες αυτές των διακοπών. Ο κ. Σημίτης: 
  Εχει δώσει εντολή στους αρμόδιους υπουργούς να μη χαλαρώσει η ετοιμότητα των
υπηρεσιών, ειδικά τις μέρες που υπάρχει αυξημένος κίνδυνος να ξεσπάσουν πυρκαγιές.
  Ζήτησε από τον κ. Ρέππα να απαντά αμέσως η κυβέρνηση στις «σκανδαλοθηρικές καταγγελίες» της Ν.Δ. Ηδη ο κ. Παπαντωνίου κατηγόρησε χθες τη Ν.Δ. για απόπειρα να ποινικοποιήσει την πολιτική ζωή, με αφορμή μηνυτήριες αναφορές στελεχών του κόμματος κατά υπευθύνων κρατικών τραπεζών.
  Εξέφρασε την εκτίμηση ότι η τακτική αυτή της ηγεσίας της Ν.Δ. οφείλεται στην
προσπάθειά της να ξεπεράσει την εσωστρέφεια που αναπτύσσεται στο κόμμα. Ο κ. Σημίτης φαίνεται να πιστεύει ότι η Ν.Δ. ακολουθεί μια «άγονη πορεία» και ότι τους επόμενους μήνες θα ενταθεί η «ρευστότητα» στο εσωτερικό της.
 Ο πρωθυπουργός βρίσκεται από χθες το απόγευμα στην Ελούντα της Kρήτης για τη δεύτερη φάση των διακοπών του. Στην Αθήνα θα επιστρέψει τη Δευτέρα και την επομένη θα αναχωρήσει για τη Σίφνο. Οι διακοπές του τελειώνουν στις 20 του μήνα.
