Ισόπαλος με σκόρ 1-1 αναδείχθηκε ο Αρης στον τελευταίο του φιλικό αγώνα επί ιταλικού εδάφους και με αντίπαλο την Βιτσέντσα. Το παιχνίδι έγινε στο Ροβερέτο
μπροστά σε 1.000 φιλάθλους και με το θερμόμετρο να δείχνει 38 βαθμούς.
 Οι Ιταλοί προηγήθηκαν στο σκορ με τον Λοΐζο, στο 43 , και ο Αρης ισοφάρισε, στο 81 , με σουτ του Καπάνταη από το ύψος της περιοχής.
 Ο Μπάμπης Τενές χρησιμοποίησε όλους τους ποδοσφαιριστές που έχει μαζί του στην
Ιταλία, σ' αυτό το παιχνίδι. Στο α  ημίχρονο έπαιξαν οι: Κατεργιανάκης, Λιολίδης, Καραλιόπουλος, Λουμπούτης, Σκέντζος, Κατσιαρός, Μάρκος, Κούτσης, Θεοδωρίδης, Χαριστέας και Κυζερίδης, ενώ στο β  χρησιμοποιήθηκαν οι: Δέλλιος,
Ανδρεάδης [60  Μαλλούς] Μάρκος [60  Καραλιόπουλος-87  Κούσας] Παπαδόπουλος, Κολτσίδας, Μπαρκόγλου [80  Καπάνταης] Χριστοδούλου, Χαριστέας [60  Κούτσης] Μπα, Αγαθοκλέους, Κυπαρίδης [87  Συλιγαρδάκης].
 «Δεν είμαι ικανοποιημένος από την εικόνα που παρουσίασαν οι παίκτες του Αρη, γιατί ξέρω τις δυνατότητές τους», είπε μετά το παιχνίδι ο Τενές, για να προσθέσει: 
 * Σ' ένα παιχνίδι προετοιμασίας δεν εξυπηρετεί να μείνουμε στο αποτέλεσμα, παρά μόνο στα λάθη μας. Ισως όμως η απόδοση να μην είναι άσχετη από το γεγονός
ότι αλλάξαμε κλιματολογικές συνθήκες και ότι οι παίκτες, μετά 21 μέρες σκληρής
δουλειάς μακριά από τις οικογένειές τους, χαλάρωσαν σκεφτόμενοι την επιστροφή.
 Ο Αρης θα είναι πίσω στη Θεσσαλονίκη σήμερα, λίγο πριν από τα μεσάνυχτα, αν δεν υπάρξουν καθυστερήσεις στην πτήση του από την Ιταλία.
