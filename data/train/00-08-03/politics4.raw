«Μετριοπαθή» χαρακτήρισε η επίτροπος Αννα Διαμαντοπουλου τα μέτρα του προτείνει η κυβέρνηση για την αντιμετώπιση της ανεργίας σε σύγκριση με εκείνα που εφαρμόζονται αυτή τη στιγμή σε άλλες ευρωπαϊκές χώρες. Και τόνισε η ευελιξία στην αγορά εργασίας είναι απαραίτητη και θετική όταν συνοδεύεται από κοινωνική
 Η κ. Διαμαντοπουλου συναντήθηκε χθες με τον πρωθυπουργό Κ. Σημίτη, τον οποίο ενημέρωσε για τις πολιτικές απασχόλησης που εφαρμόζονται στην Ευρωπαϊκή Ενωση και, όπως είπε, έχουν οδηγήσει στη δημιουργία τριών εκατομμυρίων νέων θέσεων εργασίας.
 Τα μέτρα που πρότεινε η κυβέρνηση -δήλωσε- επιτρέπουν από τη μια πλευρά ευέλικτες μορφές εργασίας και νέες προσεγγίσεις σε χώρους, όπως οι τηλεπικοινωνίες και η κοινωνία της πληροφορίας και, ταυτόχρονα εξασφαλίζουν το
συνταξιοδοτικό και το θέμα των εισφορών στα Tαμεία. Μάλιστα, η επίτροπος εμφανίστηκε αισιόδοξη ότι αυτά τα μέτρα, σε συνδυασμό με το συνολικό πλαίσιο των πολιτικών που έχουν ανακοινωθεί, «θα είναι μια τονωτική ένεση για τη δημιουργία θέσεων εργασίας στην ελληνική αγορά εργασίας».
 Αναφερόμενη στο 35άωρο είπε ότι ο η Ελλάδα περιμένει τα αποτελέσματα από την εφαρμογή του μέτρου αυτού στη Γαλλία. Τόνισε, πάντως, ότι στην Ελλάδα μόνο πιλοτική εφαρμογή του μέτρου μπορεί να γίνει, δηλαδή μόνο σε ορισμένες επιχειρήσεις και κατόπιν συμφωνίας εργοδοτών -εργαζομένων.
 Σύμφωνα με πληροφορίες, η κ. Διαμαντοπούλου είπε στον πρωθυπουργό ότι τα στοιχεία της Ευρωπαϊκής Επιτροπής δείχνουν ότι τα αποτελέσματα από την εφαρμογή του 35αώρου στην Ευρώπη δεν είναι ικανοποιητικά, καθώς δεν δημιούργησαν τον προσδοκόμενο αριθμό νέων θέσεων εργασίας και η εφαρμογή του μέτρου στην Ελλάδα πρέπει να γίνει με προσοχή και, πάντως όχι σε ευρεία κλίμακα.
