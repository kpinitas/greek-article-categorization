 Μεγάλη πτώση χωρίς... προφανή αιτία, κατέγραψε χθες το ευρώ, τόσο έναντι του δολαρίου όσο και έναντι των δύο υπολοίπων κυριοτέρων αντιπάλων του (γεν, στερλίνα).
 Το ευρωπαϊκό νόμισμα υποχώρησε χθες πολύ κάτω από τα 92 σεντς και πλησίασε τα 91. Εφτασε έως τα 91, 15 σεντς, χαμηλότερο επίπεδο από τις 26 Μαΐου, για να ανακάμψει αργότερα στα 91, 40 σεντς.
 Με τη χθεσινή βουτιά, οι απώλειες του ευρώ από το πρόσφατο υψηλό των 97 σεντς στις αρχές Ιουνίου φτάνουν το 5, 7% και απέχει κάπου 3% από το τελευταίο αρνητικό ρεκόρ, των 88, 40 σεντς, στο οποίο είχε υποχωρήσει δύο φορές μέσα στο Μάιο.
 Ανάλογη τύχη είχε η ισοτιμία του ευρώ και με τη στερλίνα-υποχώρησε στο χαμηλότερο επίπεδο από τις 25 Μαΐου στις 61, 24 πένες -αλλά και του γεν- έφτασε
στο χαμηλότερο επίπεδο των δύο εβδομάδων στα 99, 30 γεν.
 Το δολάριο ενισχύθηκε σημαντικά και έναντι του ελβ. φράγκου και της στερλίνας (υψηλότερο επίπεδο του τελευταίου διμήνου), υποχώρησε όμως έναντι του γεν, στο
 Η μεγάλη άνοδος του δολαρίου διεθνώς χθες δεν πυροδοτήθηκε από κάποια σημαντικά οικονομικά στοιχεία, για την αμερικανική οικονομία ή την οικονομία στη ζώνη του ευρώ, που φαίνεται να πληρώνει για μία ακόμη φορά τα σπασμένα.
 Αποδίδεται στην πεποίθηση της αγοράς, για «ομαλή προσγείωση» της αμερικανικής οικονομίας, παρ' όλο που τα πρόσφατα στοιχεία για το αμερικανικό ΑΕΠ έδειξαν ότι ο κίνδυνος υπερθέρμανσης είναι ακόμη υπαρκτός.
 Είναι ωστόσο γεγονός, ότι η αμερικανική οικονομία συνεχίζει να αναπτύσσεται με
πολύ υψηλότερους ρυθμούς από αυτούς που αναμένονταν, χωρίς άμεσα ορατά προβλήματα στον ορίζοντα, σε αντίθεση με τη ζώνη του ευρώ, που παρά τις πολύ καλές επιδόσεις της, συνεχίζει να είναι αρκετά πίσω σε ρυθμούς ανάπτυξης.
 Το αμερικανικό ΑΕΠ αυξήθηκε το δεύτερο τρίμηνο κατά 5, 2%, με τη FED να προσπαθεί να τη προσγειώσει στο 3, 5%-4%. Αντίθετα η ανάπτυξη στη ζώνη του ευρώ
 Η νέα πτώση του ευρώ θέτει ξανά επιτακτικά επί τάπητος θέμα ευρωπαϊκών επιτοκίων, καθώς η ΕΚΤ, που εισέρχεται σε περίοδο διακοπών, είχε αναθαρρήσει από την ανάκαμψη του νομίσματος.
 Ο πληθωρισμός έχει ήδη ξεπεράσει το όριο του 2% και τόσο το θέμα του πετρελαίου όσο και η άνοδος του δολαρίου δεν έχουν ακόμη λήξει.
 Ο κορυφαίος οικονομολόγος και μέλος του διοικητικού συμβουλίου της ΕΚΤ Οτμάρ Ιζινκ είχε τονίσει τον Ιούνιο, ότι η πτώση του ευρώ προκαλεί ανοδικές πιέσεις στις τιμές, αφήνοντας να εννοηθεί, ότι αν δεν αντιστραφεί αυτή η τάση, θα χρειαστούν αυξήσεις επιτοκίων.
 Αυτό που διαφαίνεται καθαρά είναι ότι το ευρώ αντιμετωπίζει συνεχόμενο έλλειμμα αξιοπιστίας, που εκδηλώνεται ακόμη και χωρίς κάποια πραγματική αφορμή.
 Ισως μία εξήγηση δίνει προχθεσινή ανάλυση του πρακτορείου «Pόιτερ» που απηχεί σε μεγάλο βαθμό τις απόψεις της διεθνούς αγοράς, η οποία επισημαίνει: 
 «Οι φορολογικές μεταρρυθμίσεις στη Γερμανία, η δημιουργία νέων θέσεων εργασίας, καθώς και η ενίσχυση της παραγωγικότητας, φαίνεται ότι δεν έχουν πείσει ακόμη τους φορείς των αγορών πως η ευρωζώνη έχει όντως εισέλθει σε περίοδο ριζικών ανακατατάξεων».
 Ή όπως το έθεσε ο Γκρεγκ Αντερσον, οικονομολόγος στην Fleet Capital, «...η αιτία για την πτώση του ευρώ δεν ήταν ποτέ πραγματικά η οικονομία. Ο βασικός λόγος είναι ότι οι άμεσες επενδύσεις εξακολουθούν να προτιμούν τις ΗΠΑ και να αποφεύγουν την Ευρώπη».
