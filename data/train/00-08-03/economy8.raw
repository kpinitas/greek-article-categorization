«Το άνοιγμα της ελληνικής αγοράς των τηλεπικοινωνιών στον ανταγωνισμό γίνεται με
μεγάλη καθυστέρηση, ως επακόλουθο της εξάντλησης ολόκληρης της πρόσθετης μεταβατικής περιόδου που αναγνώρισε η κοινοτική οδηγία 96/19». Αυτή είναι η βασική επισήμανση της ολομέλειας της Οικονομικής και Κοινωνικής Επιτροπής (ΟΚΕ), που συνεδρίασε χθες με αφορμή την προώθηση του νομοσχεδίου του υπουργείου Μεταφορών με το οποίο απελευθερώνεται και η σταθερή τηλεφωνία.
 Η ΟΚΕ, που συνεδρίασε παρουσία του γενικού γραμματέα του υπουργείου Κ. Ρόβλια,
εκτιμά ότι το νομοσχέδιο κινείται σε σωστή κατεύθυνση, εντόπισε ωστόσο έξι σημεία που παρουσιάζουν ελλείψεις. Συγκεκριμένα: 
  Θεωρεί θετική την αναβάθμιση της Εθνικής Επιτροπής Τηλεπικοινωνιών και Ταχυδρομείων (ΕΕΤΤ), αλλά παρατηρεί ότι υπάρχει έλλειψη στην εκπροσώπηση των κοινωνικών φορέων.
  Δεν υπάρχει ρητή πρόβλεψη για την προστασία των προσωπικών δεδομένων που μεταφέρονται με τον ενιαίο πλέον αριθμό που θα χορηγείται στο χρήστη.
  Δεν διασφαλίζεται το δικαίωμα του πολίτη-χρήστη για πλήρη και απρόσκοπτη πληροφόρηση σχετικά με το κόστος και τις τιμές των υπηρεσιών, τις ελάχιστες προδιαγραφές ποιότητας, κ.λπ.
  Χρειάζεται να προηγηθεί ξεκαθάρισμα του φάσματος πριν από την απελευθέρωσή του, ώστε να εντοπιστούν οι παράνομες ραδιοσυχνότητες.
  Δεν διευκρινίζεται ο χρόνος μέσα στον οποίο πρέπει να τεθούν σε ισχύ οι κανονιστικές πράξεις εφαρμογής των διατάξεων του νομοσχεδίου.
  Γίνεται αόριστη αναφορά (άρθρο 8 πράγραφος 1) στον τρόπο με τον οποίο ο ΟΤΕ θα εξασφαλίσει την παροχή ανοικτού δικτύου στους ανταγωνιστές του, το λεγόμενο
