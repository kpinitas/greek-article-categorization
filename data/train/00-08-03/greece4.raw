Σε μια μακρά διαδικασία συλλογής υπογραφών μπαίνει η Εκκλησία της Ελλάδας από την 1η Σεπτεμβρίου που θα ξεκινήσει η «δημοψηφισματική διαδικασία», την οποία θα οργανώσει η Ιερά Σύνοδος.
 Χθες, τα μέλη της επιτροπής που ανέλαβαν να επεξεργαστούν τη διαδικασία συλλογής υπογραφών, δηλαδή, οι μητροπολίτες Ναυπάκτου Ιερόθεος, Δημητριάδος Ιγνάτιος και Καισαριανής Δανιήλ, συζήτησαν για άλλη μια φορά το θέμα. Κατέληξαν σε ένα ανακοινωθέν που δεν κάνει γνωστές ουσιαστικές λεπτομέρειες. Σύμφωνα με αυτό, «η Επιτροπή ασχολήθηκε με την υλοποίηση του χρονοδιαγράμματος
των επί μέρους ενεργειών και τη ρύθμιση πρακτικών θεμάτων, ώστε να προωθηθεί η
διαδικασία συλλογής υπογραφών Ελλήνων πολιτών, για την ενεργοποίηση του άρθρου
44 του ισχύοντος Συντάγματος προς διεξαγωγή Δημοψηφίσματος για την προαιρετική
 H συλλογή των υπογραφών θα ξεκινήσει την 1η Σεπτεμβρίου, όπως είχε προαναγγελθεί στις 15 Ιουλίου. Οι αρχιερείς έχουν σχεδόν καταλήξει και στο κείμενο που θα υπογράψουν οι πιστοί πολίτες, που επιθυμούν τη διεξαγωγή του δημοψηφίσματος. Εκείνο που όμως προβληματίζει ως ένα βαθμό είναι οι τρόποι εξασφάλισης εγκυρότητας του εγχειρήματος, δηλαδή, να μη γίνει οποιουδήποτε είδους νοθεία, όπως να υπάρξουν διπλοψηφίες ή να «ψηφίσουν» και ανύπαρκτα πρόσωπα. Τα στοιχεία των ψηφισάντων θα περάσουν σε κομπιούτερ για να γίνει αντιπαράθεση στοιχείων για πιθανές διπλοψηφίες, αλλά παραμένει το ερώτημα για τα υπόλοιπα. Το σίγουρο είναι πως η διαδικασία δεν θα ολοκληρωθεί πριν από τις
 Από την άλλη, στόχος είναι να συγκεντρωθούν όσο γίνεται περισσότερες υπογραφές, ακόμη και από πολίτες που είναι κατά της αναγραφής του θρησκεύματος. 
 Σε δηλώσεις του ο πρόεδρος της επιτροπής, μητροπολίτης Ναυπάκτου Ιερόθεος είπε
ότι «πιστεύει η Ιερά Σύνοδος ότι και στο θέμα αυτό (σ.σ. των ταυτοτήτων) πρέπει να γίνει ένας εκσυγχρονισμός του πολιτεύματός μας, διότι η Ελλάδα είναι
από τις ελάχιστες χώρες στην Ευρώπη στην οποία δεν έγινε ποτέ μετά το 1975, ένα δημοψήφισμα, ενώ υφίσταντο και υφίστανται κρίσιμα εθνικά και κοινωνικά θέματα». Ωστόσο δεν εξήγησε ποια είναι αυτά. Ο ίδιος είπε ότι «το δημοψήφισμα είναι η αρχή της αμέσου Δημοκρατίας και όχι απλώς της αντιπροσωπευτικής» και επικαλέστηκε και τον Ρουσό, λέγοντας «όπως γνωρίζετε, πατέρας αυτής της αρχής είναι ο διαφωτιστής Ρουσό», και πρόσθεσε ότι «ισχύει σε όλες χώρες της Ευρώπης, άρα και εδώ πρέπει να γίνει αυτός ο εκσυγχρονισμός». 
