 Το πέταγμα του γερακιού, η περηφάνια του αετού, το πείσμα της αγριόγιδας, η δύναμη της αρκούδας. Κορμιά από μαύρη πεύκη στα βουνά της Πίνδου, καλοστοιχισμένα, αδιαπέραστα αποτελούν το καλύτερο κρησφύγετο για τα ζώα, που γεννιούνται, αναπαράγονται, πεθαίνουν...
 Ολα αυτά συνέβαιναν ώς πριν από τρεις εβδομάδες. Γιατί εδώ και 21 ημέρες η βόρεια Πίνδος ζει έναν πύρινο εφιάλτη, που μοιάζει να μην έχει τέλος. Οι κάτοικοι της μεγαλύτερης οροσειράς της Ελλάδας ζητούν άμεσα την κρατική βοήθεια, αφού η τοπική οικονομία πνέει τα λοίσθια.
 Ατέλειωτες δασικές εκτάσεις, από την κορυφογραμμή της Κόνιτσας Ιωαννίνων ώς το
κεντρικό και ανατολικό Ζαγόρι και τα βλαχοχώρια των Γρεβενών, έχουν τυλιχθεί στις φλόγες, αφήνοντας χωρίς στέγη εκατοντάδες ζώα -πολλά εξ αυτών σπάνια- και
 Από τις 12 Ιουλίου, που εκδηλώθηκε η φωτιά στο όρος Κλέφτες της Λάιστας Ζαγορίου και πέρασε στη θέση Κιούρα Τσούμα Αρμάτων στο Δίστρατο Κόνιτσας και τη Σαμαρίνα Γρεβενών, συνεχώς γίνονται νέες αναζωπυρώσεις. Μεγαλύτερο είναι το
πρόβλημα από την πυρκαγιά που προκλήθηκε την 1η Αυγούστου στη θέση Παλιομονάστηρο-Καταρράκτης και στο Περιβόλι Γρεβενών και αναζωπυρώθηκε ξανά χθες.
 Μεγάλος πληθυσμός ερπετών έχουν καεί στη διάρκεια των πυρκαγιών, παρά τις παρεμβάσεις της Πυροσβεστικής και του Στρατού, ενώ θηλαστικά που συναντούσαμε κατά κόρον σε αυτήν την περιοχή κινδυνεύουν λόγω της καταστροφής των βιοτόπων.
 Τα δάση μαύρης πεύκης, που αποτελούσαν το κύριο εισόδημα των κατοίκων της περιοχής, οι οποίοι ασχολούνται στη συντριπτική τους πλειοψηφία με την υλοτομία, έχουν καταστραφεί σε ποσοστό 90%! 
 Μέχρι στιγμής έχουν καεί τουλάχιστον 30.000 στρέμματα δασικής έκτασης.
 Οπως μας εξήγησε ο δασολόγος Αριστοτέλης Παπαγεωργίου, «τα δάση μαύρης πεύκης θεωρούνται από τα σημαντικότερα στην Ευρώπη. Μπορούν να ξαναφυτρώσουν στο βαθμό που δεν θα υπάρξει βοσκή και θα υπάρξει στήριξη του εδάφους, όπου χρειάζεται, με κλαδοπλέγματα. Μεγάλοι πληθυσμοί ζώων έχουν αναγκαστεί τώρα να μεταφερθούν σε γειτονικές συστάδες δασών, τα οποία πιθανόν να μην καταφέρουν να θρέψουν τόσο μεγάλους πληθυσμούς θηλαστικών και πτηνών».
 Σε εξέλιξη βρισκόταν μέχρι αργά χθες το βράδυ η πυρκαγιά που ξέσπασε στη μία το μεσημέρι στην περιοχή Κάτω Μύλος της Καλαμαύκας του Δήμου Ιεράπετρας. Ενας 77χρονος αγρότης, ο Mιχ. Δελημπαλταδάκης, έχασε τη ζωή του, καθώς δεν άντεξε η
καρδιά του, όταν είδε τις φλόγες να πλησιάζουν πέντε μόλις μέτρα από το σπίτι του.
 Στην προσπάθεια για την κατάσβεση της πυρκαγιάς συμμετέχουν όλες οι δυνάμεις της Πυροσβεστικής Υπηρεσίας Ιεράπετρας και Αγίου Νικολάου, δύο ελικόπτερα, εθελοντές και κάτοικοι της περιοχής, καθώς και άνδρες της ΕΜΑΚ που έφθασαν χθες το μεσημέρι από τη Ρόδο.
