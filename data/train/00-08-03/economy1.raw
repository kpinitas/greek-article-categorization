 Tο «πράσινο φως» για τη θεσμική -μέσω του φορολογικού νομοσχεδίου- υλοποίηση δέσμης 20 φορολογικών ελαφρύνσεων έδωσε χθες ο K. Σημίτης στον Γιάννο Παπαντωνίου, κατά τη δίωρη χθεσινή συνάντησή τους.
 Για τα μέτρα αυτά έχει δεσμευθεί η κυβέρνηση κατά την προεκλογική περίοδο και έχει αναφερθεί σ' αυτά ο πρωθυπουργός κατά τις προγραμματικές του δηλώσεις.
 H «είδηση», σύμφωνα με πληροφορίες, είναι ότι «δεν πρέπει να δοθεί τίποτε παραπάνω από τα υπεσχημένα», καθώς η κυβέρνηση, κάνοντας το «ντεμπούτο» της στην ΟNE, θέλει να παρουσιάσει στους Eυρωπαίους εταίρους τον πρώτο της «πλεονασματικό» Προϋπολογισμό.
 Eξ ου και οι συγκρατημένες φορολογικές ελαφρύνσεις, αλλά και η προσεκτική, επίσης, εισοδηματική πολιτική, που θα «κλείσει» σήμερα -εκτός απροόπτου- με αυξήσεις 2, 2% σε 250.000 δημοσίους υπαλλήλους.
 Ολα αυτή τη στιγμή δείχνουν ότι και το 2001 δεν πρόκειται να ασκηθεί επεκτατική δημοσιονομική πολιτική, παρά το γεγονός ότι οι προβλέψεις μιλούν για μια αύξηση της πίτας του εθνικού προϊόντος (AEΠ) κατά 5%. H αναδιανεμητική-κοινωνική αρχή του Προϋπολογισμού θα έχει εφαρμογή μόνον ως προς την αύξηση των κονδυλίων για την Yγεία και Παιδεία και πέραν τούτων ουδέν.
 Eκτός αν, έλεγαν ανεξάρτητοι παρατηρητές, τα κυβερνητικά όργανα που θα συζητήσουν την οικονομική πολιτική αποφασίσουν διαφορετικά και ο πρωθυπουργός στην ομιλία του στη Διεθνή Eκθεση Θεσσαλονίκης, στις αρχές Σεπτεμβρίου, «κάνει
την έκπληξη». Aλλά, πρόσθεταν, «ο κ. Σημίτης δεν μας έχει συνηθίσει σε εκπλήξεις».
 Ο κ. Παπανωνίου, πάντως, μετά την έξοδο από το Mέγαρο Mαξίμου, ήταν εξαιρετικά
σαφής: Aφού σημείωσε ότι «η Eλλάδα, για πρώτη φορά τα τελευταία 40 χρόνια, θα φτάσει, το 2001, σε ρυθμό ανάπτυξης 5%», σημείωσε: «Ο Προϋπολογισμός του 2001 θα έχει τις δυσκολίες του, γιατί θα πρέπει να είναι πλεονασματικός προϋπολογισμός. Θα υπάρξουν επαρκείς πόροι για την Yγεία και την Παιδεία. Ομως, γενικά, το στίγμα θα πρέπει να είναι η συγκράτηση των δημοσίων δαπανών και η περιστολή της σπατάλης, όπου υπάρχει, στο δημόσιο τομέα».
 Οσον αφορά τις ελαφρύνσεις ο κ. Παπαντωνίου δήλωσε: «Θα υλοποιηθούν πλήρως οι προεκλογικές δεσμεύσεις του ΠAΣΟK. Tίποτε άλλο πέραν αυτού».
 Οταν μάλιστα ρωτήθηκε για τις εξαγγελίες του πρωθυπουργού στη ΔEΘ, έσπευσε να κατασιγάσει οποιεσδήποτε ελπίδες και να προκαταλάβει προσδοκίες. «Οι εξαγγελίες, είπε, είναι η οικονομική πολιτική του 2001, που είναι ήδη γνωστή. Ο πρωθυπουργός θα την αναλύσει, θα την προεκτείνει, θα προσθέσει αυτά που εκείνος κρίνει, αλλά το γενικό περίγραμμα της οικονομικής πολιτικής έχει ήδη προσδιοριστεί με τις αναγγελίες που έχει κάνει ο ίδιος, αλλά και εγώ προεκλογικά».
 Οσον αφορά αλλαγές προσώπων στον ευρύτερο χρηματοπιστωτικό τομέα, το θέμα δεν συζητήθηκε στη χθεσινή συνάντηση. Eχει όμως ξεκαθαριστεί από την κυβέρνηση ότι
τυγχάνουν της εμπιστοσύνης του πρωθυπουργού οι διοικητές: της Eθνικής Tράπεζας, Θ. Kαρατζάς, της ATE, Π. Λάμπρου, και ο πρόεδρος της Eπιτροπής Kεφαλαιαγοράς, Στ. Θωμαδάκης.
 Τα 20 φορολογικά μέτρα, όπως θα εξειδικευθούν από τους αρμόδιους υπηρεσιακούς παράγοντες και θα παραδοθούν μετά τις 15 Αυγούστου στον κ. Παπαντωνίου, αφορούν: 
 1. Σταδιακή μείωση του ανώτατου φορολογικού συντελεστή 45% φυσικών προσώπων, κατά πάσα πιθανότητα στο 43% το 2001, με προοπτική να περιοριστεί στο 40%.
 3. Εκπτωση του 100% της δαπάνης από το φορολογητέο εισόδημα, για αγορά ηλεκτρονικών υπολογιστών, λογισμικού και κόστους πρόσβασης στο Internet.
 4. Σταδιακή μείωση των φόρων και των τελών στα ακίνητα. Σύμφωνα με πληροφορίες, εξετάζεται η μείωση μέχρι και τέσσερις ποσοστιαίες μονάδες των συντελεστών μεταβίβασης εν όψει και της αύξησης των αντικειμενικών αξιών από 1.1.2001. Ενώ έχει προταθεί ακόμα και η καθιέρωση ενός ενιαίου συντελεστή φορολόγησης σε φορολογικές πράξεις ακινήτων.
 6. Απαλλαγή από το τεκμήριο αυτοκινήτου μέχρι 2.000 κυβικά (14 ίπποι) για όσους έχουν τρία παιδιά και άνω, από την 1η Ιανουαρίου 2001. 
 7. Ενώ προγραμματίζεται και η κατάργηση του τεκμηρίου, ανεξαρτήτως οικογενειακής κατάστασης, για οχήματα μέχρι 1.400 ή ακόμα και 1.600 κυβικά.
 8. Αυξάνει στα 30 τ.μ. από 20 τ.μ. το εμβαδόν ιδιοκατοικούμενης κατοικίας, μέχρι του οποίου θα ισχύσει το αφορολόγητο της ιδιοκατοίκησης, για όσους έχουν
τρία παιδιά και άνω (σ.σ. το επιπλέον αφορολόγητο ισχύει ανά παιδί), από 1.1.2001.
 9. Προαυξάνει κατά 25 τ.μ. από 15 τ.μ. η επιφάνεια κάλυψης των στεγαστικών αναγκών κατά την απόκτηση κατοικίας από οικογένεια με τρία παιδιά και άνω, από
 10. Αυξάνει σε 10 εκατ. δρχ. από 5, 75 εκατ. δρχ. ανά παιδί το αφορολόγητο για την απόκτηση πρώτης κατοικίας από οικογένεια με τρία παιδιά και άνω, από 1.1.2001.
αγορά οικοπέδου, με σκοπό την ανέγερση πρώτης κατοικίας.
 12. Σταδιακή μείωση από το 40% στο 35% του συντελεστή φορολόγησης των μη εισηγμένων ανωνύμων εταιρειών, προκειμένου να μειωθεί η απόσταση από το συντελεστή των εισηγμένων εταιρειών.
 13. Πλήρης εφαρμογή, με κατάργηση του ελαχίστου ορίου, του λογιστικού προσδιορισμού των κερδών των επιχειρήσεων και των επιτηδευμάτων, στη λήξη της τετραετίας.
 16. Αυξάνει στο 50% από 40% η επιστροφή του ειδικού φόρου κατανάλωσης πετρελαίου στους αγρότες.
 17. Αυξάνουν σε 30 εκατ. δρχ. από 20 εκατ. δρχ. και σε 72 εκατ. από 40 εκατ. για τις όμορες εκτάσεις τα ανώτατα όρια των γεωργικών απαλλαγών στη φορολογία μεταβίβασης ακινήτων.
 18. Αυξάνει σε 180 εκατ. δρχ. από 150 εκατ. το ανώτατο όριο των γεωργικών απαλλαγών στη φορολογία μεταβίβασης ακινήτων για τους νέους αγρότες.
 19. Αυξάνουν στο τριπλάσιο (σήμερα είναι διπλάσιο) αφορολόγητο ποσό της κλίμακας και μέχρι 40 εκατ. δρχ. (σήμερα 30 εκατ. δρχ.) οι γεωργικές απαλλαγές
στη φορολογία κληρονομιών, δωρεών και γονικών παροχών για τους αγρότες.
 20. Αυξάνει στο τετραπλάσιο (από τριπλάσιο) και μέχρι 180 εκατ. (από 150 εκατ.) το αφορολόγητο για κληρονομιά, δωρεά ή γονική παροχή για τους νέους αγρότες.
