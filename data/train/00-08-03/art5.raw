Το σενάριο της νέας ταινίας που ετοιμάζει δεν του φάνηκε και τόσο αληθοφανές. Ετσι, βάλθηκε να περιοδεύει από το ένα στρατόπεδο προσφύγων στο άλλο... Ο λόγος για τον διάσημο (και τελειομανή) σκηνοθέτη Ολιβερ Στόουν και τη νέα του ταινία «Be yond Borders», μια ερωτική ιστορία ενός γιατρού (θα τον ενσαρκώσει ο
σούπερ σταρ Κέβιν Κόστνερ) και μιας νεαρής φιλανθρώπου, που διαδραματίζεται σε
στρατόπεδα προσφύγων, στην Αφρική, το Κόσοβο, την Ασία αλλά και στο Λονδίνο. 
 Ο Στόουν πέρασε όλη την περασμένη εβδομάδα στη Βόρεια Κένυα γυρίζοντας από στρατόπεδο σε στρατόπεδο. Προτού πάει στην Αιθιοπία και το Κόσοβο έκανε μάλιστα σύντομη επίσκεψη στο γειτονικό Σουδάν όπου συνάντησε αντάρτες του εκεί
 «Μια από τις σημαντικότερες παραμέτρους της δημιουργίας ενός φιλμ για μένα είναι η βαθμιαία εξερεύνηση του θέματος με το οποίο καταπιάνομαι. Με συναρπάζει το γεγονός ότι σε ένα χρόνο, ή πέντε μήνες από σήμερα θα ξέρω πολύ περισσότερα για το θέμα απ' όσα ξέρω τώρα...», δήλωσε την περασμένη Δευτέρα.
 Μεγάλο μέρος της ταινίας του, όπως είπε, μάλλον θα γυριστεί στην Κένυα, μια χώρα που έχει να φιλοξενήσει μια τόσο μεγάλη παραγωγή πολλά χρόνια. Η τελευταία φορά ήταν στις αρχές του '80 με το «Πέρα από την Αφρική» του Σίντνεϊ
 Το σενάριο του «Be yond Borders» (Πέρα από σύνορα), υπογράφει ο Aγγλος συγγραφέας Κάσπιαν Τρίντγουελ Οουεν. Ο πρωτοεμφανιζόμενος σεναριογράφος, που ξανάγραψε το σενάριο 8 φορές (!) σε διάστημα ενάμιση χρόνου, «έκανε εξαιρετική
δουλειά, που όμως πιστεύω πως ακόμη είναι ανολοκλήρωτη. Αυτός είναι εν μέρει ο
λόγος για τον οποίο προσπαθώ να ξαναδουλέψω το σενάριο. Θέλω να βασίζεται περισσότερο στην πραγματικότητα την οποία τώρα αντικρίζω...».
 Στο πλευρό του Κέβιν Κόστνερ, που πρωτοσυνεργάστηκε με τον Στόουν το 1991 στο «JFK», θα εμφανιζόταν η Κάθριν Ζέτα-Τζόουνς, που όμως έμεινε έγκυος. Επικρατέστερη για το ρόλο ήταν η Μεγκ Ράιαν μέχρις ότου εμφανίστηκε στο προσκήνιο η βραβευμένη με Οσκαρ για «Το κορίτσι που άφησα πίσω» Αντζελίνα Τζολι.Τα γυρίσματα της υπερπαραγωγής θα ξεκινήσουν το φθινόπωρο, ενώ η ταινία αναμένεται να προβληθεί το Δεκέμβριο του 2001.
 Σύμφωνα με τους συμβούλους του Στόουν -ειδικούς σε θέματα προσφύγων- που τον ακολούθησαν σ' αυτήν του την περιοδεία, ο σκηνοθέτης έχει πάρει πολύ ζεστά το όλο θέμα. «Είναι ένας πραγματικός ρεπόρτερ. Συνέχεια κρατούσε σημειώσεις και ζούσε την όλη κατάσταση. «Ξέρετε», μας έλεγε, «πως αυτή, γυναίκα περπάτησε 20 μίλια για να 'ρθει εδώ; ». Ηταν στην επίσκεψή τους στα στρατόπεδα Κακούμα και Νταντάμπ όπου περίπου 250.000 άνθρωποι από το Σουδάν, την Αιθιοπία, τη Σομαλία
και την Ουγκάντα ζουν εδώ και χρόνια, μη έχοντας στον ήλιο μοίρα...
 Ολα δείχνουν πως και αυτό το φιλμ του Ολιβερ Στόουν θα είναι αμφιλεγόμενο... «Μήπως δεν είναι αμφιλεγόμενα τα σύνορα; Η πολιτική; Μήπως δεν σηκώνει συζήτηση το αν αυτά τα στρατόπεδα θα έπρεπε να υπάρχουν; Θα θίξω όλ' αυτά τα θέματα αλλά δεν κάνω γι' αυτό, το λόγο την ταινία. Δεν υπάρχουν εύκολες απαντήσεις...».
 Θα ήθελε, ωστόσο, να κινήσει το ενδιαφέρον των νέων για τις συνθήκες ζωής των προσφύγων, για τη «συνάφεια» μεταξύ πλούσιων και φτωχών κρατών.
 «Η συνάντησή τους τον 21ο αιώνα θα είναι κορυφαίο γεγονός. Και πιστεύω πως οι νέοι άνθρωποι του αύριο πρέπει να είναι προετοιμασμένοι, πρέπει να δράσουν και
 Ο 15χρονος γιος του πάντως, ο Σον, που συμμετείχε στην «ανιχνευτική» ομάδα του
πατέρα του, δεν βρίσκει πως μια τέτοια ερωτική ιστορία αφορά πολλούς νέους της
ηλικίας του, όμως «αν η ιστορία ισορροπήσει σωστά μεταξύ δράσης, έρωτα και δράματος τότε ίσως να κερδίσει μια μερίδα εφήβων...».
