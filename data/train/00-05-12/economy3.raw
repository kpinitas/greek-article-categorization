 Aλλες αργά και σταθερά, άλλες ταχύτερα, οι περισσότερες μετοχές των μικρών και μεσαίων εταιρειών της Σοφοκλέους απομακρύνονται από τις χαμηλότερες τιμές που άγγιξαν μέσα στο 2000, προσφέροντας ταυτόχρονα θεαματικές αποδόσεις στους επενδυτές που είχαν την ψυχραιμία να τοποθετηθούν στη διάρκεια της κρίσης. 
 Ας είναι... καλά οι επιχειρηματίες, οι θεσμικοί επενδυτές, οι οργανωμένες επενδυτικές ομάδες και οι μικροεπενδυτές, που συνειδητοποιώντας ο ένας μετά τον άλλο ότι η αγορά κάτω από τις 4.000 μονάδες έπιανε τον «πάτο του βαρελιού», επιδόθηκαν σ' ένα μεταξύ τους αγώνα για το ποιος θα αγοράσει πρώτος 
 (και φυσικά «τσάμπα» πια) τα χαρτιά των ιδιαίτερα προσοδοφόρων εταιρειών της μικρομεσαίας κεφαλαιοποίησης. 
 Και βέβαια όποιος αγόρασε εκείνες τις «μαύρες» ημέρες δεν «έχασε». Αντιθέτως προσέθεσε μεγάλα κέρδη στο χαρτοφυλάκιό του αφού οι τιμές των περισσότερων εισηγμένων τίτλων, εάν συγκριθούν με τις αντίστοιχες που είχαν διαμορφωθεί στις 18 Απριλίου, όταν ο γενικός δείκτης κατέρρεε στις 3.950 μονάδες, εμφανίζουν ανάκαμψη που σε κάποιες περιπτώσεις ξεπερνά το 70%, ενώ σε μέσο όρο 
 Μεταξύ αυτών των τίτλων και κάποια... «αστεράκια», προερχόμενα κυρίως από τον κατασκευαστικό κλάδο, όπως λ.χ. η εταιρεία Παντεχνική Α.Ε. που σε λιγότερο από 
ένα μήνα ενισχύθηκε κατά 95%, η Αθηνά Α.Ε., που ενισχύθηκε κατά 70%, η Εδραση και η Προοδευτική με κέρδη πάνω από 60% κ.ο.κ. 
 Αντιθέτως, σε πτωτική τροχιά κινήθηκαν λιγότερες από 30 μετοχές, με τις μεγαλύτερες απώλειες να σημειώνονται στη μετοχή της κλωστοϋφαντουργίας Λάνακαμ 
 Το ενδιαφέρον για τις μετοχές της μεσαίας κεφαλαιοποίησης ήταν εξίσου έντονο (Ο FTSE-40 έχει ενισχυθεί κατά 23, 4% από τις 19 Απριλίου) όπου κανείς μπορεί σήμερα να παρατηρήσει ότι η θετική μεταβολή σε σχέση με τις χαμηλότερες τιμές του 2000, ξεκινούν από το 11% (Εθνική Ασφαλιστική) και φθάνουν το 70% (Αθηναϊκές Συμμετοχές). 
 Σε θετική τροχιά, πάντως, κινούνται και οι μετοχές της υψηλής κεφαλαιοποίησης, 
στις οποίες οι αποδόσεις ξεκινούν από 5, 8% (Εργασίας) και προσεγγίζουν το 50% (Ελληνική Τεχνοδομική). 
 Οι αναλυτές της αγοράς, πάντως, επισημαίνουν ότι σε πολλές περιπτώσεις μετοχών 
η ανάκαμψη είναι υπερβολική και οδηγεί τις αξίες τους σε δυσαναλογία με τα θεμελιώδη μεγέθη τους. Συστήνουν δε στους επενδυτές να είναι επιφυλακτικοί στις ταχείες ανόδους, δεδομένου ότι σε αρκετές περιπτώσεις η άνοδος είναι τεχνητή και επιτυγχάνεται με τη βοήθεια του «αέρα» που έχει αρχίσει να «φυσά» πάλι στη Σοφοκλέους.
