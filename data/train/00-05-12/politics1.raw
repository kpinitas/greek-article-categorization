 Η κυβέρνηση ανατρέποντας τη μέχρι τώρα ακολουθητέα από το 1984 πολιτική αποφάσισε να πάρει μέρος σε πολυεθνική NATΟϊκή άσκηση «Νταϊνάμικ Μιξ», που θα διεξαχθεί στον ελλαδικό χώρο στις 20 Μαΐου, αυτοεξαιρώντας την περιοχή της Λήμνου από τις διατιθέμενες ελληνικές δυνάμεις στη NATΟϊκή άσκηση, με φιλοξενούσα χώρα την Ελλάδα. Mε την κίνησή της αυτή η κυβέρνηση δείχνει σαφώς την τάση της να περιορίσει ή να «εξαφανίσει ευπρεπώς» προβλήματα που της έχει δημιουργήσει την τελευταία 25ετία και πλέον η Αγκυρα στο Αιγαίο, στο όνομα της διατήρησης πάση θυσία της 
ελληνοτουρκικής ύφεσης και της επαναδραστηριοποίησης πάση δυνάμει της Ελλάδας στην Ατλαντική Συμμαχία.
 Η εκ πρώτης όψεως «ακαταλαβίστικη» αυτή ιστορία είναι πάρα πολύ απλή: 
 Από το 1979 η Τουρκία έχει εγείρει επισήμως στο πλαίσιο του ΝΑΤΟ ζήτημα αποκλεισμού ειδικότερα της Λήμνου από τον NATΟϊκό σχεδιασμό, επιμένοντας ότι το νησί αυτό πρέπει να είναι αποστρατιωτικοποιημένο και επομένως δεν μπορεί να 
εξυπηρετεί σκοπούς του ΝΑΤΟ. Ενα χρόνο αργότερα, ο τότε γενικός γραμματέας του 
ΝΑΤΟ Τζοτζεφ Λουνς με επίσημο έγγραφό του χαρακτήρισε τη Λήμνο «αμφισβητούμενη 
περιοχή» και ζήτησε να μη συμπεριλαμβάνεται αυτή στην κατανομή πιστώσεων του ΝΑΤΟ, γιατί κάτι τέτοιο δημιουργούσε «πολιτικά προβλήματα» στο ΝΑΤΟ. Ετσι, από 
τότε δημιουργήθηκε μια σοβαρή ελληνοNATΟϊκή διένεξη με επίκεντρο τη Λήμνο, που 
δεν έχει λυθεί μέχρι σήμερα. Η τουρκική πλευρά βρήκε τη χρυσή ευκαιρία της να προβάλει βέτο σε οποιαδήποτε συμπερίληψη της Λήμνου σε σχεδιασμό NATΟϊκής άσκησης, με το σκεπτικό ότι είναι αμφισβητούμενη περιοχή, που πρέπει να αποστρατιωτικοποιηθεί. Με άλλα λόγια, πολύ εύστοχα η Αγκυρα, στηριζόμενη στη βοήθεια του ΝΑΤΟ στήριξε και οικοδόμησε στο πλαίσιο της συμμαχίας το αίτημά της για αποστρατιωτικοποίηση των νησιών του ανατολικού Αιγαίου.
 Οπως ήταν φυσικό η ελληνική πλευρά έκανε ό,τι ήταν δυνατόν να ανατρέψει αυτή τη δυσμενή εξέλιξη και κυρίως να κατορθώσει να επανεντάξει τη σημαντική περιοχή της Λήμνου στον NATΟϊκό σχεδιασμό.
 Από το 1982, η ελληνική κυβέρνηση αντιδρώντας στον αποκλεισμό της Λήμνου δήλωσε και κράτησε μέχρι τώρα την άρνησή της να μετέχει σε NATΟϊκά γυμνάσια στο Αιγαίο σε ειρηνική περίοδο τα οποία δεν συμπεριλάμβαναν τη Λήμνο.
 Η τακτική αυτή αποσκοπούσε στην ανατροπή της απόφασης Λουνς περί «αμφισβήτησης» του καθεστώτος της Λήμνου, που σαφώς βόλευε και βολεύει την Τουρκία στην ενδυνάμωση του αιτήματός της περί «παρανομίας» της Ελλάδας απέναντι στη Συνθήκη της Λωζάννης με την στρατιωτικοποίηση των ανατολικών νησιών.
 Στην πορεία του χρόνου, το μεν ΝΑΤΟ δεν σχεδίασε ποτέ άσκηση που να περιλαμβάνει την περιοχή της Λήμνου, η Ελλάδα δε, μη μπορώντας να παραμένει εντελώς ανενεργή άρχισε να παίρνει μέρος σε NATΟϊκές ασκήσεις εκτός Αιγαίου.
 Φέτος, για πρώτη φορα η κυβέρνηση επιχείρησε το μεγάλο «άλμα». Aποφασίζοντας προφανώς ότι τη συμφέρει περισσότερο να «ξεχάσει» τα δημιουργηθέντα προβλήματα 
και να συμπράξει ενεργώς και με πλήρη σύμπνοια με την Τουρκία στο πλαίσιο πάντα του ΝΑΤΟ δέχθηκε να είναι η φιλοξενούσα χώρα της NATΟϊκής άσκησης Νταϊνάμικ Μιξ, που θα αρχίσει στις 20 Μαΐου και θα εξελιχθεί σε 23 περιοχές του ευρύτερου ελλαδικού χώρου και μέσα στο Aιγαίο, καμία όμως από τις οποίες δεν προσεγγίζει ή περιλαμβάνει την επίμαχη περιοχή της Λήμνου.
 Η Ελλάδα, ως φιλοξενούσα NATΟϊκή χώρα, είναι ηλίου φαεινότερον ότι προσφέρει όλη την επικράτειά της στη διάθεση του ΝΑΤΟ για την άσκηση. Αλλά βεβαίως, το ΝΑΤΟ δεν πρόκειται να χρησιμοποιήσει περιοχές όπως π.χ. Θήβα ή η Καρδίτσα, που 
δεν έχουν σημασία για την άσκησή της, αλλά περιοχές με στρατηγική σημασία, με 
NATΟϊκή υποδομή και με διευκολύνσεις για την εξυπηρέτηση του σκοπού της άσκησης. Η Ατλαντική Συμμαχία και αυτή τη φορά επέλεξε να μην συμπεριλάβει στην άσκησή της το βορειοανατολικό Αιγαίο, δηλαδή την επίμαχη περιοχή της Λήμνου. Ετσι, έχει συμπεριληφθεί στην άσκηση π.χ. η Σκύρος, η Θεσσαλονίκη, η Κρήτη, αλλά το επίμαχο «Τόξο του βορειοανατολικού Αιγαίου, με τη Λήμνο απουσιάζει επιδεικτικά απ' την άσκηση.
 Tο σοβαρόν του θέματος είναι ότι η ελληνική πλευρά δεν προσέφερε ειδικώς τη Λήμνο στη NATΟϊκή άσκηση, επικαλούμενη η ίδια το NATΟϊκόικο επιχείρημα ότι η άσκηση διεξάγεται «από το κεντρικό Αιγαίο και κάτω».
 Kατ' αυτόν τον τρόπο και διά της τεθλασμένης οδού, το μεν ΝΑTΟ δεν αναιρεί την 
τακτική του να μη συμπεριλαμβάνει σε ασκήσεις του τμήμα του Βορείου και Ανατολικού Αιγαίου με το πρόσχημα ότι υπάρχουν «αμφισβητούμενες περιοχές», η Αγκυρα έχει κάθε «δικαίωμα» να επανενεργοποιήσει σοβαρώς το αίτημά της για αποστρατιωτικοποίηση των ελληνικών νησιών. Kαι η ελληνική πλευρά να επιδείξει για μια ακόμα φορά στροφή της ίδιας της πολιτικής της, χωρίς προηγουμένως να έχει εξασφαλίσει λογικά και προσυμφωνηθέντα ανταλλάγματα.
 Σύμφωνα με αξιόπιστες πληροφορίες ακόμα, η Αγκυρα στις 10 Mαΐου απέρριψε ελληνική ΝΟΤΑΜ διά την άσκηση, που νομίμως ζητούσε από όλες τις συμμετέχουσες NATΟϊκές χώρες την υποβολή των σχεδίων πτήσης των αεροσκαφών της. Η Αγκυρα, με 
δίκη της ΝΟΤΑΜ χαρακτήρισε την αντίστοιχη ελληνική ως «Μη ισχύουσα» και ανακοίνωσε ότι τα αεροσκάφη της, που θα καταφθάσουν στον ελληνικό εναέριο χώρο 
στις 19 Mαΐου δεν πρόκειται να καταθέσουν σχέδια πτήσεων προς τις ελληνικές αρμόδιες υπηρεσίες...
