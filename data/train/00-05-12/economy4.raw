Με δύο προσφορές που ξεπέρασαν κάθε προσδοκία, η ιταλική Italgas κέρδισε τους διαγωνισμούς για τα δίκτυα φυσικού αερίου Θεσσαλονίκης και Θεσσαλίας, ενώ ο διαγωνισμός για το δίκτυο της Αττικής κηρύχτηκε άγονος. Σ
 υγκεκριμένα, η Italgas προσέφερε 51, 4 δισ. δραχμές για το δίκτυο της Θεσσαλονίκης, το ίδιο ακριβώς ποσό για το δίκτυο της Αττικής και 13, 1 δισ. για 
το δίκτυο της Θεσσαλίας. Η άλλη μεγάλη εταιρία αερίου, η γαλλική Gas de France, υπέβαλε προσφορά μόλις 10 δισ. δραχμών για την Αττική.Οι υπόλοιποι παίκτες, δηλαδή η ιταλική SEABΟ και η σλοβακική SPP υπέβαλαν προσφορές 6, 1 δισ. και 2, 7 δισ. για Θεσσαλονίκη και Θεσσαλία η πρώτη και 28, 2 δισ. και 6, 6 δισ. για τις ίδιες περιοχές η δεύτερη.
 Μετά από αυτά, η επιτροπή του διαγωνισμού, που είχε κλειστεί από χθες το πρωί στον χώρο του Δημόκριτου στην Αγία Παρασκευή κατακύρωσε τον διαγωνισμό για τα δίκτυα Θεσσαλονίκης και Θεσσαλίας στην Ιtalgas, καθώς η εταιρεία δήλωσε προτίμηση στη Θεσσαλονίκη, ενώ κήρυξε άγονο τον διαγωνισμό για την Αττική.
 Της ανακοίνωσης των αποτελεσμάτων στις επτά το απόγευμα χθες, το ύψος των προσφορών κυρίως της Italgas είχε αρχίσει να διαρρέει από το μεσημέρι ο πρώην διευθύνων σύμβουλος της ΔΕΠΑ, ο οποίος φέρεται να έχει διαμορφώσει στενές σχέσεις με την ιταλική εταιρεία από την περίοδο της θητείας του στη ΔΕΠΑ.
 Οσο για το πολύ υψηλό τίμημα που προσέφεραν οι Ιταλοί και θεωρείται υπερδιπλάσιο του κανονικού για τη Θεσσαλονίκη και πενταπλάσιο για τη Θεσσαλία, 
μπορεί να εξηγηθεί από το ότι οι Ιταλοί της ΕΝΙ και SNAM (μητρικές εταιρείες της Italgas) ήθελαν να εντάξουν με κάθε τίμημα την Ελλάδα στον ευρύτερο στρατηγικό τους σχεδιασμό για την περιοχή, πληρώνοντας όσο όσο.
 Τέλος, να σημειωθεί ότι ο υπουργός Ανάπτυξης, Νίκος Χριστοδουλάκης, ανακοίνωσε 
χθες ότι αποφασίστηκε να ανατεθεί σε σύμβουλο η μελέτη των προοπτικών και της ανάπτυξης της κρατικής εταιρείας, καθώς και της δυνατότητας να εισαχθεί αυτή στο χρηματιστήριο. Ως πιθανότερος χρόνος για την εισαγωγή θεωρείται το 2001, ενώ για τις προοπτικές συμμετοχής άλλων κρατικών εταιρειών στο μετοχικό κεφάλαιο της ΔΕΠΑ (τα ΕΛ.ΠΕ. διαθέτουν 35% και σχεδιάζουν να φτάσουν το 51%) ο 
υπουργός Ανάπτυξης είπε ότι θα κρίνεται με όρους αγοράς.
