Τα λόγια είναι περιττά σε στιγμές χωρισμού. Αυτό επιβεβαιώθηκε και στη χθεσινή συνεδρίαση της Πολιτικής Γραμματείας του ΣΥΝ, η οποία διήρκεσε μόλις 15 λεπτά.
 Η συνεδρίαση ήταν προγραμματισμένη για συζήτηση επί του σχεδίου θέσεων για το συνέδριο, που έχει ετοιμάσει ο Νίκος Κωνσταντόπουλος. Ο Νίκος Μπίστης είχε γνωστοποιήσει την απόφασή του να προσέλθει μόνο για να προαναγγείλει την αυριανή αποχώρηση των εκσυγχρονιστών από το κόμμα. Συζήτηση λοιπόν επί της ουσίας της προσυνεδριακής διαδιακασίας δεν μπορούσε να γίνει.
 Σε ένα τέτοιο σκηνικό, ο Νίκος Κωνσταντόπουλος έκρινε ότι δεν υπήρχε λόγος να παρευρεθεί κι έτσι η κανονική συνεδρίαση της Π.Γ. μετατέθηκε για σήμερα στις 9.30 το πρωί. Αμέσως μετά, γύρω στη 1 το μεσημέρι, ο πρόεδρος του ΣΥΝ θα κάνει 
 Ο Νίκος Μπίστης είπε ότι δεν υπάρχει πλέον κανένα περιθώριο πολιτικής συμπόρευσης και ζήτησε «πολιτισμένο διαζύγιο» χωρίς αγριότητες. Η αποχώρηση της «εκσυγχρονιστικής πτέρυγας» είναι η μόνη λύση και θα την εισηγηθεί και τυπικά απόψε σε πανελλαδική σύσκεψη όσων μελών του ΣΥΝ την απαρτίζουν. 
 «Λάθος» και «λυπηρή εξέλιξη» χαρακτήρισαν την κίνηση αυτή τα άλλα μέλη της Π.Γ., αλλά δεν υπήρχε πια ούτε η βάση ούτε η διάθεση για καμία συζήτηση.
 Σε δηλώσεις του αμέσως μετά ο Στέργιος Πιτσιόρλας είπε ότι στο συνέδριο θα συζητηθούν τα πάντα «και από όλους μας θα γίνει σεβαστή η κυρίαρχη θέληση των μελών του κόμματος. Ορισμένοι κάνουν την επιλογή της αποχώρησης. Ο κόσμος της Αριστεράς θα τους κρίνει γι' αυτήν την επιλογή. Εμείς από τη μεριά μας κι αυτή 
την ύστατη ώρα τούς καλούμε να αναθεωρήσουν τη στάση τους, να πάρουν μέρος στο 
συνέδριο και να παραμείνουν στις γραμμές του Συνασπισμού».
 Στον Στέργιο Πιτσιόρλα θέλησε να απαντήσει αργότερα ο Θανάσης Γεωργακόπουλος με μια φράση μάλλον ειρωνική: «Στερνή μου γνώση, να σ' είχα πρώτα...».
 Εντονες επιφυλάξεις για την πορεία του κόμματος εξέφρασε και ο πρώην βουλευτής 
Σπύρος Δανέλλης. Μιλώντας στο ραδιοσταθμό «Πλάνετ» υποστήριξε ότι μοιραία, μετά την αποχώρηση κάθε εκσυγχρονιστικού στοιχείου, ο Συνασπισμός, μολονότι δεν είχε την πολυτέλεια να γίνει μονολιθικό κόμμα, θα διολισθήσει σε μια «νεοκομμουνιστική προσπάθεια συνεννόησης» με το ΚΚΕ και το ΔΗΚΚΙ.
 Ως τη Θεσσαλονίκη ταξίδεψε χθες ο Νίκος Μπίστης και το βράδυ μίλησε σε συγκέντρωση στελεχών της «εκσυγχρονιστικής» πτέρυγας του ΣΥΝ, με στόχο να σηματοδοτήσει την έναρξη της πολιτικής τους πρωτοβουλίας από την πρωτεύουσα της Μακεδονίας.
 Οπως εξήγησε, θα προχωρήσουν στη δημιουργία ενός πολιτικού σχήματος που θα εκφράσει τους προβληματισμούς και τις θέσεις της ανανεωτικής Αριστεράς. Το «βελούδινο διαζύγιο», όπως το ονομάζουν, θα κοινοποιηθεί στην αυριανή συνεδρίαση της Κεντρικής Πολιτικής Επιτροπής του ΣΥΝ, όπου θα πάνε τα μέλη που 
ανήκουν στην πτέρυγα των «εκσυγχρονιστών» και θα καταθέσουν το κείμενο στο οποίο θα καταλήξουν σήμερα στην πανελλαδική συνάντησή τους. Στη χθεσινοβραδινή 
συγκέντρωση πήραν μέρος ο Τάκης Κατσαρός και ο Γιώργος Καρυπίδης, που είναι μέλη της Κ.Ε., και οι Ρούλης Εδιάρογλου (πρώην γραμματέας Θεσσαλονίκης), Λευτέρης Χαλβατζής (υποψήφιος βουλευτής), ο Δημήτρης Γιαγτζόγλου (είχε απομακρυνθεί ήδη από τον ΣΥΝ) και άλλα στελέχη που δεν είναι μέλη της Κ.Ε. και 
δεν έχουν κάνει γνωστό το πότε ακριβώς θα αποχωρήσουν από το κόμμα.
 Στο μεταξύ, 55 μέλη και στελέχη του κόμματος απ' όλη την Eλλάδα υπογράφουν κείμενο με το οποίο ζητούν να μετατεθεί το συνέδριο για το φθινόπωρο, ώστε να υπάρχει χρόνος για ουσιαστική και σε βάθος συζήτηση επί όλων των προβλημάτων που αντιμετωπίζει το κόμμα. Yπογράφουν οι: 
