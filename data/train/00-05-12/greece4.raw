 «Θερμά συγχαρητήρια», «Να γράφετε περισσότερα για τη Θράκη», «Να μας επιστρέψει η Αθήνα όλα όσα μεταφέρθηκαν στο κέντρο από την εποχή της βουλγαρικής κατοχής», «Μπράβο σας. Κάνατε για τη Θράκη όσα θα έπρεπε να είχε κάνει η πολιτεία».
 Είναι μερικά απ' όσα ακούστηκαν στην αίθουσα του Ιδρύματος Παπανικολάου στην Κομοτηνή, μετά την εκδήλωση της «Ε» που πραγματοποίησε με σκοπό να παρουσιάσει 
το πανηγυρικό τεύχος των «Ε»-Ιστορικά. Ενα τεύχος που ήταν αφιερωμένο στα 80 χρόνια από την ενσωμάτωση της Θράκης στον εθνικό κορμό. Και έλαβε «άριστα» η «Ε», όπως είπε ο αντιδήμαρχος Κομοτηνής Τάσος Βαβατσικλής διαβάζοντας το μήνυμα του δημάρχου Γιώργου Παπαδριέλλη, ο οποίος δεν παρέστη λόγω ασθενείας.
 Εκτενής συζήτηση για τη χθεσινή έκδοση των «Ιστορικών» έγινε μετά το πέρας της 
παρουσίασης του πανηγυρικού τεύχους. Το περιεχόμενο και οι αναλύσεις που είχαν 
γίνει από πανεπιστημιακούς και ειδικούς επιστήμονες για το θέμα της ενσωμάτωσης της Θράκης στην Ελλάδα, επιβραβεύτηκαν απ' όλους τους παρισταμένους. Οι ομιλητές υποχρεώθηκαν να δευτερολογήσουν στις τοποθετήσεις που έγιναν από ορισμένους, οι οποίοι ζητούσαν να μάθουν περισσότερα σχετικά με 
 Ο Κομοτηναίος δημοτικός υπάλληλος Κώστας Δώδος, αφού χαιρέτησε την πρωτοβουλία 
της «Ε», ζήτησε από τη διεύθυνση της εφημερίδας να παρουσιάσει και το σύγχρονο 
γίγνεσθαι της περιοχής. Ο καθηγητής της Νομικής Αλ. Κωστάρας αφού αναφέρθηκε στο ιστορικό γεγονός της ενσωμάτωσης και συνεχάρη την «Ε» διερωτήθηκε εάν είχε 
γίνει πραγματική ενσωμάτωση, αφήνοντας να εννοηθεί έτσι ότι η έλλειψη βασικών έργων υποδομής και η γενικότερη υποβάθμιση της Θράκης, οδηγεί τους πολίτες στον προβληματισμό για το αν εκτός της γεωγραφικής ενσωμάτωσης της Θράκης στον 
 Χαρακτηριστική ήταν και η τοποθέτηση του μειονοτικού δημοσιογράφου Αμπντουλχαλίμ Ντεντέ, ο οποίος συνεχάρη μεν την «Ε» για την πρωτοβουλία της, διερωτήθηκε όμως γιατί δεν ζητήθηκε από κάποιον μειονοτικό να γράψει κάποια εργασία για το τεύχος σχετικά με τη στάση που τήρησε η μειονότητα την εποχή του 1920.
 Η απάντηση που έλαβε ήταν ότι μεταξύ των μελών της μειονότητας δεν υπήρχαν πανεπιστημιακοί δάσκαλοι ή ειδικοί επιστήμονες εφόσον είναι γνωστό ότι το «Ε Ιστορικά» συνεργάζεται με επιστήμονες αναγνωρισμένου κύρους.
 Ο κ. Ντεντέ υποστήριξε ότι δεν έγινε αρκετή αναφορά στο αιτιολογικό που οδήγησε τη μειονότητα να ζητήσει το 1913 την ενσωμάτωση της Θράκης στην Ελλάδα 
και τόνισε ότι «η άρνηση της Υψηλής Πύλης να στηρίξει το κράτος των 52 ημερών της Δυτικής Θράκης, σε αντίθεση με την Ελλάδα, καθώς και οι βιαιότητες των Βουλγάρων, είχε κάνει τη μειονότητα να στραφεί προς την Ελλάδα».
 Βέβαια η ιστορική αλήθεια είναι διαφορετική. Το «κράτος των 52 ημερών» είχε αναγνωριστεί μόνο από την Υψηλή Πύλη και όχι από την Ελλάδα και εγκαταλείφθηκε 
αργότερα λόγω διεθνών συμφερόντων της Οθωμανικής Aυτοκρατορίας. Ενώ η στροφή της μειονότητας υπέρ της Ελλάδας ήταν αποτέλεσμα των βουλγαρικών βιαιοτήτων και της πολιτικής ισονομίας και ισοπολιτείας, που ανακοίνωσε και τήρησε ο Χαρίσιος Βαμβακάς.
 Την ανυπαρξία ισονομίας μέχρι το 1990 υποστήριξε ο κ. Ντεντέ, οπότε ο διευθυντής της «Ε» και της «Κ.Ε.» κ. Φυντανίδης απάντησε ότι εν πάση περιπτώσει ενώ η μειονότητα παραμένει στον ίδιο τόπο και αυξάνεται και πληθύνεται, η δική του οικογένεια, όπως και τόσες άλλες ξεριζωμένες οικογένειες από τις πατρογονικές τους εστίες, δεν ξαναείδε πατρίδα.
 Η συζήτηση, όπως ήταν βέβαιο, συνεχίστηκε και κατά τη διάρκεια της δεξίωσης που έδωσε η «Ε», οπότε οι συντελεστές της έκδοσης συνέχισαν να απαντούν σε ερωτήσεις και να συνομιλούν με όλους τους παρισταμένους, οι οποίοι κατά πλειοψηφία ζήτησαν από την «Ε» να επεκταθεί και σε άλλες θεματικές ενότητες.
