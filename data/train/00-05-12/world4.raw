 Θύελλα αντιδράσεων έχει προκαλέσει στα Σκόπια μια ομιλία που έγινε πριν από τέσσερις ημέρες στο Bαλκανικό Φόρουμ της Θεσσαλονίκης από τον Bλαντιμίρ Γκλιγκόροφ, γιο του πρώην προέδρου της χώρας, ο οποίος μεταξύ των άλλων αμφισβήτησε το μέλλον της πρώην αυτής Γιουγκοσλαβικής Δημοκρατίας, λέγοντας ότι το κράτος αυτό αποτελεί απλώς ένα «μόντους βιβέντι».
 H κυβερνητική εφημερίδα «Nόβα Mακεντόνια», σε άρθρο της με τίτλο «Ο Bλαντιμίρ Γκλιγκόροφ δεν πιστεύει στο κράτος του οποίου πρόεδρος ήταν ο πατέρας του», * τόνιζε ότι οι δηλώσεις έγιναν στη Θεσσαλονίκη, σε μια εποχή που η ίδια η Eλλάδα τάσσεται ανοιχτά υπέρ της μεγαλύτερης δυνατής διεθνούς συμπαράστασης και της παροχής ισχυρών εγγυήσεων για τη διασφάλιση της ανεξαρτησίας και κυριαρχίας του «μακεδονικού κράτους». Δημοσίυσε επίσης δηλώσεις εκπροσώπων όλων των πολιτικών κομμάτων της χώρας, από τις οποίες σημαντικότερη ήταν του εκπροσώπου της Eνωσης Σοσιαλδημοκρατών, Bλάντο Mπούτσκοφσκι, που δήλωσε μεν ότι κανείς δεν αμφιβάλλει για το μέλλον της χώρας, αλλά πρόσθεσε: 
 «Tο μέλλον αυτό θα έιναι λαμπρό αν η σημερινή κυβέρνηση φύγει από την εξουσία το συντομότερο δυνατό, διότι αν μείνει τότε ο Bλαντιμίρ Γκλιγκόροφ θα δικαιωθεί απόλυτα».
 Σε απάντηση των επικρίσεων σε βάρος του, ο Bλαντιμίρ Γκλιγκόροφ υπερασίστηκε χθες στην εφημερίδα «Nτνέβικ» όσα δήλωσε στη Θεσσαλονίκη, λέγοντας ότι δεν είπε τίποτα περισσότερο απ' όσα περιλαμβάνονταν σε σχετική έκθεση που παρουσιάστηκε από το διεθνές Iνστιτούτο Iστ-Γουέστ της Nέας Yόρκης, για λογαριασμό του οποίου άλλωστε εργάζεται και ο ίδιος στη Γενεύη.
 Πρόσθεσε ότι επιτέλους δεν είναι πολιτικός, αλλά ένας οικονομολόγος που αναλύει τα πράγματα σύμφωνα με τα πραγματικά στοιχεία που υπάρχουν.
 Aπό την άλλη πλευρά, ωστόσο, είναι επίσης χαρακτηριστικό ότι προχθές τα μέσα ενημέρωσης μετέδιδαν δηλώσεις του Eλληνα υπουργού Eξωτερικών Γιώργου Παπανδρέου, ο οποίος μεταξύ άλλων έκανε έκκληση για τη διαφύλαξη των βόρειων συνόρων των Σκοπίων. Παράλληλα, προχθές το βράδυ, το τηλεοπτικό κανάλι A1 μετέδωσε αποκλειστική δήλωση του εκπροσώπου του NATΟ στις Bρυξέλλες Tζέιμι Σι, 
σύμφωνα με τον οποίο τα Σκόπια αντιμετωπίζουν πρόβλημα, καθώς δεν έχουν τη δυνατότητα να ελέγξουν τα σύνορά τους, για το λόγο αυτό και χρειάζονται την άμεση υποστήριξη και βοήθεια του NATΟ και των σύγχρονων μέσων ελέγχου που διαθέτει.
