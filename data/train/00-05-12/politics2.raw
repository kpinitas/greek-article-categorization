Ο Σημίτης δίνει στίγμα για συστέγαση όλων των συμπορευόμενων και ο Σκανδαλίδης μιλάει για συνέδριο επανίδρυσης το 2002. Του ΠΑΝΟΥ ΣΩΚΟΥ
 «Νέες συναινέσεις», «κοινωνικές συγκλίσεις», «πολιτικές συμμαχίες», «νέα προοδευτική κοινωνική και πολιτική πλειοψηφία», «ανασύνθεση του ευρύτερου προοδευτικού χώρου», «πολιτικές ευρύτερης αποδοχής», «σταθερές προοδευτικές πλειοψηφίες», «άνοιγμα σε νέες κοινωνικές και πολιτικές δυνάμεις...».
 Είναι λέξεις και φράσεις που κυριάρχησαν στη χθεσινή συνεδρίαση του Εκτελεστικού Γραφείου του ΠΑΣΟΚ, στις απόψεις που κατέθεσαν τα μέλη του και στις δηλώσεις του γραμματέα του Κώστα Σκανδαλίδη, ως άμεσα συνδεδεμένες με τη μελλοντική πορεία του ΠΑΣΟΚ αλλά και του προοδευτικού χώρου. 
 Και δεν είναι τυχαίο. Το ΠΑΣΟΚ, με την άνεση της πρόσφατης εκλογικής νίκης, θέλει να δείχνει ότι επιδιώκει τις συγκλίσεις και συμμαχίες, αναζητεί την πολιτική του αναβάθμιση και ανανέωση και, κυρίως, σύμφωνα με τη χθεσινή απόφαση του Ε.Γ, ανοίγει το μεγάλο θέμα «της ανασύνθεσης του ευρύτερου προοδευτικού χώρου, για τη διαμόρφωση μιας νέας προοδευτικής κοινωνικής και πολιτικής πλειοψηφίας».
 Κι όλα αυτά, τη στιγμή που ο μεγάλος του αντίπαλος, η Ν.Δ., σπαράσσεται από εσωκομματικές αντιπαραθέσεις, ο Συνασπισμός βρίσκεται σε βαθειά κρίση με τις αποχωρήσεις στελεχών του, το ΔΗΚΚΙ βρίσκεται εκτός Βουλής και μεταξύ φθοράς και αφθαρσίας και το ΚΚΕ παραμένει καθηλωμένο στα ποσοστά του 1996, παρά τα ανοίγματα που ακολούθησε και τη σκληρή αντικυβερνητική πολιτική του.
 Ολα αυτά τα θέματα, που έχουν να κάνουν με τη μελλοντική πορεία του ΠΑΣΟΚ και του προοδευτικού χώρου, συζητήθηκαν στο Ε.Γ. και σύμφωνα με τον γραμματέα Κώστα Σκανδαλiδη, το συνέδριο του 2002, που θα είναι «επανιδρυτικό» και η επανίδρυση του ΠΑΣΟΚ θα στηρίζονται στο τρίπτυχο: Πολιτική αναβάθμιση-ανανέωση-διεύρυνση του Kινήματος. 
 Σε αυτό το πλαίσιο θα κινηθεί και η σημερινή ομιλία του πρωθυπουργού στη συνεδρίαση της Κεντρικής Επιτροπής αλλά και η εισήγηση του Ε.Γ. Ο κ. Σημίτης θα εκπέμψει «ισχυρά πολιτικά μηνύματα για την αλλαγή (σε πρόσωπα, ιδέες θέσεις), την ανανέωση και την προσαρμογή του ΠΑΣΟΚ στη σύγχρονη πραγματικότητα».
 Ο προβληματισμός που κυριαρχεί στην ηγεσία του ΠΑΣΟΚ για το μέλλον του κόμματος συνδέεται άμεσα με το πρόσφατο εκλογικό αποτέλεσμα και την ερμηνεία του, καθώς εκτιμά ότι το 87% που έλαβαν τα δύο μεγάλα κόμματα δεν είναι τίποτε 
άλλο παρά «η παγίωση δύο πόλων εξουσίας, του προοδευτικού και του συντηρητικού 
πόλου και ότι αυτή η μεγάλη δύναμη των κομμάτων ξεπερνάει -υπερφαλαγγίζει τους 
 Αυτό πιθανόν να σημαίνει, σε γενικές γραμμές, ότι η ηγεσία του ΠΑΣΟΚ στοχεύει στη δημιουργία ενός κόμματος, που δεν θα στεγάζει μόνον αυτούς που πορεύονται μαζί του ή πορεύτηκαν κατά καιρούς αλλά και όλους όσοι κινούνται στον ίδιο η στις παρυφές του ίδιου πόλου ή της ίδιας προοδευτικής παράταξης και προς αυτή την κατεύθυνση θα κινηθεί η μακρά, όπως φαίνεται, διαδικασία «επανίδρυσης». 
 Eίναι χαρακτηριστικό ότι ο Κώστας Σκανδαλίδης, χθες στις δηλώσεις του, είπε ότι «στις εκλογές νίκησε το ΠΑΣΟΚ και δεν τις έχασε η Ν.Δ., νίκησε ως παράταξη, ως μεγάλο πλειοψηφικό ρεύμα», άποψη που είχε διατυπώσει ο ίδιος ο πρωθυπουργός κατά τη διάρκεια της συνεδρίασης, ενώ και το Ε.Γ. εκτίμησε, σύμφωνα με τον γραμματέα, ότι στις μέρες μας «επαναοριοθετείται η προοδευτική από τη συντηρητική πρόταση, με τη συνακόλουθη ανεμέτρηση μεταξύ προοδευτικής και συντηρητικής παράταξης».
 Οσον αφορά τα οργανωτικά του ΠΑΣΟΚ, το Ε.Γ. αποφάσισε να εισηγηθεί σήμερα στην 
Κ.Ε. μια σειρά δευτερευόντων οργανωτικών αλλαγών, που στόχο κυρίως έχουν να αξιοποιήσουν και να εντάξουν τα νέα στελέχη και όσους προέρχονται από την προεκλογική διεύρυνση στις κομματικές διαδικασίες και λειτουργίες αλλά και τα στελέχη που βρίσκονται στην αυτοδιοίκηση, στον συνδικαλισμό αλλά και στην κυβέρνηση.
 --Η δημιουργία ανοιχτών οργανωτικών επιτροπών, που θα συμμετάσχουν όλοι όσοι θέλουν να συνεισφέρουν στην αναμόρφωση του ΠΑΣΟΚ και στην επεξεργασία θέσεων για το «επανιδρυτικό συνέδριο»... 
 --Η διοργάνωση περιφερειακών συνεδρίων και θεματικών συνδιασκέψεων με θέματα π.χ. για τη διοικητική μεταρρύθμιση, στο σύγχρονο κράτος, την ποιότητα ζωής, την περιφερειακή ανάπτυξη κ.λπ. 
 Στο μεταξύ, στη συνεδρίαση του Ε.Γ. σύμφωνα με πληροφορίες, ο Ακης Τσοχατζόπουλος ζήτησε για το κόμμα και την κυβέρνηση την εφαρμογή πολιτικών ευρύτερης αποδοχής, ώστε στην αντιπαράθεση Aριστεράς - Δεξιάς να διαμορφωθούν σταθερές πλειοψηφίες μέσα από κοινωνικές συγκλίσεις και πολιτικές συμμαχίες. Επίσης, είπε ότι η κυβέρνηση πρέπει άμεσα να προωθήσει τις πολιτικές εγγυήσεις 
και δεσμεύσεις της προκλογικής περιόδου για την κοινωνική συνοχή και δικαιοσύνη.
  Ο γραμματέας της K.E. του ΠAΣΟK Kώστας Σκανδαλίδης συναντήθηκε χθες με τους εκπροσώπους της «Πρωτοβουλίας Πολιτών της Aνανεωτικής Δημοκρατικής Aριστεράς και Οικολογίας» Hλία Eυθυμιόπουλο (υφυπουργό ΠEXΩΔE), Γιάννη Kαλογήρου (γ.γ. του υπουργείου Aνάπτυξης) και Hλία Tούντα. Συζήτησαν θέματα συνεργασίας με το ΠAΣΟK των δυνάμεων της Aριστεράς και της Οικολογίας που συμπαρατάσσονται μαζί του.
