Σε περιορισμό του πλεονάσματος του προϋπολογισμού στα 214 δισ. δρχ. (225 δισ. δρχ. ήταν στα τέλη Μαρτίου) οδήγησε η σημαντική υστέρηση των εσόδων από Φόρο Προστιθέμενης Aξίας (μειώθηκαν 28, 2%), κατά τον περασμένο Απρίλιο.
 Αν και στην Καραγεώργη Σερβίας επικρατεί κλίμα αισιοδοξίας, αφού τα αναμενόμενα έσοδα από ΦΠΑ κατά τις τελευταίες τρεις ημέρες του Απριλίου (σ.σ. μήνας εκλογικός), εισπράχθηκαν στο πρώτο (εργάσιμο) τριήμερο του Μαΐου, εν τούτοις θεωρούν ότι πρέπει να υπάρξει ένταση κατά τους προσεχείς μήνες, ώστε να αποφευχθεί οποιοδήποτε ενδεχόμενο υστέρησης των εσόδων.
 Στα πλαίσια αυτά, ο υφυπουργός Οικονομικών Απόστολος Φωτιάδης σε μια χθεσινή συνάντηση γνωριμίας με τους 80 προϊσταμένους των εφοριών της Αττικής έδωσε σαφείς εντολές για ταχύτερη εκκαθάριση των δηλώσεων φορολογίας εισοδήματος. Ζήτησε, μεταξύ άλλων, ένταση των ρυθμών αποστολής των φορολογικών δηλώσεων στο 
Κέντρο Πληροφορικής του υπουργείου Οικονομικών (ΚΕΠΥΟ), ώστε να καλυφθεί η καθυστέρηση που σημειώθηκε με τις συνεχείς παρατάσεις, λόγω των εκλογών. Σημειώνεται ότι από φέτος έχει καταργηθεί η κωδικογράφηση και τα στοιχεία καταγράφονται απευθείας στο Taxis, οπότε μπορεί να εκκαθαρισθούν άμεσα οι δηλώσεις και κυρίως να εισπραχθεί άμεσα ο φόρος εισοδήματος.
 Ειδικά, για το Μάιο, η πολιτική ηγεσία του υπουργείου προσδοκά ιδιαίτερα υψηλά 
έσοδα, αφού έχει θέσει ως στόχο την αύξησή τους κατά 2, 6% ή 1, 15 τρισ. δρχ., έναντι του αντίστοιχου περσινού μήνα. Κι όπως είπε ο κ. Φωτιάδης είναι εφικτό, 
αφού το μήνα αυτό με την υποβολή της δήλωσης εισοδήματος από τα νομικά πρόσωπα 
προκαταβάλλεται το 20% του φόρου και με τη δήλωση ΦΜΑΠ πληρώνεται το 1/3 του φόρου.
 Η μείωση των εσόδων κατά τον Απρίλιο οφείλεται κυρίως στη μείωση του ΦΠΑ κατά 28, 2%, του υπόλογου κατά 1, 3% και των εφοριών κατά 0, 58%, ενώ αύξηση 6, 2% εμφάνισαν μόνο τα έσοδα από τα τελωνεία.
 Σημειώνεται ότι στο τετράμηνο τα έσοδα από ΦΠΑ αυξήθηκαν 8, 2%, από τις εφορίες 
 * Παρατάθηκε μέχρι τις 26 Μαΐου η προθεσμία υποβολής των δηλώσεων Φόρου Μεγάλης Ακίνητης Περιουσίας (ΦΜΑΠ) των αλλοδαπών επιχειρήσεων που λειτουργούν με οποιοδήποτε τύπο εταιρείας, καθώς και κάθε είδους αλλοδαπών οργανισμών που αποβλέπουν στην απόκτηση οικονομικών ωφελημάτων.
