 Συμμαχία Πεκίνου - Μόσχας και αναβάθμιση του κινεζικού πυρηνικού οπλοστασίου μπορεί να προκαλέσει το Εθνικό Σύστημα Αντιπυραυλικής Αμυνας (ΕΣΑΑ) των ΗΠΑ, ενώ η αύξηση του αμυντικού προϋπολογισμού της Κίνας προκαλεί σύννεφα στις σχέσεις με το Τόκιο. Ο Σα Ζουκάνγκ, διευθυντής ελέγχου εξοπλισμών του υπουργείου Eξωτερικών της Κίνας, δήλωσε στην εφημερίδα «Τάιμς» της Νέας Υόρκης, ότι η Κίνα εξετάζει την από κοινού με τη Ρωσία ανάπτυξη τεχνικών που θα έχουν στόχο «να αποκαταστήσουν 
τη στρατηγική σταθερότητα», συμπεριλαμβανομένων μέσων «για να εξουδετερωθεί το 
ΕΣΑΑ». Ο Σα πρόσθεσε απευθυνόμενος στους Αμερικανούς: «Πώς μπορούμε να βασίσουμε την ασφάλειά μας στις διαβεβαιώσεις καλής σας θελήσεως; ». Ο ίδιος υπογραμμίζει ότι το Πεκίνο δεν πιστεύει πως το σύστημα έχει στόχο την αντιμετώπιση στρατηγικών απειλών από κράτη εκτός ελέγχου, όπως υποστηρίζουν οι 
Αμερικανοί. Οποιες και αν είναι οι προθέσεις, το αμερικανικό σύστημα ακυρώνει την ικανότητα πυρηνικής αποτροπής της Κίνας, εξουδετερώνοντας τον πυρηνικό της 
Προχώρησε μάλιστα ακόμα περισσότερο, λέγοντας ότι η χώρα του δεν μπορεί να «κάτσει με σταυρωμένα τα χέρια και να γίνει ευάλωτη σε κάθε επίθεση». Οπως εξήγησε, οι επιλογές που έχει το Πεκίνο είναι να αυξήσει τις πυρηνικές του κεφαλές, την αποτελεσματικότητά τους και να αναπτύξει αντίμετρα ή μέσα καταστροφής του αμερικανικού συστήματος. Την απόφαση για την ανάπτυξη του συστήματος θα πάρει ο Αμερικανός πρόεδρος τον Αύγουστο και το σύστημα θα λειτουργήσει ώς το 2005. Η αντίδραση της Κίνας θα σημάνει αύξηση των αμυντικών 
της κονδυλίων και σκιές στις σχέσεις με την Ιαπωνία, όπου ζητείται καλύτερος έλεγχος της βοήθειας προς το Πεκίνο. Ο Ιάπωνας υπουργός Eξωτερικών δήλωσε με αφορμή την επίσκεψη του Κινέζου ομολόγου του στο Τόκιο ότι θα αρχίσει πιο προσεκτικός έλεγχος της βοήθειας.
 Η ηλεκτρονική έκδοση των «Τάιμς» της Νέας Υόρκης ανέφερε χθες πάντως ότι το Πεντάγωνο εξετάζει τις επιπτώσεις στην ασφάλεια των ΗΠΑ από το ενδεχόμενο μείωσης των πυρηνικών κεφαλών στις 2.000, σύμφωνα με νέα συμφωνία που θα γίνει 
