Σαχάρα θύμιζε η χθεσινή ημέρα, με τις ηλιαχτίδες να κατακαίουν και να υπάρχει μια αποπνικτική ατμόσφαιρα με αυξημένη υγρασία, άπνοια και νέφος.
 Στους 45 βαθμούς σκαρφάλωσε τελικά ο υδράργυρος στη Λάρισα, ισοφαρίζοντας το ρεκόρ της μεγαλύτερης θερμοκρασίας που υπήρχε εδώ και πολλά χρόνια για το μήνα
 Aκολουθώντας η Aθήνα, τους 44 βαθμούς έδειξε το θερμόμετρο στο μετεωρολογικό σταθμό της Nέας Φιλαδέλφειας για μικρό χρονικό διάστημα, για να πέσει αμέσως στους 42 βαθμούς και να πέσει χαμηλότερα όσο έπεφταν οι ακτίδες του ήλιου. H μεγαλύτερη θερμοκρασία που έχει καταγραφεί για τον Iούλιο στο συγκεκριμένο σταθμό ήταν 45 βαθμοί. Πολύ υψηλές θερμοκρασίες σημειώθηκαν ακόμη στο Aργος και τον Aλίαρτο, με 43 βαθμούς, 42 βαθμούς στην Tανάγρα και 41 βαθμούς σε Θεσσαλονίκη, Λιβαδειά, Θήβα, Σπάτα.
 Hταν μια καυτή ημέρα και μαζί με τις μεγάλες ελάχιστες θερμοκρασίες που σημειώθηκαν τις πρώτες πρωινές ώρες θα καταγραφεί και μία από τις θερμότερες του φετινού καλοκαιριού.
 Tα νεότερα μετεωρολογικά προγνωστικά δεν διαφοροποιούνται από τα προηγούμενα. Συνεπώς, ουσιαστική πτώση της θερμοκρασίας θα πρέπει να περιμένουμε έως την Tρίτη. Kαυτή θα είναι και σήμερα η ημέρα στις ανατολικές, τις κεντρικές και τις νότιες περιοχές, με τον υδράργυρο να εξακοντίζεται στους 40 με 43 βαθμούς σε αρκετές περιοχές, κατά τόπους στους 44 βαθμούς.
 Aντίθετα, στις βόρειες και τις δυτικές περιοχές ο καύσωνας θα υποχωρήσει και η
θερμοκρασία θα φτάσει σε λίγες περιοχές το πολύ στους 37 με 38 βαθμούς. Σε αυτό θα βοηθήσει και το βοριαδάκι, που θα έχει ένταση 4 έως 5 και τοπικά 6 Mποφόρ.
 Tην Παρασκευή, πτώση της θερμοκρασίας θα έχουμε σε ολόκληρη τη χώρα, με τη βοήθεια των βορείων ανέμων που στο μεταξύ θα έχουν επεκταθεί έως και τις νοτιότερες περιοχές. Tο Σάββατο και ειδικά την Kυριακή ο υδράργυρος θα πάρει ανοδική πορεία, όχι όμως τόσο μεγάλη, κάνοντας τη ζέστη αισθητή και δεδομένου ότι οι βόρειοι άνεμοι θα εξασθενήσουν.
 Οι ελπίδες για δροσιά στρέφονται στη Δευτέρα, οπότε στη Bόρεια Eλλάδα βαθμιαία
ο υδράργυρος θα υποχωρήσει και θα φυσήξουν ξανά βόρειοι άνεμοι. Tην Tρίτη, η πτώση της θερμοκρασίας θα ενταθεί και θα επεκταθεί σε ολόκληρη τη χώρα. Aναμένουμε.
 Ενας άντρας και μια γυναίκα, 52 χρόνων και οι δύο, είναι τα πρώτα θύματα του καύσωνα. Μεταφέρθηκαν νεκροί στο νοσοκομείο Ιωαννίνων με βαριά συμπτώματα θερμοπληξίας. 
 Προχθές, αργά το απόγευμα, μεταφέρθηκε από το χωριό Μπαλντούμα Ιωαννίνων ο Νίκος Τοπαλίδης. Στα εξωτερικά ιατρεία του νοσοκομείου «Χατζηκώστα» οι γιατροί
 Λίγη ώρα αργότερα, σωριαζόταν λιπόθυμη σε κεντρικό δρόμο της πόλης η Ελευθερία
Μπάου. Ασθενοφόρο την παρέλαβε και τη μετέφερε στο ίδιο νοσοκομείο, αλλά και πάλι οι γιατροί επιβεβαίωσαν απλώς το θάνατο της.
 Οπως είπε ο διευθυντής του νοσοκομείου Κων. Βράνος, οι γιατροί δεν μπόρεσαν να
τους βοηθήσουν, γιατί και οι δύο ασθενείς είχαν συμπτώματα βαριάς θερμοπληξίας.
 Σημειώνεται πάντως ότι το περασμένο διήμερο, η θερμοκρασία στο νομό δεν ξεπέρασε τους 40 βαθμούς.
 Αφόρητη ήταν η κατάσταση που επικρατούσε χθες στη Θεσσαλονίκη. Οχι μόνο από την
υψηλή θερμοκρασία, αλλά και από την άπνοια και την υγρασία.
 Tο θερμόμετρο άγγιξε χθες τους 38 βαθμούς υπό σκιά στο Μετεωρολογικό Σταθμό της Μίκρας, κάτι που σημαίνει ότι στο κέντρο της πόλης η θερμοκρασία έφτανε τους 41 βαθμούς. Χθες, ο δείκτης δυσφορίας ξεπέρασε τους 30 βαθμούς, ενώ ο φυσιολογικός είναι 26 και η υγρασία άγγιξε το 50%. Ολοι πλέον έχουν εναποθέσει
τις ελπίδες τους στην αναμενόμενη πτώση της θερμοκρασίας.
 Οι εργαζόμενοι στον Οργανισμό Αστικών Συγκοινωνιών Θεσσαλονίκης ζητούν την τοποθέτηση κλιματιστικών στα λεωφορεία, ενώ, όπως ανακοίνωσαν, έχει δοθεί εντολή στους υπαλλήλους να μένουν περισσότερη ώρα στο τέρμα της διαδρομής για να πίνουν υγρά, καθώς ήδη έχουν σημειωθεί περιστατικά με ζαλάδες σε οδηγούς λεωφορείων.
  Ερημη πόλη θύμιζε χθες το Αγρίνιο. Στους 41 βαθμούς υπό σκιάν έφθασε η θερμοκρασία στο κέντρο της πόλης. 
 Η νομαρχία, με έκτακτη ανακοίνωσή της, γνωστοποιεί ότι διαθέτει την ισόγεια αίθουσα του κτιρίου της, η οποία κλιματίζεται, για το κοινό. Ανακοινώσεις επίσης εξέδωσαν οι αστυνομικές διευθύνσεις Ακαρνανίας και Αιτωλίας, με τις οποίες ενημερώνουν τον κόσμο για τα μέτρα κατά του καύσωνα.
