Η μελωδία μιας άρπας, που την ακολούθησαν τα βιολιά, ήταν η εισαγωγή στο μαγικό κόσμο του Μπράιαν Φέρι. Ακολούθησαν οι υπόλοιποι της ορχήστρας σε μια τζαζ εισαγωγή και ο αριστοκράτης της ροκ Μπράιαν Φέρι στάθηκε στη σκηνή του Λυκαβηττού με μαύρο σακάκι, παρά τον αφόρητο καύσωνα. Με δεδομένη την αγάπη του για τα τραγούδια της μουσικής του '30, ο Φέρι ερμήνευσε δύο κομμάτια από το δίσκο του με τις διασκευές, όπως το «Love Me Οr Leave Me» και σχεδόν αμέσως
άρχισε να τραγουδά τα κλασικά κομμάτια των Rox yMusic που ζητούσε το κοινό.
 Με τη συνοδεία μιας πλήρους ορχήστρας, πλαισιωμένος από τις θεσπέσιες γυναικείες παρουσίες στα βιολιά και το βιολεντσέλο, ο Μπράιαν Φέρι ουσιαστικά έκανε μια αναδρομή σε όλη την καριέρα του, αποφεύγοντας το λάθος που είχε κάνει το '94 να παίξει μόνο νέα κομμάτια. Κι αν στο πρώτο μέρος φρόντισε να αναμίξει τα ρυθμικά κομμάτια με κάποια τζαζ στάνταρντ που τον σημάδεψαν, παίζοντας και πιάνο, το δεύτερο, στο οποίο ξεφορτώθηκε και το μαύρο σακάκι για
ένα μπεζ λινό, ήταν αφιερωμένο στην προσωπική του ιστορία. Χορεύοντας μέσα στη
 «Σας ευχαριστώ, ήσασταν θαυμάσιο κοινό», είπε τελειώνοντας με υπόκλιση. Ενας δανδής του ροκ, που στα πενήντα πέντε του χρόνια ήταν γεμάτος πάθος και αστείρευτη ενέργεια. Αυτό που δεν του άξιζε, ήταν το κοινό. Από τους περίπου τέσσερις χιλιάδες που αψήφισαν τη ζέστη, ελάχιστοι ήταν αυτοί που χόρευαν κάτω
από το μοναδικό περφόρμερ που θύμιζε την εποχή του γκλαμ ροκ. Οι υπόλοιποι καθόταν απαθείς στις κερκίδες, παρακολουθώντας αυτή την αεικίνητη φιγούρα και μόνο στα τελευταία κομμάτια άρχισαν να λικνίζονται. Εκαναν μάλιστα και παρατηρήσεις σε όσους σηκωνόταν όρθιοι, προκαλώντας την εύλογη απορία: Γιατί δεν καθόταν μπροστά στην τηλεόραση; 
