Μία ακόμα απόδειξη πως η Κατερίνα Θάνου δεν είναι πλέον αουτσάιντερ στα 100 μ. ήρθε χθες το βράδυ από τη Λοζάνη. Πολύ σκληρή για να χάσει η πρωταθλήτριά μας,
ήταν πρώτη στο μίτινγκ που έγινε εκεί με 10.91, βελτιώνοντας κατά δύο εκατοστά
την καλύτερη φετινή της επίδοση και πλησιάζοντας ακόμη περισσότερο τη Μάριον Τζόουνς (10.84). Η Κατερίνα είναι πάντα στη δεύτερη θέση στον κόσμο, δείχνοντας στις τρεις κούρσες που έχει κάνει μέχρι τώρα πως σκέφτεται με μυαλό
νικήτριας. Η Ζάνα Πιντούσεβιτς, στην καλύτερη φετινή εμφάνιση, την πίεσε πολύ ειδικά στο τέλος, αλλά η Κατερίνα, που είχε πάρει προβάδισμα στα πρώτα 50 μέτρα με την εξαιρετική εκκίνηση που έκανε (αντίδραση 0.133), κράτησε την πρώτη θέση, αφού η δυναμή της στο τέλος είναι δεδομένη. Η Πιντοούσεβιτς έκανε τελικά 10.94 και σκαρφάλωσε στην τρίτη θέση στον κόσμο, για φέτος, ενώ η πρωταθλήτρια Ευρώπης Κριστίν Αρόν έμεινε 4η με 11.01 και η Ντίβερς (που είχε όμως τρέξει νωρίτερα στα 100 μ. εμπόδια) 7η με 11.25.
 Σε τροχιά μεγάλων επιδόσεων μπήκε και πάλι η Νίκη Ξάνθου με το 6, 81 που έκανε χθες στο μήκος, ισοφαρίζοντας το φετινό της ρεκόρ. Πήρε έτσι τη δεύτερη πίσω από τη Σουηδέζα Γιόχανσον, που ήταν εντυπωσιακή φτάνοντας στα 7, 04 (έστω και με ευνοϊκό άνεμο 2, 4). Η Νίκη έκανε το 6, 81 στην 4η προσπάθεια με άνεμο 
1, 4, αφού είχε πρώτα δύο άκυρα και ένα έγκυρο στα 6, 52 και μετά ένα ακόμη άκυρο και
 Ο Κώστα Γκατσιούδης από την πλευρά του έκανε μια ακόμη καλή εμφάνιση, αλλά δεν
κατάφερε να κερδίσει τον Γιαν Ζελέζνι. Με 87, 37 πήρε τη δεύτερη θέση πίσω από τον Τσέχο παγκόσμιο πρωταθλητή που έκανε 87, 66, ενώ τρίτος ήταν ο Μακάροφ με 84, 99.
 Από τις υπόλοιπες επιδόσεις του μίτινγκ ξεχώρισαν το 9.95 του Μπόλντον στα 100μ. και το 13.04 του Αλεν Τζόνσον στα 110μ. εμπόδια.
