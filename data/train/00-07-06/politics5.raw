 Νέα Δημοκρατία φαίνεται να αναποκρίνεται πλήρως στις επιθυμίες του... απεσταλμένου του Υψίστου, αρχιεπισκόπου Χριστόδουλου.
 Mε βάση αυτό, αποφάσισε να μη ζητήσει ονομαστική ψηφοφορία κατά τη σημερινή συζήτηση στη Βουλή της πρότασης νόμου που η ίδια είχε καταθέσει, και η οποία προέβλεπε το πραιρετικό της αναγραφής του θρησκεύματος στις αστυνομικές ταυτότητες.
 Ουσιαστικά πρόκειται για ένα λανθασμένο χειρισμό του θέματος από τη Ν.Δ., η οποία πίστευε αρχικά ότι με την πρόταση νόμου θα «στριμώξει» τους βουλευτές του ΠΑΣΟΚ που δεν υιοθετούν την κυβερνητική απόφαση για μη αναγραφή του θρησκεύματος, αλλά τελικά το θέμα καταλήγει να λειτουργεί ως μπούμπεραγκ και οι στριμωγμένοι στη γωνιά να είναι οι ίδιοι οι βουλευτές της Ν.Δ.! 
 Προχθές το βράδυ, κατά τη δεξίωση της αμερικανικής πρεσβείας, σ' ένα πηγαδάκι στο οποίο μετείχε και ο επίτιμος πρόεδρος της Ν.Δ. Κ. Μητσοτάκης, ο αρχιεπίσκοπος είπε πως δεν πρέπει να γίνει ονομαστική ψηφοφορία στη Βουλή για τις ταυτότητες. Το αίτημά του -που αποτελεί και μια παρέμβαση στα εσωτερικά της Βουλής- προκάλεσε αμηχανία στη Ρηγίλλης, η οποία εδώ και καιρό καυχόταν πως με την πρόταση νόμου που είχε καταθέσει θα έφερνε σε δύσκολη θέση τους κυβερνητικούς βουλευτές οι οποίοι ήθελαν την προαιρετική αναγραφή. Eτσι, πίστευαν στη Ν.Δ. ότι, όταν η πρόταση νόμου έφθανε στην ψηφοφορία, οι βουλευτές αυτοί θα αντιδρούσαν, και εκ των πραγμάτων θα προκαλείτο θέμα στην κυβέρνηση.
 Δεν υπολόγισαν όμως στη Ρηγίλλης τον παράγοντα Χριστόδουλο. Ο επικεφαλής της ιεραρχίας, λένε οι πληροφορίες, ήταν εξ αρχής αντίθετος με μια τέτοια κίνηση, για δύο λόγους.
 α) Aν η πρόταση καταψηφιζόταν από τη Βουλή, τότε η κυβέρνηση θα είχε ένα επιπλέον επιχείρημα, ότι δηλαδή η απόφασή της θα είχε και τη νομιμότητα της Βουλής.
 β) Aν το μόνο κόμμα που υποστήριζε την πρόταση για την προαιρετική αναγραφή ήταν η Ν.Δ., τότε η Eκκλησία θα εμφανιζόταν ταυτισμένη με το κόμμα αυτό, κάτι που ο αρχιεπίσκοπος δεν επιθυμεί, αφού προτιμά για τον εαυτό του ένα ρόλο με προσβάσεις σε περισσότερες πολιτικές δυνάμεις.
 Ετσι, η Ρηγίλλης, που μέσω εκπροσώπων της διέδιδε τις προηγούμενες ημέρες πως θα ζητούσε ονομαστική ψηφοφορία, χθες ανέκρουσε πρύμνα και διαπίστωσε πως καλύτερο θα ήταν να μη ζητηθεί ονομαστική ψηφοφορία. Και αυτό, ο πρόεδρος της Ν.Δ., το αποφάσισε για τρεις λόγους.
 α) Eπειδή και ο ίδιος δεν επιθυμεί να ταυτιστεί το κόμμα του με την Eκκλησία.
 β) Eπειδή μια ενδεχόμενη ψηφοφορία της πρότασης νόμου, πιθανότατα, θα συπείρωνε τους βουλευτές του ΠΑΣΟΚ, οι οποίοι δύσκολα θα τάσσονταν υπέρ της πρότασης της Ν.Δ. και
 γ) Aν η πρόταση καταψηφιζόταν, τότε θα καταρριπτόταν αυτόματα το επιχείρημα πολλών βουλευτών της Ν.Δ. ότι η απόφαση της κυβέρνησης δεν έχει τη δέουσα νομιμότητα.
 Το θέμα συζητήθηκε για λίγο, χθες, στη συνεδρίαση των τομεαρχών της Ν.Δ., εντούτοις δεν ανακοινώθηκε καμία απόφαση. Ο εκπρόσωπος του κόμματος Αρης Σπηλιωτόπουλος που ρωτήθηκε μετά, είπε πως κανείς δεν μπορεί να προδικάσει αν η Ν.Δ. θα ζητήσει ονομαστική ψηφοφορία, αφού αυτό εξαρτάται από την πορεία της
συζήτησης και τη χρονική στιγμή που θα γίνει.
 Στην ίδια συνεδρίαση συζητήθηκαν διάφορα θέματα, ανάμεσα στα οποία και αυτό του Xρηματιστηρίου. Οπως είπε ο κ. Σπηλιωτόπουλος, με τους χειρισμούς της κυβέρνησης έχουν χαθεί τρισεκατομμύρια και έχει δημιουργηθεί ένα κακό κλίμα το
οποίο ακόμη και σήμερα πλήττει κυρίως τους μικροεπενδυτές. «Χρειάζεται τόλμη, έτσι ώστε να δείξει η κυβέρνηση την απαιτούμενη θέληση για τη θεσμική θωράκιση
