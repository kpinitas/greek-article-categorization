 πρώτη φορά -που είχε χαρακτηρισθεί από έντονες κοινωνικές αντιδράσεις και από αντιδράσεις στο εσωτερικό του ΠAΣΟK- ήταν το Mάρτιο του 1998, όταν μαζί με την
υποτίμηση της δραχμής η κυβέρνηση ανακοίνωνε ένα ευρύ πρόγραμμα ιδιωτικοποιήσεων.
 Xθες, Παπαντωνίου και Bερελής αποφάσισαν -όπως είχε γράψει η «E»- την πώληση του 51% και άνω της Ολυμπιακής (ουσιαστικά ολόκληρης) και επιπρόσθετου πακέτου
μετοχών του ΟTE, της τάξης του 15% και άνω σε στρατηγικό εταίρο, ουσιαστικά σε
μεγάλη τηλεπικοινωνιακή επιχείρηση (με την πώληση του 15%, το Δημόσιο περιορίζεται στο 36% του μετοχικού κεφαλαίου).
 H χθεσινή απόφαση δεν συνάντησε αντιδράσεις των εργαζομένων, τουλάχιστον προς το παρόν. Aλλωστε, οι χρηματοοικονομικοί σύμβουλοι που έχουν αναλάβει τη διερεύνηση της αεροπορικής και τηλεπικοινωνιακής ευρωπαϊκής αγοράς, αναμένται να καταλήξουν σε προτάσεις περίπου έξι μηνών από σήμερα.
 Ωστόσο, αβέβαιο διαμορφώνεται το μέλλον των περίπου 8.000 εργαζομένων στην Ολυμπιακή μετά τη χθεσινή απόφαση των υπουργών Εθνικής Οικονομίας, Γιάννου Παπαντωνίου, και Μεταφορών, Χρήστου Βερελή. Οπως έγραψε χθες η «Ε», η κυβέρνηση προσανατολίζεται στην πώληση του 51% της εταιρείας, καθώς και σε διάθεση νέου πακέτου της τάξης του 15% του ΟΤΕ.
 Στη χθεσινή σύσκεψη επισημάνθηκε ότι ώς το τέλος του μήνα θα έχουν διαμορφωθεί
οι όροι και οι προϋποθέσεις για την προκήρυξη του διαγωνισμού για την πώληση πλειοψηφικού πακέτου του εθνικού μας αερομεταφορέα και επισημάνθηκε ότι ο αγοραστής θα θέσει θέμα προσωπικού. Από την πλευρά του ο κ. Βερελής ζήτησε να θεσμοθετηθεί ο καθοριστικός ρόλος του Δημοσίου στις όποιες προτάσεις υποβληθούν για θέματα προσωπικού.
 Ο υπουργός Μεταφορών Xρ. Bερελής πρότεινε να πωληθεί συνολικά ο όμιλος της Ολυμπιακής. Οπως είναι γνωστό, η Ο.Α. είναι προβληματική, αλλά οι θυγατρικές έχουν πλεόνασμα και, κυρίως, καλές προοπτικές. Ζήτησε, επίσης, να κατοχυρωθεί η σημερινή κάλυψη των πτήσεων.
 Για την Ο.Α. έχουν ξεκινήσει ήδη οι επαφές του χρηματο-οικονομικού συμβούλου της Credit Suisse με μεγάλες αεροπορικές εταιρείες, και ώς το τέλος του μήνα θα έχουν υποβληθεί προτάσεις για τον τρόπο που θα γίνει η ιδιωτικοποίηση και το ποσοστό που θα διατεθεί, καθώς και για τις απαιτούμενες νομοθετικές ρυθμίσεις. Οι πληροφορίες από την αγορά αναφέρουν ότι υπάρχει ζήτηση για πλειοψηφικό πακέτο, ότι υπάρχει ενδιαφέρον από ευρωπαϊκή εταιρεία. Οι πληροφορίες αναφέρουν τη Λουφτχάνσα, καθώς οι Γερμανοί έχουν σημαντικό ρόλο στο νέο αεροδρόμιο στα Σπάτα. Ενδιαφέρον εκδηλώνεται και από Ελληνες επιχειρηματίες, οι οποίοι δεν αποκλείεται να κάνουν συλλογική προσφορά.
 Για την περίπτωση του ΟΤΕ η κυβέρνηση αποφάσισε να προχωρήσει στην εξεύρεση στρατηγικού συμμάχου, και μάλιστα από την ευρωπαϊκή αγορά τηλεπικοινωνιών. Ο σύμμαχος θα πρέπει να έχει σημαντικό ρόλο στη διαμόρφωση του τηλεπικοινωνιακού
χάρτη της Ευρώπης. Για τις επιμέρους δραστηριότητες του Οργανισμού, όπως π.χ. η ΟTEnet, μπορεί να αναζητηθούν και εκεί συμμαχίες από την παγκόσμια αγορά και
 Ο χρηματοοικονομικός σύμβουλος, που στη συγκεκριμένη περίπτωση είναι η Credit Suisse και η Warburgs, έχει προχωρήσει τις διαδικασίες, και εκτιμάται ότι θα έχει έτοιμη την εισήγησή του ώς το τέλος του χρόνου. Από την πλευρά της η κυβέρνηση θέλει να διατηρήσει τουλάχιστον το 35%, ποσοστό που της επιτρέπει να
έχει καθοριστικό ρόλο στη λήψη των αποφάσεων. Αυτό σημαίνει ότι θα προωθηθεί στην αγορά νέο πακέτο που θα φθάνει έως το 15%. Σήμερα έχει μετοχοποιηθεί το 49% της εταιρείας.
 Στην περίπτωση του ΟΤΕ εξετάζονται δύο σενάρια: η πώληση πακέτου ή η ανταλλαγή
πακέτων με άλλη εταιρεία. Σε κάθε ενδεχόμενο το Δημόσιο θα διατηρήσει τον έλεγχο στη διοίκηση και το μάνατζμεντ.
 Στη χθεσινή σύσκεψη, εκτός από τους δύο υπουργούς, συμμετείχαν ο πρόεδρος του ΣΟΕ Γ. Στουρνάρας, οι πρόεδροι των δύο οργανισμών Μανασής και Καλόφωνος, ο γενικός γραμματέας του υπουργείου Εθνικής Οικονομίας Σπ. Τραυλός και εκπρόσωποι των χρηματοοικονομικών συμβούλων.
 *Σε χθεσινή δήλωσή του, ο Δ. Στρατούλης, μέλος της ΚΠΕ του ΣΥΝ, επισημαίνει ότι οι αποφάσεις της κυβέρνησης για τον ΟΤΕ ουσιαστικά ανοίγουν το δρόμο σε «στρατηγικό επενδυτή» και στην εκχώρηση του μάνατζμεντ σε ιδιώτες, γεγονότα που αποτελούν εφαρμογή των σχεδίων της Ν.Δ. την περίοδο 1990-93, τα οποία είχαν ματαιωθεί ύστερα από αντίδραση των εργαζομένων. Τονίζει, επίσης, ότι η ιδιωτικοποίηση του ΟΤΕ θα φέρει αύξηση των τιμολογίων της εταιρείας εις βάρος των καταναλωτών.
