Μεγαλύτερη από αυτή που είχε προβλεφθεί αρχικά αναμένεται ότι θα είναι τελικά η
οικιακή κατανάλωση φυσικού αερίου στη Θεσσαλονίκη και τη Θεσσαλία, εξέλιξη που, όπως επισήμανε σε χθεσινή συνέντυξη Τύπου ο υπουργός Ανάπτυξης Ν. Χριστοδουλάκης, ωθεί τις Εταιρείες Παροχής Αερίου να αναπροσαρμόσουν το επενδυτικό τους πρόγραμμα και να επεκτείνουν το υπό κατασκευή δίκτυο στις δυο περιοχές. 
 Σύμφωνα με τον υπουργό Ανάπτυξης, συνολικά προβλέπεται να κατασκευαστούν περίπου 500 χιλιόμετρα δικτύου παροχής αερίου στη Θεσσαλονίκη και 300 χιλιόμετρα δικτύου στη Θεσσαλία, «κάτι το οποίο σημαίνει ότι την επόμενη τριετία θα πραγματοποιηθούν επενδύσεις συνολικά και στις δυο περιοχές, ύψους 32 δισ. δρχ., και θα δημιουργήσουν τις προϋποθέσεις για ευρεία οικιακή χρήση του φυσικού αερίου, αλλά και εκατοντάδες θέσεις απασχόλησης στις περιοχές». Με
βάση τα στοιχεία που παρουσίασε ο κ. Χριστοδουλάκης, προβλέπεται ότι στο σύνολο της Θεσσαλονίκης και της Θεσσαλίας η οικιακή κατανάλωση θα φθάσει τα 800 εκατ. κυβικά μέτρα, αυξάνοντας έτσι και την ετήσια κατανάλωση φυσικού αερίου σε ολόκληρη τη χώρα κατά 30%, δηλαδή από 2, 3 δισ. κυβικά μέτρα που είναι σήμερα, σε 3, 1 δισ. κυβικά μέτρα. Να σημειωθεί ότι προ ολίγων ημερών μπήκαν οι υπογραφές των συμφωνιών μεταξύ ΔΕΠΑ και Ιtal Gass για την ανάληψη του management (από την ιταλική εταιρεία) των Εταιρειών Παροχής Αερίου στις δυο ανωτέρω περιοχές. Η Ital Gass αναμένεται να ξεκινήσει τις δραστηριότητές της στις αρχές φθινοπώρου. 
 Προχθές άλλωστε, έληξε και η προθεσμία για την κατάθεση των αιτήσεων προεπιλογής των ενδιαφερομένων για τη συμμετοχή ιδιώτη επενδυτή με ποσοστό 49%
στο μετοχικό κεφάλαιο της ΕΠΑ Αττικής, για την οποία εκδήλωσαν ενδιαφέρον εφτά
 Στη χθεσινή συνέντευξη Tύπου έγινε αναφορά και στη συνάντηση του υπουργού Ανάπτυξης με τον πρωθυπουργό κ. Σημίτη και τον υφυπουργό ΠΕΧΩΔΕ Η. Ευθυμιόπουλο με επίκεντρο, το θέμα της προσαρμογής των ελληνικών διυλιστηρίων στα πρότυπα, του προγράμματος Auto Οil, για «καθαρότερα» καύσιμα. Σχολιάζοντας
ο κ. Χριστοδουλάκης είπε ότι τα Ελληνικά Πετρέλαια έχουν ολοκληρώσει τον απαιτούμενο κύκλο των επενδύσεων για την προσαρμογή της παραγωγής και της διάθεσης καυσίμων με βάση το Auto Οil, προσθέτοντας ότι «η χώρα μας έχει εκπληρώσει τις χρονικές προθεσμίες και δεν υπάρχει κανένα ζήτημα απέναντι στην
