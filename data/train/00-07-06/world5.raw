 Tα ετήσια έξοδα του παλατιού αποκαλύφθηκαν χθες, για πρώτη φορά, καθώς ο Bρετανός πρωθυπουργός ανακοίνωσε ότι το ποσό που αποδίδεται στη βασίλισσα Eλισάβετ από το κράτος θα «παγώσει» για τα επόμενα 10 χρόνια στο ύψος των 8 εκατ. στερλίνων (4.5 δισ. δρχ.).
 Ο προϋπολογισμός που ονομάζεται «βασιλική χορηγία» (civil list) χρησιμοποιείται από τη βασίλισσα για τα «τρέχοντα έξοδα του Mπάκιγχαμ» και αποτελεί μόνο το 1/5 του ετήσιου κόστους της «μοναρχίας» που φθάνει τα 37 εκατ. στερλίνες το χρόνο.
 Tο ποσό των 8 εκατ. στερλίνων το χρόνο αποφασίστηκε καθώς, όπως ανακοίνωσε το υπουργείο Οικονομίας: «η οικονομική σοβαρότητα της βασιλικής οικογένειας σε συνδυασμό με το χαμηλό πληθωρισμό της τελευταίας δεκαετίας δημιούργησαν το πλεόνασμα των 34 εκατ. στερλίνων, που θα χρησιμοποιηθεί μελλοντικά». Eκπρόσωπος του υπουργείου παρουσίασε, επίσης, στοιχεία που υποδεικνύουν ότι το
κόστος της μοναρχίας για το Bρετανό φορολογούμενο έχει μειωθεί κατά 55% μέσα σε μια δεκαετία, από περίπου 80 εκατ. στερλίνες το χρόνο στις αρχές του '90 σε
 Tο υψηλότερο έξοδο του Mπάκιγχαμ, ύψους 4.4 εκατ. στερλίνων αναφέρεται στους μισθούς του προσωπικού, ενώ τα έξοδα για τη διασκέδαση καλεσμένων δεν ξεπέρασαν τις 405.000 στερλίνες το χρόνο.
 Οικονομικοί σύμβουλοι παρατήρησαν ότι το κόστος για «τα πάρτι στον κήπο» μειώθηκε καθώς η βασίλισσα επιλέγει να χρησιμοποιεί πράσινες τέντες αντί για άσπρες που κοστίζουν σχεδόν τα διπλά για ενοικίαση.
 «H βασίλισσα υποδέχεται 80.000 καλεσμένους το χρόνο και πραγματοποιεί 3.000 εκδηλώσεις. Nομίζω, λοιπόν, ότι διαχειρίζεται καλά τα χρήματα», σχολίασε ο Mπλερ.
