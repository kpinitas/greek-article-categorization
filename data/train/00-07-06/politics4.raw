 Υπεραισιόδοξος εμφανίστηκε χθες ο γενικός γραμματέας του ΟΗΕ Κόφι Ανάν μετά τις
συναντήσεις που είχε με τον Κύπριο πρόεδρο Γλαύκο Κληρίδη και τον Ραούφ Ντενκτάς δηλώνοντας ότι κατά τις συναντήσεις «συζητήσαμε διαδικαστικά θέματα και το γεγονός ότι θα καταβάλουμε διαρκή προσπάθεια για την εξεύρεση λύσης του
 Προφανώς δεν έλαβε υπόψη του τη δήλωση του Τούρκου πρωθυπουργού Μπουλέντ Ετζεβίτ «δεν είμαι πολύ αισιόδοξος». Μην αφήνοντας μάλιστα καμία αμφιβόλία για
την πλήρη αδιαλλαξία των Τούρκων, ο πρωθυπουργός του «Αττίλα» πρόσθεσε: «Επί χρόνια υπάρχουν δύο ανεξάρτητα κράτη, δύο ξεχωριστά κράτη στην Κύπρο. Αυτή είναι μία αδιάψευστη αλήθεια. Οσο αγνοείται αυτό, δεν μπορεί να βρεθεί λύση που θα ικανοποιεί και τις δύο πλευρές στην Κύπρο».
 Πιο συγκρατημένος από τον προϊστάμενό του είχε φανεί και ο ειδικός απεσταλμένος του γενικού γραμματέα στην Κύπρο, Αλβάρο ντε Σότο, δηλώνοντας ότι
«ο Κόφι Ανάν ελπίζει πολύ σε μία σημαντική και ποιοτική κίνηση προς την κατεύθυνση μιας συνολικής διευθέτησης μέσα στο χρόνο». Είχε σπεύσει μάλιστα να
διευκρινίσει ότι «δεν είναι πολύ πιθανό να φθάσουμε σε συνολική διεθεύτηση μέσα στο χρόνο, χωρίς αυτό να σημαίνει ότι δεν μπορούμε να κάνουμε σημαντική πρόοδο».
 Απαντώντας σε ερωτήσεις δημοσιογράφων κατά τη συνέντευξη Tύπου, ο Ντε Σότο διευκρίνισε ότι η εξεταζόμενη διευθέτηση «λαμβάνει πλήρως υπόψη τα ψηφίσματα του Συμβουλίου Aσφαλείας» για το Κυπριακό. Αυτά όπως διευκρινίζει το «Ασοσιέιτεντ Πρες» που μετέδωσε την είδηση, προβλέπουν την επανένωση του νησιού σ' ένα ομόσπονδο κράτος, την αποχώρηση των κατοχικών τουρκικών στρατευμάτων και των 80.000 Τούρκων εποίκων από το βόρειο τμήμα και την επιστροφή εκεί των 180.000 Eλληνοκυπρίων προσφύγων.
 Ο τρίτος γύρος των εκ του σύνεγγυς διακοινοτικών συνομιλιών άρχισαν με τη συνάντηση του Προέδρου της Δημοκρατίας Γλαύκου Κληρίδη και της υπόλοιπης κυπριακής αντιπροσωπείας με το γ.γ. του ΟΗΕ Κόφι Ανάν. Η συνάντηση διήρκεσε περίπου μιάμιση ώρα. Αμέσως μετά, ο γενικός γραμματέας του ΟΗΕ είχε συνάντηση με τον Ραούφ Ντενκτάς. Ο πΠρόεδρος της Κύπρου Γλαύκος Κληρίδης αρκέστηκε να δηλώσει μετά τη συνάντησή του με τον Ανάν ότι «δεν πρόκειται να κάνω δηλώσεις,
σεβόμενος την παράκληση του γενικού γραμματέα ότι αυτή τη φορά θα υπάρξει μορατόριουμ και θα το σεβαστούμε».
 Στην κυπριακή αντιπροσωπεία, στις συνομιλίες, συμμετέχουν ο γενικός εισαγγελέας Αλέκος Μαρκίδης, ο υφυπουργός παρά τω Προέδρω Παντελής Κούρος, ο κυβερνητικός εκπρόσωπος Μιχάλης Παπαπέτρου, ο διευθυντής της Διεύθυνσης Κυπριακού στο υπουργείο Εξωτερικών Τάσος Τζιωνής και ο διευθυντής του γραφείου
 Eνώ ο Γλ. Kληρίδης διαμαρτυρόταν χθες στη Γενεύη στον Kόφι Aνάν για την παραβίαση του στάτους κβο στα Στροβίλια, Tούρκοι στρατιώτες πραγματοποιούσαν προκλητικά παρέλαση μπροστά από το οδόφραγμα και το φυλάκιο που έστησαν στην περιοχή.
 Οι «Aττίλες» παρήλασαν και μπροστά από το βρετανικό φυλάκιο και στη συνέχεια έστησαν στο προωθημένο φυλάκιό τους μια τουρκική σημαία και μία σημαία του ψευδοκράτους.
