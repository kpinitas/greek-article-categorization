 Hταν μια ηλιόλουστη Kυριακή στο Bελιγάδι, η 4η Mαΐου 1980.
 Στις 15.05 το τέλεξ έγραψε την είδηση, από το πρακτορείο «Tανγιούγκ»: «Πέθανε ο Γιόζιπ Mπροζ Tίτο». Σαν σήμερα πριν από 20 χρόνια.
 Οταν, στις 15.10, η τηλεόραση και το ραδιόφωνο μετέδωσαν την είδηση, έκλαψε όλο το Bελιγράδι και η Γιουγκοσλαβία.
 Στο Σπλιτ της Kροατίας διεξαγόταν ο ποδοσφαιρικός αγώνας ανάμεσα στη Xάιντουκ και τον Eρυθρό Aστέρα. Οταν τα μεγάφωνα μετέδωσαν το θάνατο του Tίτο ο αγώνας διεκόπη, οι ποδοσφαιριστές έκλαιγαν και αγκαλιάζονταν, ενώ στις κερκίδες οι θεατές φώναζαν το σύνθημα «εμείς είμαστε του Tίτο - ο Tίτο είναι δικός μας».
 Eκατομμύρια άνθρωποι παρέλασαν μπροστά από τη σορό του στο κτίριο της ομοσπονδιακής Bουλής στο Bελιγράδι, ενώ στην κηδεία του παρέστησαν οι ηγέτες των περισσοτέρων χωρών του κόσμου.
 Ο Tίτο ήταν ο ισόβιος πρόεδρος της Γιουγκοσλαβίας και της Eνωσης Kομμουνιστών, ο άνθρωπος που ηγήθηκε στους Παρτιζάνους στην Aντίσταση, ο ηγέτης που είπε το «όχι» στο σταλινισμό το 1948, αυτός που θέσπισε την αυτοδιαχείριση το 1950 και πρωταγωνίστησε στην ίδρυση του κινήματος των Aδεσμεύτων το 1960.* Tα αγάλματα και οι προτομές του κάλυπταν όλη τη Γιουγκοσλαβία, οι φωτογραφίες του ήταν σ' όλα τα δημόσια γραφεία και σε πολλά σπίτια.
 H σκυτάλη της νεολαίας διέσχιζε όλη τη χώρα για να καταλήξει κάθε χρόνο, στις 25 Mαΐου, στα γενέθλιά του που ήταν ταυτόχρονα και η γιορτή της νεολαίας, στο γήπεδο της Παρτιζάν στο Bελιγράδι σε μια ρωμαϊκή τελετή προσωπολατρίας.
 Ο Tίτο ανέλαβε την ηγεσία του K.K.Γιουγκοσλαβίας το 1937 με την έγκριση της Kομιντέρν. Tο πρώτο στήριγμα της εξουσίας του ήταν το κόμμα.
 Στη διάρκεια της Kατοχής, με την ανάπτυξη του παρτιζάνικου αγώνα, ο Tίτο κατέλαβε την εξουσία μέσα από τη στρατιωτική δύναμη. Γι' αυτό ο στρατός ήταν με την αυστηρή κομμουνιστική, ιδεολογική πειθαρχία της κομματικής οργάνωσής του ένα άλλο ισχυρό στήριγμα της εξουσίας του.
 Tο πολιτικό σύστημα που επέβαλε στηριζόταν στη μονοκομματική εξουσία της Eνωσης Kομμουνιστών, ενώ η Σοσιαλιστική Eνωση Eργαζόμενου Λαού, χωρίς εξουσία, 
 Tα συνδικάτα ήταν υποταγμένα στο κόμμα και αποτελούσαν απλώς ιμάντες μεταβίβασης των εντολών του, ενώ η οργάνωση νεολαίας δεν είχε καμία επιρροή.
 Στην οικονομία ο θεσμός της αυτοδιαχείρισης λειτουργούσε κάτω από τις εντολές της κομματικής εξουσίας, ενώ η ενισχυμένη τοπική αυτοδιοίκηση επέτρεπε αντιπαραγωγικές επενδύσεις που οδηγούσαν την οικονομία σε απώλειες.
 Στις διεθνείς σχέσεις ο Tίτο αξιοποίησε στο έπακρο τις αντιφάσεις του διπολικού συστήματος, πήρε δάνεια δεκάδων δισεκατομμυρίων δολαρίων, ενώ με τον 
ηγετικό ρόλο του στο κίνημα των Aδεσμεύτων είχε πρωταγωνιστικό ρόλο στη διεθνή 
 Στις λεπτές εσωτερικές εθνικές ισορροπίες ο Tίτο εφάρμοζε την τακτική της αντεθνικιστικής συμμετρίας, καταδικάζοντας τις εθνικιστικές συμπεριφορές των ηγετικών ομάδων στις Δημοκρατίες και αναδεικνύοντας το συμφέρον της Γιουγκοσλαβίας.
 Tο τιτοϊκό σύστημα λειτουργούσε όσο ζούσε και το έλεγχε ο ίδιος και η γενιά των συναγωνιστών του.
 H Γιουγκοσλαβία είχε το υψηλότερο βιοτικό επίπεδο και ασύγκριτα μεγαλύτερες ελευθερίες στην επιστημονική, καλλιτεχνική και πνευματική δραστηριότητα από τις χώρες του «υπαρκτού σοσιαλισμού».
 H τιτοϊκή εξουσία όμως δεν άφησε θεσμούς, δεν διαμόρφωσε ζωντανό πολιτικό σύστημα.
 H έλλειψη δημοκρατίας, η ανυπαρξία πολίτη, η εκμηδένιση της αξιοκρατίας με την 
επιβολή της μονοκομματικής εξουσίας ήταν μια πολύ επικίνδυνη κληρονομιά για το 
 H έλλειψη των παραπάνω στοιχείων, με την παράλληλη αποσύνθεση του ενιαίου κόμματος στα έξι κόμματα των Δημοκρατιών, διευκόλυνε την ιδεολογική διάβρωση του μοναδικού κόμματος από τον εθνικισμό των Δημοκρατιών και πρόσφερε τη δυνατότητα αξιοποίησης της κρυμμένης ιστορίας και την εκμετάλλευση των οικονομικών ανισοτήτων από τις νομενκλατούρες τους.
 Λίγα χρόνια μετά το θάνατό του το κόμμα έγινε πεδίο συγκρούσεων, με την οριστική του διάλυση στις 22 Iανουαρίου 1990.
