Σύμφωνα με το μετεωρολόγο Νίκο Καντερέ, αυτή η μεταβολή του καιρού δεν είναι αφύσικη για το μήνα Μάιο. Ο μήνας αυτός σχεδόν κάθε χρόνο κατά τη διάρκειά του δίνει καταιγίδες, που πολλές φορές είναι ισχυρές και συνοδεύονται από χαλαζοπτώσεις. 
Στο χειμώνα μάς ξαναγύρισαν οι πρώτες μέρες του Μαΐου, αφού εκτός από την πτώση 
της θερμοκρασίας, που έγινε από χθες αισθητή σε όλη τη χώρα, σημειώθηκαν ισχυρές καταιγίδες και χαλαζόπτωση, με αποτέλεσμα να έχουμε τεράστιες καταστροφές σε καλλιέργειες.
 Πάντως, σύμφωνα με το μετεωρολόγο Νίκο Καντερέ, αυτή η μεταβολή του καιρού δεν είναι αφύσικη για το μήνα Μάιο. Ο μήνας αυτός σχεδόν κάθε χρόνο κατά τη διάρκειά του δίνει καταιγίδες, που πολλές φορές είναι ισχυρές και συνοδεύονται από χαλαζοπτώσεις.
* Η μεταβολή αυτή, που ήταν αναμενόμενη, ήρθε να δώσει καταιγίδες που χτύπησαν την Καρδίτσα, τα Τρίκαλα, τη Φλώρινα, την Καστοριά, τα Γρεβενά και άλλες περιοχές της χώρας. Οφειλόταν σε ψυχρές αέριες μάζες που ήρθαν από την κεντρική Ευρώπη και συνέτειναν να δημιουργηθεί μια αστάθεια επάνω από τον ελλαδικό χώρο.
 Σήμερα οι καταιγίδες θα σταματήσουν και θα περιοριστούν σε λίγες βροχές στις νοτιότερες περιοχές (Κυκλάδες - Κρήτη - Δωδεκάνησα), που και αυτές θα σταματήσουν μέσα στην ημέρα. Οι θυελλώδεις βοριάδες που πνέουν στο Αιγαίο εντάσεως 8 και 9 Mποφόρ θα εξασθενήσουν από τη νύχτα και παράλληλα θα ανεβεί και η θερμοκρασία.
 ΚΑΡΔΙΤΣΑ: Τριάντα χιλιάδες στρέμματα καλλιεργειών επλήγησαν από χαλαζόπτωση στο νομό Kαρδίτσας. Χαλάζι μεγέθους ελιάς «χτύπησε» δέκα πεδινές κοινότητες της περιοχής του Δήμου Σοφάδων. Περισσότερο επλήγησαν οι καινούργιες βαμβακοφυτείες και λιγότερο η καπνοκαλλιέργεια.
 Να σημειωθεί ότι ο ΕΛΓΑ δεν υποχρεούται αποζημίωσης στους χαλαζόπληκτους παραγωγούς, γιατί η σπορά έγινε τις τελευταίες μέρες, με αποτέλεσμα να υποχρεωθούν οι αγρότες σε επανασπορά βαμβακιού.
 ΤΡΙΚΑΛΑ: Τεράστιες είναι οι καταστροφές από τη χαλαζόπτωση που έπληξε το βράδυ της Δευτέρας του Πάσχα το νομό Τρικάλων. Περισσότερα από 25.000 στρέμματα καλλιεργειών, σύμφωνα με τις πρώτες εκτιμήσεις, καταστράφηκαν, ενώ ζημιές υπέστησαν και πολλά σπίτια.
 Το χαλάζι σε μέγεθος καρυδιού που έπεσε στην περιοχή για περίπου μισή ώρα στάθηκε αρκετό για να καταστρέψει θερμοκήπια, τεράστιες εκτάσεις με φυτά καπνού ποικιλίας Βιρτζίνια -ζημιά που θεωρείται ανεπανόρθωτη- και βαμβακοκαλλιέργειες.
 ΘΕΣΣΑΛΟΝΙΚΗ: Σημαντικές ζημιές από χαλαζόπτωση προκλήθηκαν τη δεύτερη ημέρα του Πάσχα και σε τρεις νομούς της δυτικής Μακεδονίας.
 Οι μεγαλύτερες καταστροφές καταγράφτηκαν στο νομό Φλώρινας, όπου το χαλάζι, σύμφωνα με μαρτυρίες κατοίκων, είχε μέγεθος καρυδιού. Επλήγησαν καλλιέργειες με οπωροφόρα δένδρα, κυρίως μηλιές και αχλαδιές, καθώς επίσης και καλλιέργειες 
 Μικρότερης έκτασης ήταν οι ζημιές που προκλήθηκαν στο νομό Καστοριάς, ιδιαίτερα στο Δήμο Βιτσίου και στο Δήμο Χασίων Γρεβενών.
