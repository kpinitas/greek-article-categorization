iX το όνομά του και φιλοδοξεί να κυριαρχήσει τα επόμενα χρόνια στις χρηματιστηριακές συναλλαγές τόσο σε Ευρώπη όσο και στον υπόλοιπο κόσμο. Tου Μπάμπη Μιχάλη 
 Ο λόγος για το νέο ευρωπαϊκό υπερχρηματιστήριο που γεννήθηκε χθες από τη συγχώνευση των χρηματιστηρίων του Λονδίνου και της Φρανκφούρτης και το οποίο θα ελέγχει περίπου το 53% του όγκου των συναλλαγών που πραγματοποιούνται στην Ευρώπη.
 Το iX, International Exchanges, που θα έχει έδρα του το Λονδίνο και θα χρησιμοποιεί το ηλεκτρονικό σύστημα συναλλαγών Xetra της Φρανκφούρτης, συμφώνησε παράλληλα στη δημιουργία μιας πανευρωπαϊκής αγοράς για τις μετοχές υψηλής τεχνολογίας με την αμερικανική αγορά Nasdaq, η οποία θα έχει την έδρα της στη Φρανκφούρτη.
 To Eurex, το χρηματιστήριο παραγώγων του Deutsche Boerse, που φιλοδοξούσε να εξελιχθεί σε πανευρωπαϊκή αγορά, θα συμπεριληφθεί στο iX, ενώ το Cleanstream, το ευρωπαϊκό σύστημα εκκαθάρισης και διευθέτησης των συναλλαγών του γερμανικού 
 Οι δυο πλευρές ανακοίνωσαν ακόμη προκαταρκτική συμφωνία σύνδεσης με τα τα χρηματιστήρια του Μιλάνου και της Μαδρίτης, ενώ όπως δήλωσε ο πρόεδρος του χρηματιστηρίου του Λονδίνου Ντον Κρούικσανκ, o οποίος θα αναλάβει και τα ηνία του iX, ήδη δέχτηκε πρόσκληση για επίσκεψη από το Euronext.
 Το Εuronext, που δημιουργήθηκε τον περασμένο Μάρτιο από τη συγχώνευση των χρηματιστηρίων του Παρισιού, των Βρυξελλών και του Αμστερνταμ, αναζητεί τρόπους επέκτασής του, καθώς η δημιουργία του iX αυξάνει τον ανταγωνισμό σε βάρος του και το απειλεί άμεσα.
 Τα ευρωπαϊκά χρηματιστήρια προσπαθούν εδώ και δύο χρόνια να συγχωνευθούν, καθώς οι πιέσεις που δέχονται τόσο από τους επενδυτές, για ένα πανευρωπαϊκό σύστημα συναλλαγών και φτηνότερες συναλλαγές, όσο και από τους νέους ανταγωνιστές -ηλεκτρονικά δίκτυα- που εισβάλλουν στις ευρωπαϊκές αγορές και αποσπούν μερίδιο εντείνονται.
 Το παραπάνω αίτημα στηρίζουν οι μεγάλες επενδυτικές τράπεζες -κυρίως αμερικανικές- που αποτελούν και τους μεγαλύτερους παίκτες των διεθνών αγορών. Οι τελευταίες βαρέθηκαν να πληρώνουν υπερβολικές προμήθειες εξαιτίας του κατακερματισμένου συστήματος συναλλαγών της Ευρώπης.
 Το γεγονός ότι οι περισσότερες από τις παραπάνω τράπεζες έχουν έδρα τους το Λονδίνο, έπαιξε καθοριστικό ρόλο στην αδιαφορία που επέδειξαν νωρίτερα, τόσο στον παραγκωνισμό της συμμαχίας των οχτώ χρηματιστηρίων, που είχε ξεκινήσει πριν από δύο χρόνια, αλλά πολύ περισσότερο του νεοσύστατου Euronext, το οποίο δύσκολα θα διατηρήσει την ανεξαρτησία του στη συνέχεια.
 Αντιθέτως, η αγορά Nasdaq, η οποία μάλλον θα αναβάλλει τα σχέδια της για την ίδρυση αγοράς στην Ευρώπη φέτος το φθινόπωρο, καθώς θα καλυφθεί μέσω του iX, φαίνεται ότι ενισχύεται ακόμη περισσότερο. Στόχος της Nasdaq είναι η παροδική σύνδεση των άλλων αγορών Nasdaq που υπάρχουν στον κόσμο και η δημιουργία μιας παγκόσμιας πλατφόρμας συναλλαγών σε πραγματικό χρόνο 24 ώρες το 24ωρο. 
