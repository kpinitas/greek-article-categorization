 α έργα τέχνης εξαιρούνται από την έννοια του άσεμνου εντύπου και επομένως από τη δυνατότητα κατασχέσεως, πράγμα το οποίο προκύπτει όχι μόνο από τον ισχύοντα 
νόμο, αλλά και απευθείας από την αυξημένη προστασία της ελευθερίας της τέχνης, 
 Κι επειδή το «Μν» χαρακτηρίζεται και με δικαστική απόφαση «έργο τέχνης, ως περιέχον δημιουργική έκφραση της ανθρώπινης φαντασίας» θα κυκλοφορεί ελεύθερα στη δημοκρατική μας κοινωνία.
 Φραγμό στη μισαλλοδοξία και στο σκοταδισμό έρχεται να βάλει η χθεσινή απόφαση του Μονομελούς Πρωτοδικείου της Αθήνας (πρόεδρος Ειρήνη Καλού), με την οποία απορρίπτονται στο σύνολό τους οι αιτήσεις των αυτόκλητων υπερασπιστών του Ιησού για προσωρινή απαγόρευση του βιβλίου του Μίμη Ανδρουλάκη «Μν».
 Οπως μάλιστα προκύπτει από την ανάγνωση του σκεπτικού της προέδρου, οι αιτούντες τον περιορισμό της ελευθερίας της τέχνης το μόνο που κατάφεραν ήταν η έκδοση μιας απόφασης -«μνημόνιο» για την ελευθεροτυπία, αλλά και να «κατοχυρώσει» ο Μίμης Ανδρουλάκης τα εύσημα ενός συγγραφέα έργου τέχνης.
 Ειδικότερα, σύμφωνα με την υπ' αριθμόν 5208/2000 απόφαση του Πρωτοδικείου, το «Μν Γυναικείο αντιμυθιστόρημα» είναι «έργο τέχνης» και ως τέτοιο «εξαιρείται από τη δυνατότητα κατασχέσεως, έστω κι αν ακόμη θεωρηθεί ότι με τις παρατιθέμενες εις την αίτηση περικοπές τούτου καθυβρίζεται η χριστιανική θρησκεία ή ότι είναι άσεμνο».
 Εξάλλου «η μυθοπλασία της λογοτεχνίας και της ποίησης δεν μπορεί να θεωρηθεί κατ' αντικειμενική κρίση ότι επιφέρει προσβολή της προσωπικότητας των αιτούντων, και μάλιστα ως πλήττουσα ειδικά και συγκεκριμένα το θρησκευτικό συναίσθημα. Και στην προκειμένη περίπτωση αν ληφθεί υπόψη ότι το περιεχόμενο του βιβλίου κινείται στο χώρο του παραδόξου της αλληγορίας και της φαντασίας ώστε ουδεμία φράση να εκλαμβάνεται τοις μετρητοίς, δεν μπορεί να θεωρηθεί ότι αποβλέπει σε προσβολή του θρησκευτικού συναισθήματος και σε φτηνό σκανδαλισμό του αναγνώστη».
 Οπως σημειώνει η δικαστής, η οποία στο σκεπτικό της «συμπλέει» με τα νομικά επιχειρήματα που είχε αναπτύξει στην κατάθεσή του ο πρόεδρος του ΣΥΝ, Νικ. Κωνσταντόπουλος, «στην προκειμένη περίπτωση το επικαλούμενο με τις κρινόμενες αιτήσεις δικαίωμα προσωπικότητας των αιτούντων συγκρούεται με το δικαίωμα του καθού συγγραφέα στην ελεύθερη καλλιτεχνική και πνευματική δημιουργία και στην ελεύθερη έκφραση των στοχασμών του, οι οποίες προστατεύονται από τις διατάξεις 
