 Εμφορούμενος από την επιθετικότητα που χαρακτηρίζει την αγορά της κινητής τηλεφωνίας, η οποία το 2001 αναμένεται να ξεπεράσει τη σταθερή, εμφανίστηκε χθες ο διευθύνων σύμβουλος της Πάναφον, Γ. Κορωνιάς λέγοντας ότι το κράτος δεν 
πρέπει να καλύπτει τα ελλείμματα του προϋπολογισμού ζητώντας υπέρογκα ποσά από 
 Ο κ. Κορωνιάς αναφέρθηκε στις άδειες που πρόκειται να παραχωρηθούν από το Eλληνικό Δημόσιο σε εταιρείες που θέλουν να προσφέρουν τηλεπικοινωνιακές υπηρεσίες νεώτερης γενιάς. Πρόκειται ουσιαστικά για τις άδειες που αναμένεται να δοθούν σε τέσσερις εταιρείες κινητής τηλεφωνίας για να προσφέρουν υπηρεσίες 
στο σύστημα UMTS (εξέλιξη του GSM που επιτρέπει στα κινητά να προσφέρουν αμφίδρομες υπηρεσίες πολυμέσων, όπως το Ιντερνετ κ.λπ.). Επίσης για άδειες σε δίκτυα ασυρματικής μετάδοσης (Wireless Local Loop, LMDS) που θα επιτρέπουν σε εταιρείες να προσφέρουν «σταθερή» τηλεφωνία με υψηλή ταχύτητα και μεγάλη χωρητικότητα. Η παραχώρηση των παραπάνω αδειών συνδυάζεται με εκχώρηση φάσματος ραδιοσυχνοτήτων. 
 Σε πολλά ευρωπαϊκά κράτη, η παραχώρηση αδειών έγινε με πλειστηριασμό, που σε ορισμένες περιπτώσεις απέφερε αστρονομικά ποσά. Στη Βρετανία για πέντε άδειες UMTS δόθηκαν 22 δισ. λίρες στερλίνες ή 13 τρισεκατομμύρια δραχμές! Ο κ. Κορωνιάς χαρακτήρισε αποτυχημένο το μοντέλο παραχώρησης που ανεβάζει τόσο πολύ 
το κόστος και αναγκάζει την κάθε εταιρεία να το μετακυλίσει στους πελάτες της. 
«Η Πολιτεία πρέπει να αποφασίσει επιτέλους ποια είναι η πολιτική της, εάν θέλει πραγματικά να βοηθήσει τις τηλεπικοινωνίες και να αποφασίσει ποιες είναι 
 Παρουσιάζοντας προβλέψεις για την αγορά της κινητής τηλεφωνίας, ο κ. Κορωνιάς ανέφερε ότι μέσα στο 2000 οι συνδρομητές θα ξεπεράσουν τα 5 εκατομμύρια και το 
έτος 2001 θα ξεπεράσουν σε αριθμό τους κατόχους σταθερού τηλεφώνου (5, 5 εκατ.). Ξεκαθάρισε ότι η Πάναφον ενδιαφέρεται σαφώς για τη σταθερή τηλεφωνία και για να μετεξελιχθεί σε εταιρεία ασυρματικών υπηρεσιών πολυμέσων. Για τον σκοπό αυτό προγραμματίζει επενδύσεις 100 δισ. δραχμών την ερχόμενη πενταετία, ώστε να ενισχύσει με οπτικές ίνες το δίκτυο κορμού που έχει ήδη δημιουργήσει ανά την Ελλάδα.
