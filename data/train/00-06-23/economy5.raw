 φήμη έγινε τελικά αλήθεια σε ό,τι αφορά το deal μεταξύ της Connection Α.Ε. του 
επιχειρηματία Δημήτρη Τζιούφα και και της Elmec Sport του Σάμι Φάις για την εξαγορά του «Μινιόν», ή ακριβέστερα του συγκροτήματος όπου στεγαζόταν το γνωστό πολυκατάστημα.
 Χθες οι δυο εταιρείες ανακοίνωσαν ότι ολοκληρώθηκε -έναντι 4, 1 δισ. δρχ.- η εξαγορά του 100% της «Ηπειρωτική Εμπορική Α.Ε.», η οποία κατέχει σημαντικό τμήμα του κτιριακού συγκροτήματος στην οδό Πατησίων (1.600 τ.μ.), με στόχο να αξιοποιήσουν το ακίνητο ως πολυκατάστημα όπου θα πωλούνται τα προϊόντα που διακινούν.
 Connection και Elmec Sport εξαγόρασαν σε ποσοστό 50% η κάθε μία το σύνολο των μετοχών της Ηπειρωτικής Εμπορικής Α.Ε., η οποία με τη σειρά της προέβη σε χρηματοδοτική μίσθωση (leasing) δύο όμορων ακινήτων συνολικής επιφάνειας 5.500 
τ.μ., με δικαίωμα μεταβίβασης της κυριότητας μετά τη λήξη του συμβολαίου μίσθωσης. Εκμισθωτές είναι από κοινού οι εταιρείες Eurobank Leasing και ΟTE Leasing.
επεκτείνει, σύμφωνα με τους νέους ιδιοκτήτες της, τις εργασίες της και στην εμπορική εκμετάλλευση των ακινήτων τα οποία διαχειρίζεται και για το λόγο αυτό 
σχεδιάζει αύξηση του μετοχικού της κεφαλαίου στην οποία θα μετάσχει και εταιρεία του ομίλου EGF Eurobank (δεν διευκρινίζεται ποια θα είναι, αν και οι περισσότεροι σκέπτονται την Lamda Development), αποκτώντας το 5% της εταιρείας.
