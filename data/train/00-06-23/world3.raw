 Μαύρη μέρα ήταν η χθεσινή για τις μεταφορές στην Κίνα καθώς σημαδεύτηκε από τη 
συντριβή ενός αεροσκάφους και ένα ναυάγιο, με αποτέλεσμα συνολικά να χάσουν τη 
 Yπολογίζεται ότι 180 άτομα πνίγηκαν ή αγνοείται η τύχη τους μετά τη βύθιση χθες το πρωί υπερφορτωμένου πλοίου στον ποταμό Γιανγκτσέ της Κίνας. Το ναυάγιο 
σημειώθηκε κοντά στην πόλη Λουζού της επαρχίας Σετσουάν της νοτιοδυτικής Κίνας. Οι περισσότεροι από τους επιβάτες ήταν αγρότες. Το πλοίο ναυάγησε πριν από την είσοδό του στο λιμάνι Ρονγκσάν και σύμφωνα με υπάλληλο του γραφείου μεταφορών, η ορατότητα τη στιγμή του ναυαγίου ήταν πολύ περιορισμένη.
 Το χτύπημα όμως στις κινεζικές μεταφορές ήταν διπλό αφού κι ένα αεροσκάφος των 
εσωτερικών γραμμών της χώρας, εξερράγη στον αέρα, εν μέσω καταιγίδας κοντά στην πόλη Γουχάν στην κεντρική Κίνα, με αποτέλεσμα να σκοτωθούν και οι 38 επιβάτες και τα 4 μέλη του πληρώματος.
 Το κινεζικής κατασκευής δικινητήριο αεροσκάφος Yun-7 εξερράγη όταν επλήγη από κεραυνό και στη συνέχεια συνετρίβη κοντά στην περιοχή Γιονγκφένγκ. Εκτελούσε πτήση στη βιομηχανική πόλη Γουχάν, πρωτεύουσα της επαρχίας Χουμπέι, προερχόμενο από την πόλη Ενσι.
 Μετά τη συντριβή του το αεροσκάφος διαλύθηκε σε κομμάτια. Το μισό βρέθηκε αργότερα σε μια αγροικία κι άλλο ένα κομμάτι μέσα σε φράγμα στον ποταμό Χαν σε 
 Τα YUN-7 είναι από τα πλέον αξιόπιστα κινεζικής κατασκευής αεροσκάφη. Αποτελούν την κινεζική έκδοση του ρωσικού Αντόνοφ κι άρχισαν να κατασκευάζονται στα μέσα της δεκαετίας του '80.
