Η γαλακτοβιομηχανία Δέλτα και η Arla Foods, μία από τις μεγαλύτερες εταιρείες επεξεργασίας γάλακτος στην Ευρώπη, προχωρούν κατά πάσα πιθανότητα -καθώς αναμένεται η απόφαση της ευρωπαϊκής επιτροπής ανταγωνισμού- σε στρατηγική συμμαχία με τη δημιουργία κοινοπρακτικής εταιρείας, Arla Foods Ελλάς. Η Arla Foods προήλθε από τη συγχώνευση των εταιρειών Arla της Σουηδίας και MD Foods της Δανίας και έχει ετήσιο κύκλο εργασιών 1, 8 τρισ. δραχμές και παραγωγή 8 εκατομμυρίων τόνων γάλακτος. Με συμμετοχή 40%-60% αντιστοίχως, στόχος της κοινοπρακτικής εταιρείας είναι η δυναμική είσοδος στην αγορά του τυριού και του βούτυρου, αλλά και η προώθηση της ελληνικής φέτας στην ευρωπαϊκή αγορά μέσω του διεθνούς δικτύου της δανέζικης εταιρείας, η οποία βέβαια διακινεί και 
 Η νέα εταιρεία αναμένεται να είναι αμέσως η μεγαλύτερη στο χώρο των τυροκομικών στην Ελλάδα, με τζίρο 23 δισ. δραχμές για το 2001. Η επένδυση υπολογίζεται να ανέλθει σε 3, 5 δισ. δραχμές, με όγκο πωλήσεων 18.000 τόνους ετησίως και ογδόντα προϊόντα, και θα βασιστεί στη σημαντική παραγωγική υποδομή, την ανάπτυξη νέων προϊόντων, καθώς και τις δυνατότητες που της παρέχουν τα 24.000 σημεία πώλησης της Δέλτα στην Ελλάδα και παράλληλα θα επιτρέψει στην Arla Foods να προσθέσει την παραδοσιακή ελληνική φέτα στη διεθνή γκάμα των τυριών της.
 Οσον αφορά στα περαιτέρω επιχειρηματικά σχέδια της Δέλτα Συμμετοχών, προγραμματίζεται η σταδιακή εισαγωγή τεσσάρων ακόμη εταιρειών στο ΧΑΑ και συγκεκριμένα της Aλεσις, της Δέλτα Παγωτού, της Δέλτα Πρότυπος Βιομηχανία Γάλακτος και της Παγωτά Δωδώνη. Υπενθυμίζεται ότι η Δέλτα πρόσφατα εξαγόρασε τους Κυλινδρόμιλους Παπαφίλη καθώς και το 11, 3% της εταιρείας μαζικής εστίασης 
 Επίσης, σχετικά με τα οικονομικά αποτελέσματα για το 2000 εκτιμάται πως ο όμιλος θα δείξει πωλήσεις της τάξης των 145 δισ. δραχμών, αύξηση περίπου 15% και κέρδη προ φόρων πάνω από 15 δισ. δραχμές, από τα οποία τα 8 δισ. δραχμές θα είναι λειτουργικά, αυξημένα κατά 30%. Στις διεθνείς δραστηριότητες αναμένεται αύξηση όγκων κατά 60% και αξία πωλήσεων κατά περίπου 50%.
 Τέλος, μέρισμα 90 δραχμών ανά μετοχή, αυξημένο σχεδόν κατά 90%, διανέμει στους 
μετόχους της για τη χρήση του 2000 η εταιρεία.
