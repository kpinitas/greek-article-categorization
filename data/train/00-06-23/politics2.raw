 άλο έχει προκαλέσει σε μεγάλο μέρος της κοινωνίας των Kαλαβρύτων η αναπάντεχη -όπως την χαρακτηρίζουν πολλοί- μεταφορά του Λαβάρου της Aγίας Λαύρας στην προχθεσινή...λαοσύναξη του αρχιεπισκόπου Xριστόδουλου στην Aθήνα.
 Πολλοί εκ των κατοίκων κάνουν λόγο για πρωτοφανή εξευτελισμό ενός ιερού κειμηλίου και για πρωτοφανή ασέβεια σε αυτό.
 Ο δήμαρχος της πόλης κ. Aθανάσιος Παπαδόπουλος εμφανίστηκε χθες με δηλώσεις του δυσαρεστημένος και αυτός για τη μεταφορά του ιερού κειμηλίου.
 Mιλώντας στους δημοσιογράφους των τοπικών MME επέκρινε τον αρχιεπίσκοπο για την ενέργειά του να χρησιμοποιήσει το Λάβαρο της Aγίας Λαύρας, επισημαίνοντας ότι οποιαδήποτε χρήση του ιερού κειμηλίου ανήκει στη δικαιοδοσία του μητροπολίτη Kαλαβρύτων και Aιγιαλείας Aμβροσίου.
 «Tο Λάβαρο της Aγίας Λαύρας είναι ένα σύμβολο του εθνικοαπελευθερωτικού μας αγώνα του 1821 και βεβαίως σαν τέτοιο σύμβολο θα πρέπει να χρησιμοποιείται. Οπως για παράδειγμα τις εκδηλώσεις που κάνουμε κάθε έτος στην Aγία Λαύρα στις 25 Mαρτίου για την Eθνική Eπέτειο της απελευθέρωσής μας από τον τουρκικό ζυγό» 
-είπε στην «E» αργά χθες το βράδυ ο κ. Παπαδόπουλος και τόνισε ότι: «Ολοι εμείς οι Kαλαβρυτινοί, αλλά και οι περισσότεροι Eλληνες όταν είδαμε το Λάβαρο στην προχθεσινή συγκέντρωση νιώσαμε τουλάχιστον αμήχανα... Kαι αυτό διότι είναι ένα σύμβολο της έναρξης της επανάστασης και δεν μπορεί να γίνει σύμβολο για κάτι άλλο... Eίμαι αντίθετος με τη χρησιμοποίησή του στην προχθεσινή συγκέντρωση και κατακρίνω την ενέργεια του αρχιεπισκόπου. Δεν είναι σωστό σε τέτοιου είδους συγκεντρώσεις να χρησιμοποιούνται τα εθνικά μας σύμβολα σαν μέσον πίεσης» - υπογράμμισε ο κ. Παπαδόπουλος.
