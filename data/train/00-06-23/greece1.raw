Μετέωρη εμφανίζεται η πλήρης παρουσία της «Ολυμπιακής» κατά την έναρξη λειτουργίας του νέου αεροδρομίου «Ελευθέριος Βενιζέλος»
 καθ' ύλην αρμόδιος υπουργός Μεταφορών που ρωτήθηκε συγκεκριμένα από δημοσιογράφους, στη χθεσινή δοκιμαστική προσγείωση ειδικού αεροσκάφους της Υπηρεσίας Πολιτικής Αεροπορίας (ΥΠΑ) στα Σπάτα, άφησε ανοιχτό ένα τέτοιο ενδεχόμενο.
 «Η Ο.Α. έχει τα προβλήματά της. Πιστεύουμε ότι με την προσπάθεια η οποία καταβάλλεται, δεν θα δημιουργήσει πρόβλημα στην έναρξη του αεροδρομίου», ήταν η απάντηση του κ. Βερελή στην ερώτηση αν θα είναι «παρών» ο εθνικός αερομεταφορέας όταν θα ανοίξει το αεροδρόμιο. Πάντως προωθείται η απλή κατασκευαστική βάση, η οποία άλλωστε είναι αναγκαία για να δοθεί άδεια λειτουργίας στο νέο αεροδρόμιο, αλλά φαίνεται πως θα καθυστερήσουν οι πλήρεις εγκαταστάσεις που σχεδιάζει να κατασκευάσει η Ο.Α. Με αυτό το δεδομένο αναμένεται να καλυφθούν οι ανάγκες από την υποδομή στο Ελληνικό, τουλάχιστον ώς το τέλος του 2001.
 Σε άλλο σημείο των δηλώσεών του, ο υπουργός Μεταφορών τόνισε ότι το αεροδρόμιο 
είναι ένα έργο που δεν μπορεί να ανεχτεί «παιδικές αρρώστιες», εννοώντας προφανώς τα προβλήματα οδικών προσβάσεων, μεταφοράς καυσίμων κ.λπ., που έχουν εντοπιστεί κατά καιρούς.
 «Οικοδεσπότης», πάντως, ήταν ο υπουργός ΠΕΧΩΔΕ. Ο Κώστας Λαλιώτης είπε ότι η χθεσινή ήταν μεγάλη ημέρα για το νέο αεροδρόμιο, όπου οι κατασκευαστικές εργασίες έχουν φτάσει στο 98%, και διαβεβαίωσε πως θα τεθεί σε λειτουργία την 1η Μαρτίου του 2001, ενώ λίγο νωρίτερα θα είναι έτοιμο το κομμάτι από την Παλλήνη έως τα Σπάτα της Αττικής Οδού.
 Για το θέμα των τελών, τα οποία καταβάλλουν οι εταιρείες σε όλα τα αεροδρόμια του κόσμου, ο υπουργός ΠΕΧΩΔΕ είπε ότι θα είναι ανάλογα με το υψηλό επίπεδο των εξυπηρετήσεων που θα παρέχονται και διαβεβαίωσε πως θα υπάρχει κοινό πλαίσιο αναφοράς για όλες τις εταιρείες. Ο υπουργός Μεταφορών τόνισε ότι το ύψος των τελών θα καθοριστεί από την ΥΠΑ και την εταιρεία του αεροδρομίου. Σύμφωνα με πληροφορίες, θα είναι τουλάχιστον διπλάσια σε σχέση με αυτά που ισχύουν για το Ελληνικό και θεωρούνται από τα χαμηλότερα στην Eυρώπη.
 Κατά τη χθεσινή ξενάγηση αποκαλύφθηκε ότι το κόστος των συστημάτων αεροπλοΐας έφτασε τελικά τα 100 εκατ. ευρώ, έναντι 48 που αναφέρονται στη σύμβαση παραχώρησης, χωρίς να διευκρινιστεί αν τα επιπλέον κονδύλια θα καταβληθούν εξ ολοκλήρου από το Δημόσιο.
 Η χθεσινή, στην ουσία προ-δοκιμαστική πτήση, πραγματοποιήθηκε με μεγάλη επιτυχία. Στις 12.10 το μεσημέρι το μικρό «Μπίτσκραφτ Κινγκ» της ΥΠΑ, που είχε 
απογειωθεί από το Ελληνικό, άγγιξε το διάδρομο προσγείωσης και σηκώθηκε. Λίγα λεπτά αργότερα επανέλαβε τον ελιγμό και προσγειώθηκε πλήρως στις 12.17, σταμάτησε, τροχιοδρόμησε και απογειώθηκε στις 12.42. Ολα αυτά με εντολές από το Ελληνικό και με ευθύνη του πιλότου, αφού τα συστήματα στον πύργο ελέγχου στα Σπάτα δεν έχουν ολοκληρωθεί. Οι δοκιμαστικές πτήσεις, όπως και η λειτουργία των υπόλοιπων συστημάτων, προγραμματίζονται να αρχίσουν τον Οκτώβριο.
 Για την Iστορία, αξίζει να σημειωθεί ότι στο μικρό αεροσκάφος επέβαιναν οι πιλότοι Αναστασιάδης και Μπαλοδήμος, με το σύμβουλο πτήσεων της ΥΠΑ Κορναράκη.
 ελειωμό δεν έχει το σίριαλ της Ολυμπιακής Αεροπορίας και των Βρετανών μάνατζερ 
που τη διαχειρίζονταν επί έντεκα μήνες. Η εταιρεία Speedwing, που ασκούσε τη διαχείριση (θυγατρική της Μπρίτις Εργουέις), έστειλε χθες εξώδικο προς την Ο.Α. και το ελληνικό Δημόσιο και υποστηρίζει ότι κακώς απομακρύνθηκαν τα στελέχη της, αφού δεν υπεγράφη λύση του συμβολαίου διαχείρισης. Ουσιαστικά ζητεί ένα έγγραφο με το οποίο θα απαλλάσσεται από κάθε ευθύνη και αποζημίωση.
 Στο εξώδικο η Speedwing θυμίζει ότι με τη σύμβαση που είχε υπογραφεί, θα ασκούσε το μάνατζμεντ της Ο.Α. έως τις 31/12/2001 και δύο εκπρόσωποί της θα μετείχαν στο διοικητικό συμβούλιο της εταιρείας. Στις 3 Ιουνίου, υπήρξε συμφωνία να λυθεί συναινετικά η συνεργασία βάσει του άρθρου 9 της σύμβασης. Ομως, επισημαίνoυν οι Βρετανοί, δεν έχει υπογραφεί η σύμβαση λύσης της συνεργασίας και έτσι η αρχική σύμβαση παραμένει σε ισχύ. Η Speedwing χαρακτηρίζει «μονομερείς» και «αντισυμβατικές» τις ενέργειες της κυβέρνησης που άλλαξε τη σύνθεση του διοικητικού συμβουλίου (απομάκρυνε τους δύο Βρετανούς), θεωρεί ότι τα στελέχη της παρεμποδίζονται στο έργο τους και απεκδύεται κάθε ευθύνης για παράνομες ενέργειες.
 Υπενθυμίζεται ότι στη γενική συνέλευση των μετόχων της 13ης Ιουνίου, που τοποθέτησε το νέο Δ.Σ., το Eλληνικό Δημόσιο διατήρησε τις επιφυλάξεις του για πιθανές πράξεις και παραλείψεις των Βρετανών. Οι Βρετανοί με το εξώδικό τους ζητούν είτε να επιστρέψουν οι Βρετανοί στο Δ.Σ. είτε να υπογραφεί η σύμβαση λύσης της συνεργασίας. Ουσιαστικά όμως επιδιώκουν ένα «συγχωροχάρτι» που θα τους απαλλάσσει από κάθε ευθύνη -ενδεχομένως και τους μισθούς των στελεχών έως 
 Την επαναδραστηριοποίηση ενός αεροσκάφους «Tζάμπο» που είχαν αποφασίσει να πουλήσουν οι Βρετανοί, σχεδιάζει η νέα διοίκηση της Ο.Α. δεδομένου ότι δεν υπάρχουν αρκετά αεροπλάνα για να γίνονται τα θερινά δρομολόγια. Το αεροσκάφος θα εκτελεί δρομολόγια στο διάστημα Ιουλίου-Σεπτεμβρίου μεταξύ Αθήνας-Γιοχάνεσμπουργκ. Είναι το ένα από τα τέσσερα «Tζάμπο» που ήθελαν να πουλήσουν οι Βρετανοί και το μοναδικό που δεν έχει συμπληρώσει τις ώρες πτήσεως πριν από την απαιτούμενη ολοκληρωτική ανακαίνιση.
