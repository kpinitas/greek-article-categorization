 ια διαμάχη που ξεκίνησε για τις ταυτότητες. Βεβαίως ο μακαριότατος είχε δώσει και στο παρελθόν δείγματα γραφής σε θέματα που ξέφευγαν από το ρόλο του και αφορούσαν ζητήματα μη θρησκευτικά. Μάλιστα, δεν ήταν λίγες οι φορές που ο αρχιεπίσκοπος Αθηνών, όποτε του δινόταν η ευκαιρία, εξέφραζε την άποψή του όχι 
 Η χθεσινή ομιλία του στη λαοσύναξη του Συντάγματος επιβεβαίωσε για ακόμη μία φορα αυτό που πολλοί του καταλογίζουν. Οτι ο λόγος του είναι πολιτικός. Μίλησε 
για την ΟΝΕ, την παγκοσμιοποίηση, τα εθνικά θέματα, ενώ προανήγγειλε και συλλογή υπογραφών. Ποια θα είναι η συνέχεια; Τι πρόκειται να επακολουθήσει; Πόσο θα προχωρήσει ο αρχιεπίσκοπος και ποιος είναι ο τελικός σκοπός του; Κρύβουν κάτι οι προθέσεις του; Ασφυκτιά στο πλαίσιο του πνευματικού ρόλου του; 
Μιλούν στην «Ε» πολιτικοί, πανεπιστημιακοί, συγγραφείς και καθηγητές του Eκκλησιαστικού Δικαίου.
 Νάσος Αλευράς, υφυπουργός ΠΕΧΩΔΕ  Tο προσωπικό  στοίχημα  του Xριστόδουλου
 «Το ερώτημα προφανώς θα μπορούσε να το απαντήσει ο μακαριότατος ως μόνος αρμόδιος. Θα μπορούσε να πει κάποιος ότι ο αρχιεπίσκοπος διαθέτει εξαιρετικά χαρίσματα και ισχυρή προσωπικότητα που του επιτρέπουν να ζητήσει με επιτυχία το νέο ρόλο της Εκκλησίας σε μια εποχή έντονων οικονομικών αλλαγών, αλλά και σημαντικών κοινωνικών προβλημάτων. Αυτό βεβαίως που καταγράφεται μέχρι στιγμής 
είναι ένας προβληματισμός και συγχυτικός δυϊσμός στην επαναθεμελίωση του ιδεολογικού πλαισίου της Εκκλησίας. Από τη μια μεριά, μια πολιτικίζουσα ιδεολογία εθνοθρησκευτικών αναφορών από το παρελθόν, που αναζητεί έναν κοσμικό 
και πολιτικό ρόλο για την Εκκλησία, χωρίς να ενδιαφέρεται καθόλου για τις θεσμικές συντεταγμένες του κράτους δικαίου, και από την άλλη, η διάθεση να συνδεθεί η Εκκλησία με σύγχρονα κοινωνικά προβλήματα και πνευματικές αναζητήσεις του ανθρώπου της εποχής, που θα μπορούσε να δώσει το στίγμα μιας σύγχρονης Eκκλησίας, οργανισμού ενεργής κοινωνικής και πολιτισμικής υποστήριξης. Ελπίζω και εύχομαι ότι ο μακαριότατος, με το χάρισμα της ευφυΐας κατανοεί ότι το προσωπικό και συλλογικό στοίχημά του δεν είναι να αναμετρηθεί με το παρελθόν για να αναστήσει τα σύμβολά του, αλλά με το μέλλον για να αναδείξει τη σωτηριολογική προσφορά της Εκκλησίας στο σύγχρονο άνθρωπο. Να αναδείξει μια Eκκλησία όχι φορέα μιας ακόμη υλικής εξουσίας, υλικής κατά τον Μαρξ, αλλά μιας πνευματικής δύναμης που θα προσφέρει πολιτισμό στον άνθρωπο του νέου αιώνα».
 Κώστας Χατζηδάκης, ευρωβουλευτής Ν.Δ. Eίναι χαρισματικός  κρίμα να  αναλώνεται...
 «Ως Ελλην πολίτης που πιστεύει στην Ορθοδοξία, στο φιλελευθερισμό και στον ευρωπαϊκό προσανατολισμό της χώρας (ελπίζω να θεωρούνται συμβατά), θα ήθελα να 
ξεκαθαρίσω τα εξής: Πρώτον, όλοι οι συμπολίτες μας, και πολύ περισσότερο ο αρχιεπίσκοπος, είναι ελεύθεροι να λένε ό,τι θέλουν αναλαμβάνοντας φυσικά τις συνέπειες των όσων υποστηρίζουν. Δεύτερον τους νόμους τους θεσπίζει η πολιτεία. Και οι νόμοι πρέπει να τηρούνται. Ο Χριστός είπε "Tα του Καίσαρος τω 
Καίσαρι και τα του Θεού τω Θεώ". Ο χειρισμός της κυβέρνησης στο συγκεκριμένο θέμα ήταν αναμφίβολα απαράδεκτος. Οπως απαράδεκτη ήταν και η άρνηση διαλόγου. Ωστόσο, δεν αντιλαμβάνομαι σε τι χρησιμεύει στο κράτος η αναγραφή του θρησκεύματος στις ταυτότητες, αφού δεν γίνονται διακρίσεις με βάση το θρήσκευμα. Ως χριστιανός ορθόδοξος δεν περιμένω την πλαστική ταυτότητά μου για 
ν' αποδείξω την πίστη μου. Τρίτον, ο κ. Χριστόδουλος είναι ίσως ο πιο χαρισματικός αρχιεπίσκοπος που είχαμε ποτέ. Είναι κρίμα να αναλώνεται σε ένα τέτοιου είδους θέμα. Τέταρτον, ας μην εμπλέκουμε την Ευρώπη σ' αυτές τις διαμάχες. Η Eυρωπαϊκή Ενωση είναι ιστορική αναγκαιότητα για τη χώρα. Και στηρίζεται σε τρεις λόφους, όπως έλεγε ο Κωνσταντίνος Τσάτσος: στην Ακρόπολη (αρχαία Ελλάδα), στο Γολγοθά (χριστιανισμός) και στο Καπιτώλιο (Ρωμαϊκό Δίκαιο). Οσο για την παγκοσμιοποίηση, είτε μας αρέσει είτε όχι, κανείς δεν μπορεί να τη σταματήσει, όπως δεν μπορεί να σταματήσει τον ήλιο να ανατέλλει και να δύει. Μπορούμε να μεγιστοποιήσουμε τις θετικές συνέπειές της και να ελαχιστοποιήσουμε τις αρνητικές. Αλλά δεν μπορούμε να αλλάξουμε την πορεία της 
 Mιχάλης Παπαγιαννάκης, ευρωβουλευτής ΣΥΝ  Θέλει να  επιβάλλει  και άλλες απόψεις
 «Δεν συμφέρουν τον αρχιεπίσκοπο κομματικές τοποθετήσεις, μια και σήμερα διαθέτει στηρίγματα και επιρροές σε όλα σχεδόν τα κόμματα, πράγμα πιο αποτελεσματικό για τις γενικότερες απόψεις που θέλει να επιβάλει στην ελληνική 
κοινωνία. Και αυτό είναι το πραγματικό πρόβλημα. Το ότι θέλει να επιβάλει μέσω 
του κράτους όχι μόνο τη θρησκευτική πίστη, ή μάλλον μια εκδοχή της, αλλά και μια σειρά από άλλες απόψεις, άσχετες με την όποια πίστη αλλά πολύ σχετικές με την εξουσία στον κόσμο τούτο, ενώ παράλληλα δεν ανέχεται με κανέναν τρόπο το κράτος να επιβάλει την όποια άποψή του. Αν έσπαγε η σχέση του εκκλησιαστικοποιημένου κράτους με την κρατικοποιημένη Eκκλησία, τότε αυτή η τελευταία θα έπρεπε να πείσει τους πολίτες να παραμείνουν ή να γίνουν και πιστοί. Φαίνεται όμως ότι κάτι τέτοιο δεν νομίζει ότι μπορεί να το κάνει σε ικανοποιητική έκταση. Προτιμά λοιπόν να διατηρήσει την τυπική "εξ ορισμού" (ποιος ρωτάει το μωρό που βαφτίζεται για τις προτιμήσεις του;) ένταξη όλων των 
πολιτών στην Eκκλησία, έστω και χωρίς καμιά συνέπεια στην καθημερινή πρακτική τους, φτάνει να αναγνωρίζουν και να συντηρούν την ιεραρχία».
 Νίκος Δήμου, συγγραφέας  H απληστία του,   μόνος σοβαρός  αντίπαλός του
 «Τελικός σκοπός του αρχιεπισκόπου είναι ο...εαυτός του. Ανθρωπος απόλυτα εγωκεντρικός (ίσως ο λιγότερο χριστιανός ιερωμένος που έχω γνωρίσει), στοχεύει 
στο να ασκήσει τη μεγαλύτερη δυνατή εξουσία, επιρροή και επίδραση με οποιονδήποτε τρόπο: άμεσο ή έμμεσο. Απολαμβάνει βαθύτατα την παρουσία του και την επιβολή του. Τον γεμίζει - και για να δώσει τη ναρκισσιστική αυτή ικανοποίηση στον εαυτό του, θα μετέλθει όλα τα μέσα. Το μόνο όριό του είναι της φιλοδοξίας του και ο μόνος σοβαρός αντίπαλός του η απληστία του. Γνωρίζει πολύ καλά ότι έχει μπροστά του ένα λαό ανασφαλή, φοβισμένο και ντροπιασμένο με 
άφθονη ιδεολογικο-πατριωτική προπαγάνδα, την οποία εκμεταλλεύεται ασύστολα. Το 
κράτος θερίζει αυτά που έσπειρε τα τελευταία 170 χρόνια: δημιούργησε ψευδεπίγραφους εθνικούς μύθους, που προσφέρονται εύκολα για καπηλεία. Αν ο νηφάλιος ορθός λόγος δεν πρυτανεύσει σύντομα, φοβάμαι πως ο αρχιεπίσκοπος θα μας δυναστεύσει για καιρό, παίζοντας με το μύθο και τον φόβο».
 Βασιλική Γεωργιάδου, επίκουρος καθηγήτρια Πολιτικής Επιστήμης στο Πάντειο Πανεπιστήμιο
 «Μέσα σε διάστημα μιας εβδομάδας η Εκκλησία της Ελλάδας με τα δύο ογκώδη συλλαλητήρια που διοργάνωσε επιβεβαίωσε την οργανωτική ετοιμότητά της. Ταυτοχρόνως απέδειξε την ικανότητά της να χρησιμοποιεί, χωρίς πνευματικό αναστοχασμό, τα μέσα του τηλεοπτικού μάρκετινγκ με στόχο την προώθηση της εικόνας του υπερφιλόδοξου ηγέτη της, του αρχιεπισκόπου κ. Χριστοδούλου. Παρατηρώντας τις σκηνοθετημένες εμφανίσεις και αναλύοντας το λόγο μιας μερίδας 
υπερδραστήριων ιεραρχών, αντιλαμβάνεται κανείς ότι η απόφαση της κυβέρνησης για μη αναγραφή του θρησκεύματος δεν είναι παρά μόνο η αφορμή της όλης κινητοποίησης. Ο κ. Χριστόδουλος και όσοι τον περιβάλλουν από την πρώτη στιγμή 
της εκλογής του στον αρχιεπισκοπικό θρόνο φάνηκε να ασφυκτιούν στο πλαίσιο του 
πνευματικού ρόλου που τους έχει ανατεθεί, ενώ δεν έκρυψαν τις προθέσεις τους να πολιτικοποίησουν την παρουσία τους. Οι πολιτικές παρεμβάσεις, από όπου και αν προέρχονται, πέφτουν στο κενό και ξεθυμαίνουν όταν στερούνται ουσίας και δεν εγγίζουν προβλήματα. Για την πολιτική ανάδειξή του ο κ. Χριστόδουλος έχει βρει το μέσο: τις μαζικές κινητοποιήσεις των πιστών, του λείπει όμως ο συλλογικός στόχος που να δικαιολογεί τη χρήση αυτού του μέσου. Βέβαια αυτές οι 
κινητοποιήσεις της διοικούσας Εκκλησίας δεν γίνονται για το τίποτε. Η απαρέσκεια για την πολιτική και τους πολιτικούς και ο φόβος ενώπιον της πολυπολιτισμικότητας και της παγκοσμιοποίησης, αυτή η αντισυστηματική διάθεση που σαφώς εκφράζεται μέσω της δημόσιας συμπεριφοράς του αρχιεπισκόπου, στοιχίζουν πίσω από αντιευρωπαϊκές και αντινεωτερικές παραδόσεις και προσφέρουν ένα περίγραμμα ταυτότητας σε ένα υπάρχον αντιδημοκρατικό και μέχρι στιγμής διάχυτο δυναμικό της κοινωνίας. Ας είμαστε αισιόδοξοι και ας ελπίσουμε 
ότι δεν θα βρεθεί κάποιος γνήσιος εκφραστής του».
 Σπύρος Κοντογιάννης, επίκουρος καθηγητής Θεολογικής Σχολής του Πανεπιστημίου Αθηνών
 «Ο αρχιεπίσκοπος κινείται με τέτοιο τρόπο ώστε να αποδώσει στο Θεό εκείνα τα οποία πρέπει να αποδώσει. Την ομολογία της πίστεώς του δηλαδή. Αυτήν την ομολογία της πίστεως έδωσε και προχθές ο αρχιεπίσκοπος και σε όλες τις άλλες εκδηλώσεις του. Αλλά και ο ελληνικός λαός, που είδατε προχθές, που είναι ο Ελληνας πολίτης και συγχρόνως ο ορθόδοξος χριστιανός. Δεν διχάζεται ο χριστιανός. Ο ορθόδοξος χριστιανός δεν είναι διαφορετικός ως πολίτης και διαφορετικός ως πιστός. Δεν διαχωρίζεται ο πολίτης από τον πιστό.
 Βλάσιος Φειδάς, καθηγητής της Θεολογικής Σχολής του Πανεπιστημίου Αθηνών
 «Οι εξελίξεις στις σχέσεις Εκκλησίας και κράτους ανεφλέγησαν χωρίς να υπάρχει αρκετή καύσιμη ύλη για να συντηρήσει αυτή την ανάφλεξη, που έγινε εκ τον μη όντως για ένα διαχειρήσιμο ζήτημα. Οι μέχρι τώρα σχέσεις της ηγεσίας της πολιτείας και της Εκκλησίας θα μπορούσαμε να πούμε ότι ήταν ειδυλλιακές. Επειδή όμως φαίνεται ότι δεν είχαν βάθος ήταν μόνο επιφανειακές, γιατί ένα μικρό θέμα οδήγησε σε μια μεγάλη ένταση. Πιστεύω ότι ήταν ατυχής η επιλογή του 
κ. πρωθυπορυγού να μη δεχτεί την Ιεραρχία, η οποία θα τον απήλλασσε από πολλά προβλήματα, χωρίς αυτό να σημαίνει ότι ήταν υποχρεωμένος να δεχτεί οποιαδήποτε 
πρόταση, αφού είχε κατασταλάξει στην άποψή του. Ο αρχιεπίσκοπος είναι χαρισματικό πρόσωπο. Μπορεί να αξιολογείται γι' αυτά που λέει ή αυτά που κάνει. Και όλοι αξιολογούμεθα γι' αυτά που λέμε ή γι' αυτά που κάνουμε. Δεν μπορούμε να αξιολογούμεθα όμως με δαιμονολογία, για την οποία κατηγορούν τον αρχιεπίσκοπο. Ο αρχιεπίσκοπος δεν μπορεί να μετακυλίσει τις αρμοδιότητές του σε πολιτικό λόγο ή πολιτικό ρόλο. Αν το κάνει αυτό θα βρεθεί μπλεγμένος με την 
Ιεραρχία, η οποία δεν θα το δεχτεί γιατί το Kανονικό Δίκαιο της Εκκλησίας αποκλείει τέτοιους ρόλους. Εμείς γελάμε όταν ακούμε ότι ο αρχιεπίσκοπος θέλει να αναλάβει πολιτικό ρόλο, οι γνωρίζοντες το θέμα μέχρι πού μπορεί να πάει ο αρχιεπίσκοπος. Τέτοιο πράγμα ο αρχιεπίσκοπος δεν μπορεί να διεκδίκησε, ι το ξέρει και ο ίδιος. Ξέρει τα όριά του και τα όριά του είναι στο χώρο της Εκκλησίας».
 - Ο Ιωάννης Κονιδάρης, καθηγητής Εκκλησιαστικού Δικαίου, δήλωσε στο ραδιοφωνικό σταθμό «Αθήνα 9, 84»: «Φοβάμαι ότι η Εκκλησία διολισθαίνει σ' ένα ρόλο διχαστικό. Μετά τα δύο συλλαλητήρια βρισκόμαστε στο ίδιο σημείο. Τα πράγματα έχουν φτάσει σε αδιέξοδο». Ο ίδιος υποστήριξε ότι για να βρεθεί διέξοδος πρέπει να υπάρξει συναινετική προσέγγιση: «Μια διαίρεση, ένας διχασμός, θα είναι το μεγαλύτερο λάθος που μπορεί να διαπραχθεί αυτή τη στιγμή. Νομίζω όμως ότι η Iεραρχία περιμένει κάποιες επίσημες διαβεβαιώσεις σε 
