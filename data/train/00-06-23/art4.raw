δοθούν στις 28, 29 και 30 Ιουνίου στη Χώρα Τεχνών (Αμοργού 20, Κυψέλη). Το θέαμα που θα παρουσιάσουν είναι αποτέλεσμα της πρώτης φάσης του ανανεωμένου εκπαιδευτικού προγράμματος της σχολής, υπό τη διεύθυνση της Παυλίνας Βερέμη, διάρκειας πέντε εβδομάδων, που βασίζεται σε σύγχρονο ρεπερτόριο.
 Στην πειραματική αυτή προσπάθεια, συνεργάζονται τρεις Ελληνίδες χορογράφοι που 
έχουν δείξει δείγματα της δουλειάς τους στην Ευρώπη και στις ΗΠΑ. Είναι οι: Αθηνά Βάχλα (Λονδίνο), Μάχη Δημητριάδου-Lindahl (Παρίσι), απόφοιτες και οι δύο 
της ΚΣΟΤ, και Βάλια Αλεξανδράτου (Νέα Υόρκη). Δικές τους χορογραφίες θα παρουσιασθούν («Επιστολέας Χ» της Α. Βάχλα, «Μικρές προσευχές» της Μ. Δημητριάδου-Lindahl, και στοιχεία από τις χορογραφίες «Εννέα» και «Συνεχής πίνακας» της Β. Αλεξανδράτου), τις οποίες δούλεψαν με τους σπουδαστές «στοχεύοντας σε ένα αποτέλεσμα σύγχρονης αντίληψης και αισθητικής», όπως είπαν 
χθες σε συνέντευξη Tύπου που δόθηκε στο ΥΠΠΟ, παρουσία του υπουργού Πολιτισμού 
 Με την παρουσία του ο κ. Πάγκαλος ήθελε να δείξει το προσωπικό ενδιαφέρον του για τον χορό, που το υπουργείο επιχορηγεί συνολικά με 300 εκατ. δρχ. Παραδέχθηκε, όμως, πως στον χώρο αυτό «υπάρχει καθυστέρηση» παρ' όλο που δεν μας λείπουν τα ταλέντα. Οταν ρωτήθηκε αν υπάρχει Εθνική Επιτροπή Χορού προκειμένου να αντιμετωπισθούν συνολικά τα προβλήματα του χώρου, ο κ. Πάγκαλος 
απάντησε: «Εγώ δεν κάνω επιτροπές. Κι όταν ακούω αυτές τις δύο λέξεις, τη λέξη 
«επιτροπή» και τη λέξη «εθνική», βγάζω πιστόλι. Διότι ο συνδυασμός αυτών των λέξεων «επιτροπή για εθνική πολιτική» μου δίνει την εντύπωση ότι πρόκειται για 
μια προσπάθεια να μην κάνουμε τίποτα. Δεν ξέρω τι είναι αυτή η επιτροπή. Μπορεί να υπάρχει, μπορεί να μην υπάρχει. Εγώ δουλεύω με ομάδες εργασίας συντόμου διαρκείας». 
 Στη συνέχεια, ο υπουργός ρωτήθηκε για τις επιχορηγήσεις που η αποπληρωμή τους εκκρεμεί. Επανέλαβε πως θα δοθούν «όταν υπάρξει ταμιακή ευχέρεια. Αυτή τη στιγμή δεν υπάρχει και το γνωρίζετε. Μόλις υπάρξει, θα δοθούν».
 Επίσης, ανακοίνωσε τη συμμετοχή της Ευρωπαϊκής Ορχήστρας Νέων στην Πολιτιστική 
Ολυμπιάδα. Εχει στα χέρια του δύο προτάσεις της ορχήστρας που θα τεθούν υπόψη της διοίκησης της Ολυμπιάδας, όταν αυτή λειτουργήσει. Οι προτάσεις αυτές αφορούν «ένα μεγάλο κοντσέρτο κλασικού τύπου στο Ηρώδειο και μια συναυλία ποπ στο Καλλιμάρμαρο, που θα συνδεθεί ενδεχομένως με οπτικά και ακουστικά εφέ. Διευθυντής της ορχήστρας θα είναι ο κ. Εσκενάζι».
