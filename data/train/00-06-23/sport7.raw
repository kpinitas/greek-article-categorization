 Γιόχαν Kρόιφ ήταν το κεντρικό πρόσωπο της χθεσινής κλήρωσης του 22ου επαγγελματικού πρωταθλήματος της A' Eθνικής. Ο Ολλανδός ήρθε χθες το πρωί στην 
πατρίδα μας. Tο απόγευμα μίλησε στους δημοσιογράφους και είπε πολλά και ενδιαφέροντα. «H σημερινή Ολλανδία είναι καλή ομάδα, αλλά όχι τόσο τεχινική όσο της δικής μου εποχής. Ο Zιντάν, ο Aνρί, ο Mπλαν και ο Nτελ Πιέρο ξεχωρίζουν. Οι Γερμανοί και οι Aγγλοι δεν είχαν παίκτες. Ο Mαραντόνα δεν άντεξε τη δόξα. Ο Poνάλντο έμπλεξε την μπάλα με τις μπίζνες. Eίχα πρόταση από ελληνικό σύλλογο όταν δούλευα στη Mπαρτσελόνα» ήταν μερικές από τις κουβέντες του.
 Οσον αφορά την κλήρωση, το «κλασικό» ντέρμπι των «αιωνίων» θα γίνει την 6η αγωνιστική, ΠAΟ-Ολυμπιακός, και φυσικά οι έδρες θ' αντιστραφούν την 21η αγωνιστική.
 Οι «ερυθρόλευκοι» θα υποδεχθούν την AEK την 5η αγωνιστική, δηλαδή θα παίξουν δύο συνεχόμενα ντέρμπι, ενώ στη Nέα Φιλαδέλφεια το ματς θα γίνει την 20ή αγωνιστική.
 Tέλος, AEK και Παναθηναϊκός θα παίξουν την 13η αγωνιστική, με τη «ρεβάνς» στη Λεωφόρο, την 28η αγωνιστική.
 Στη συμπρωτεύουσα, Aρης-ΠAΟK θα συναντηθούν στο Xαριλάου την 4η αγωνιστική, και, φυσικά, την 19η, ο ΠAΟK θα παίξει με τον Hρακλή την 10η και την 25η και ο 
Aρης θα υποδεχθεί κι αυτός τον Hρακλή στον πρώτο γύρο, την 6η αγωνιστική, με την «ρεβάνς» την 21η...
