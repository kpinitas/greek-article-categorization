Aύξηση του ορίου απολύσεων ζήτησαν με υπόμνημά τους οι βιομήχανοι Bορ. Eλλάδος. Tαυτόχρονα η κυβέρνηση με διευκρινιστικές δηλώσεις του υπουργού Tύπου 
σε απάντηση «ασαφών» δηλώσεών του υπουργού Eργασίας κ. T. Γιαννίτση εμφανίζεται αμήχανη να διατυπώσει κατηγορηματική θέση για ένα πρόβλημα που ανησυχεί ιδιαίτερα εργαζομένους και συνδικαλιστικές οργανώσεις. Συγκεκριμένα: 
 «Μη δημιουργείτε ζητήματα χωρίς κανένα λόγο και αφορμή. Εγώ δεν έχω λάβει αίτημα για αύξηση του 2% στις ομαδικές απολύσεις», μας είπε χθες το μεσημέρι ο 
υπουργός Εργασίας Τάσος Γιαννίτσης και, πριν αλέκτορα φωνήσαι, λίγη ώρα αργότερα, ο πρόεδρος του Συνδέσμου Βιομηχανιών Βορείου Ελλάδος (ΣΒΒΕ) Βασίλης Τακάς του παρέδωσε υπόμνημα, στο οποίο τίθεται αυτό ακριβώς το αίτημα.
 Πάντως ο κ. Γιαννίτσης, όταν επιμείναμε ποια θα είναι η απάντησή του, εφόσον διατυπωθεί το αίτημα, μας είπε: «Αφήστε να διατυπωθεί. Γιατί δημιουργείτε σύγχυση; Δεν υπάρχει πρόθεση δημιουργίας αβεβαιότητας στην αγορά εργασίας. Δεν 
υπάρχει πρόθεση δημιουργίας καταστάσεων, ιδιαίτερα με τρόπο που να αιφνιδιάζει. Δεν υπάρχει καμιά τέτοια πρόθεση από μέρους μου».
 Την αντίθεση του συνδικαλιστικού κινήματος στην αύξηση του ορίου στις ομαδικές 
απολύσεις εξέφρασε ο πρόεδρος του Εργατοϋπαλληλικού Κέντρου Θεσσαλονίκης Παναγιώτης Αβραμόπουλος, ο οποίος αντιτάσσεται στην ελαστικοποίηση των σχέσεων 
 Στο υπόμνημά της η διοίκηση του ΣΒΒΕ αναφέρει την ανάγκη «εξομάλυνσης και ορθολογικοποίησης της ελληνικής νομοθεσίας με την υιοθέτηση των όσων ορίζει η κοινοτική οδηγία 98/59/ΕΚ για την αύξηση των ορίων των απολύσεων». Συγκεκριμένα μιλάει για 10 απολύσεις το μήνα σε επιχειρήσεις με 20-100 εργαζόμενους, 10% σε επιχειρήσεις με 100-300 και 30 σε επιχειρήσεις με πάνω από 300 εργαζόμενους.
 Σε ερώτηση για το πότε θα αρχίσει η υλοποίηση της προεκλογικής δέσμευσης για δημιουργία 300.000 νέων θέσεων εργασίας, παρατήρησε πως «οι θέσεις εργασίας δεν είναι μια τούρτα που την παραγγέλνουμε στο ζαχαροπλαστείο και μας έρχεται έτοιμη με παράδοση κατ' οίκον». Πρόσθεσε ότι είναι μαθηματικά βέβαιο πως ο αριθμός αυτός θα καλυφτεί μόνο από τις δράσεις του υπουργείου Εργασίας μέχρι το 2004.
 Iσχύει το όριο του 2%, ως επιτρεπόμενο ποσοστό απολύσεων σε επιχειρήσεις που απασχολούν περισσότερους από 51 εργαζόμενους, ενώ ανοικτό παραμένει το θέμα των ομαδικών απολύσεων για όσες επιχειρήσεις απασχολούν έως και 49 ή 50 εργαζόμενους και οι οποίες δεν είναι ενταγμένες στη γενική ρύθμιση περί ορίου στις απολύσεις. Aυτό προκύπτει από χθεσινές δηλώσεις του υπουργού Tύπου κ. Δημ. Pέππα ως προς το θέμα που δημιουργήθηκε από «ασαφείς» θέσεις του υπουργού 
 Mε βάση τις δηλώσεις του κ. Pέππα, η ανισότητα που παρατηρείται μεταξύ των επιχειρήσεων που απασχολούν 49 ή 52 εργαζόμενους, ως «οριακές περιπτώσεις», πρέπει να αντιμετωπιστεί με διάλογο με τους κοινωνικούς φορείς. Πάντως, ο υπουργός Tύπου υπαινίχθηκε ότι θα υπάρξει «διορθωτική» κίνηση για εξομάλυνση στο διαφορετικό καθεστώς που διέπει επιχειρήσεις με περίπου ίδιο αριθμό εργαζομένων, τονίζοντας ότι η κυβέρνηση παραμένει σταθερή στην αρχή της προστασίας των εργαζομένων και των δικαιωμάτων τους. Ο κ. Pέππας διευκρίνισε ακόμη ότι δεν μπορούν οι επιχειρήσεις να μεταπίπτουν από τη μία κατηγορία στην 
άλλη, αποκλείοντας ότι με τεχνάσματα μπορεί να υπαχθούν στο καθεστώς που επιτρέπει απολύσεις άνω του 2%. Δηλαδή, αν απασχολούν 52 εργαζόμενους, υπάγονται στο 2% και απολύοντας δύο άτομα περνούν αμέσως στο καθεστώς που επιτρέπει ανεξέλεγκτο αριθμό απολύσεων.
  Για το πρόβλημα και τη σύγχυση που δημιούργησαν οι δηλώσεις του υπουργού Eργασίας - Kοινωνικών Aσφαλίσεων, κατέθεσε ερώτηση ο βουλευτής του ΣYN Παν. Λαφαζάνης, που καλεί τον κ. Γιαννίτση να απαντήσει αν θα προχωρήσει στην απελευθέρωση των ομαδικών απολύσεων στη χώρα μας και αν θεωρεί ότι με την απελευθέρωση των ομαδικών απολύσεων θα επέλθει αύξηση της απασχόλησης.
