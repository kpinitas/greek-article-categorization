ΟΜπόρισλαβ Στάνκοβιτς απαίτησε χθες απ' όλες τις εθνικές ομοσπονδίες να ακολουθήσουν το παράδειγμα της FIBA, ώστε να λήξει μέχρι τις 30 του μήνα ο εμφύλιος σπαραγμός του ευρωπαϊκού μπάσκετ: «Οπως εμείς πάψαμε ν' αναγνωρίζουμε την ULEB και την αποβάλαμε από τους κόλπους μας, έτσι κι εσείς πρέπει να λάβετε άμεσα μέτρα σε βάρος των εθνικών Λιγκών, ώστε να εξασφαλιστεί ότι οι ομοσπονδίες σας δεν συνδέονται καθ' οιονδήποτε τρόπο με την ULEB». Eν προκειμένω, ο γενικός γραμματέας της παγκόσμιας ομοσπονδίας ζητάει από την ΕΟΚ να άρει την αναγνώριση του ΕΣΑΚΕ, που σύμφωνα με τον νόμο 1958/91 λειτουργεί κάτω από τη σκέπη της ελληνικής ομοσπονδίας μπάσκετ, και να τινάξει στον αέρα, άμα το απαιτήσουν οι συνθήκες, το πρωτάθλημα της Α1 εφόσον συνεχίσουν κάποιες ομάδες μας (Ολυμπιακός, ΑΕΚ, ΠΑΟΚ, Περιστέρι) να συνεργούν με την ULEB για την ανατροπή του αθλητικού μοντέλου! Ο Στάνκοβιτς έστειλε και δεύτερη επιστολή στις ομοσπονδίες και τις καλεί να ενημερώσουν αυτόματα τις αντίστοιχες κρατικές αρχές για τους κινδύνους που αντιμετωπίζει ολόκληρος ο αθλητισμός από το διασπαστικό κίνημα της ULEB: «Πρέπει όλες οι κυβερνήσεις και όλα τα αθλήματα, να προειδοποιηθούν για τη σκοπιμότητα που υπάρχει να χρησιμοποιηθεί το μπάσκετ σαν ο πρώτος λίθος που θα γκρεμίσει και τα άλλα αθλήματα, μαζί και το ολυμπιακό κίνημα».
Η επιστολή αυτή διαβιβάστηκε αμέσως στον υφυπουργό Αθλητισμού, κ. Φλωρίδη, μαζί με την πληροφορία ότι η FIBA, που έχει αναλάβει εξ ολοκλήρου τη διεξαγωγή του ολυμπιακού τουρνουά της Αθήνας, μελετάει σοβαρά το ενδεχόμενο ν' απειλήσει με μποϊκοτάζ τους Ολυμπιακούς Αγώνες του 2004, επειδή συνεχίζουν κάποιες ελληνικές ομάδες να συμμετέχουν στο «πραξικόπημα» της ULEB.
Την ίδια ώρα που ο Στάνκοβιτς κτυπούσε τη γροθιά του στο μαχαίρι, η FIBA συσκεπτόταν στο Μόναχο με τις ομάδες που έχουν ήδη δηλώσει συμμετοχή στην Σουπρολίγκα. Ανάμεσα στους «πιστούς» της FIBA καθόταν, σε ρόλο παρατηρητή, και ο εκπρόσωπος του ΠΑΟΚ, Σάκης Λάιος, που μάλιστα είχε μακρά συζήτηση με την οργανωτική επιτροπή της Σουπρολίγκα. Ο ΠΑΟΚ, πάντως, συνεχίζει να παίζει σε διπλό ταμπλό. Ο Λάιος διαπραγματευόταν στο Μόναχο, ο Θ. Ακριβόπουλος δήλωνε στον Τύπο ότι ο σύλλογός του προτιμάει το μοντέλο της ULEB, ενώ ο Γ. Μπατατούδης μοίραζε σε όλους τους συνεργάτες του την εντολή να εξασφαλίσουν τα μεγαλύτερα δυνατά κέρδη από αυτόν τον «πόλεμο»! Και την Κυριακή θα μιλήσει ο ίδιος με τον Στάνκοβιτς, στην Αθήνα.
IHλθε χθές βράδυ ο Nτίνο Pάτζα για να ενταχθεί 
