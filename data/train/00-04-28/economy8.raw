Ανατέθηκαν χθες οι πρώτες 6 μελέτες, συνολικού προϋπολογισμού 2, 9 δισ. δραχμών, που αφορούν ισάριθμα οδικά έργα, τα οποία σχετίζονται με τους Ολυμπιακούς Αγώνες. Η απόφαση προβλέπεται να επικυρωθεί την ερχόμενη εβδομάδα από τον υπουργό ΠΕΧΩΔΕ Κώστα Λαλιώτη.* Ο
 ι μελέτες αναμένεται να παραδοθούν σε 6 ώς 8 μήνες, με στόχο τη δημοπράτηση των έργων, με προϋπολογισμό της τάξης των 75 δισ. δραχμών, μέσα στο πρώτο εξάμηνο του 2001.
 Τον Ολυμπιακό δακτύλιο και ειδικά το τμήμα που ορίζεται από τους άξονες Συγγρού, Καλλιρρόης, Β. Σοφίας και Κηφισίας ώς τα Σίδερα Χαλανδρίου. Η μελέτη, 
προϋπολογισμού 650 εκ. δραχμών, ανατέθηκε στα γραφεία Λουκάκου-Μπαϊρακτάρη.
 Το οδικό δίκτυο γύρω από το Ολυμπιακό Στάδιο, δηλαδή τις οδούς Κύμης, Σπ. Λούη, Μ. Αντύπα κ.λπ. Ο προϋπολογισμός της μελέτης ανέρχεται στα 650 εκ. δραχμές και ανατέθηκε στο γραφείο «Ελληνικών Μελετών».
 Τμήμα της λεωφόρου Ποσειδώνος, καθώς και τις προσβάσεις προς τον Αγιο Κοσμά, η οποία παρουσιάζει και περιβαλλοντικά προβλήματα. Η μελέτη έχει ύψος 400 εκ. δραχμές και ανατέθηκε στο γραφείο Μιχαλόπουλου.
 Την επέκταση της λεωφόρου Κύμης έως το Ολυμπιακό χωριό, που θεωρείται έργο ιδιαίτερα δύσκολο. Η μελέτη, ύψους 500 εκ. δραχμών, ανατέθηκε στο γραφείο «Πρίσμα».
 Τη μαραθώνια διαδρομή, μήκους 33 χιλιομέτρων, από τον Τύμβο έως το Παναθηναϊκό Στάδιο, η οποία παρουσιάζει ιδιαίτερο ενδιαφέρον, αφού θα «κλέψει» 
για ώρες τις τηλεοπτικές κάμερες ανά την υφήλιο και αποτελεί το «βαρύ πυροβολικό» της ελληνικής διοργάνωσης. Η μελέτη, ύψους 400 εκ. δραχμών, ανατέθηκε στο γραφείο Δραγουμάνοβιτς-ΕΜΑ.
 Τη βελτίωση της οδικής σύνδεσης του γηπέδου της ΑΕΚ. Παρ' όλο που το συγκεκριμένο γήπεδο δεν θα χρησιμοποιηθεί στους αγώνες, το έργο κρίνεται αναγκαίο, κυρίως λόγω της λεωφόρου Βυζαντίου. Η μελέτη, ύψους 400 εκ. δραχμών, 
 Οι δύο μελέτες με προϋπολογισμό άνω των 500 εκ. δραχμών θα περάσουν και από το 
 Παράλληλα προωθήθηκαν για επεξεργασία στο Συμβούλιο της Επικρατείας τα δύο σχέδια προεδρικών διαταγμάτων για τη δημιουργία των ισάριθμων ειδικών υπηρεσιών του υπουργείου ΠΕΧΩΔΕ που θα αναλάβουν τα ολυμπιακά έργα. Μέχρι να ολοκληρωθούν οι διαδικασίες, οι σύμβουλοι του υπουργείου Μ. Κωνσταντάκος και Δ. Μπάστος ενημερώθηκαν από τους μέχρι σήμερα υπευθύνους της εταιρείας «Αθήνα 2004».
