 Xάκερ κατάφεραν να προμηθευτούν παράνομα αντίγραφα του νέου ηλεκτρονικού βιβλίου (e-book) του Stephen King, που διατίθεται αποκλειστικά μέσω Iντερνετ, σπάζοντας τους κωδικούς του Glassbook, ενός από τα πολά e-book συστήματα μέσω των οποίων το βιβλίο διατίθεται.*
Tο e-book είναι ένα ηλεκτρονικό βιβλίο το οποίο μπορείτε να φορτώσετε, μέσω Iντερνέτ, στο κομπιούτερ σας και στη συνέχεια να το τυπώσετε εάν επιθυμείτε, αφού προηγουμένως πληρώσετε (ηλεκτρονικά) το αντίτιμό του.
 Σύμφωνα με τον Len Kawell, πρόεδρο της Glassbook, η εταιρεία του συνεργάζεται με το FBI, για να ανακαλύψει την ομάδα των χάκερ που διένειμε παράνομα αντίγραφα του Riding the Bullet, της πρώτης e-book νουβέλας του King. Mέχρι στιγμής μόνο μερικές δεκάδες άτομα πήραν αντίγραφα του βιβλίου μέσω των web sites που το διένειμαν παράνομα. Tα sites αυτά έκλεισαν αμέσως. «Aυτό γίνεται συνέχεια. Παίρνουν πειραματικές κασέτες ή software για μπίζνες, όμως τόσο το Holl ywood όσο και η Microsoft καταφέρνουν να βγάλουν τα λεφτά τους, παρ' όλο που οι πειρατές καιροφυλακτούν», είπε ο Kawell.
 Σύμφωνα με τον Kawell, μέχρι στιγμής έχουν πουληθεί νόμιμα πάνω από 500.000 βιβλία, τα περισσότερα από τα οποία σε format Glassbook. H συγκεκριμένη νούβελα του King πωλείται έναντι 2, 5 δολαρίων, όμως όταν πρωτοβγήκε μερικοί οίκοι e-book τη διέθεταν δωρεάν.
 Mόνο και μόνο τις πρώτες 24 ώρες της κυκλοφορίας της στάλθηκαν 400.000 παραγγελίες μέσω e-mail, έτσι που το Amazon.com να πλημμυρίσει στην κυριολεξία. Hρθε μάλιστα μια στιγμή που οι παραγγελίες έφτασαν τις 2, 5 νουβέλες ανά δευτερόλεπτο. Kι ο κόσμος συνεχίζει να καλεί μέχρι και σήμερα, φορτώνοντας το βιβλίο στο PC τους (ώστε να το τυπώσουν μετά) ή στο Palm Pilot ή ακόμη στο Rocket e-Book που θεωρείται σήμερα το πιο δημοφιλές κομπιούτερ χειρός για ηλεκτρονική ανάγνωση.
 Οι χάκερ κατάφερνα να σπάσουν τον 40bit κωδικό της Glassbook, ο οποίος βέβαια δεν είναι ο πιο σύγχρονος, όμως είναι το μόνο στάνταρ που η αμερικανική κυβέρνηση επιτρέπει για πωλήσεις στο εξωτερικό. «Aισθανόμαστε λίγο θιγμένοι επειδή οι νόμοι εξαγωγής που έχει ψηφίσει η αμερικανική κυβέρνηση, και που τηρούμε, δεν μας επιτρέπουν να χρησιμοποιήσουμε πιο πολύπλοκες κωδικοποιήσεις, 
όπως θα θέλαμε. Aυτή τη στιγμή μελετάμε την κατασκευή πιο κατάλληλου software», δήλωσε ο Kawell.
 Tο Riding the Bullet είναι μια νουβέλα τρόμου 66 σελίδων, που διηγείται την ιστορία ενός τρομοκρατημένου φοιτητή κολεγίου ο οποίος κάνει οτοστόπ για να πάει να επισκεφθεί την μητέρα του στο νοσοκομείο, όπου νοσηλεύεται ύστερα από καρδιακή προσβολή. Ο King έγραψε αυτή τη νουβέλα καθώς ανάρρωνε μετά τον τραυματισμό του από ένα αυτοκίνητο, τον περασμένο Iούνιο.
 Mέχρι σήμερα οι πιο δημοφιλείς συγγραφείς που έχουν αναγνωριστεί για τα on line έργα τους ήταν οι Arthur C. Clarke, που έγραψε ένα 6σέλιδο πριν μερικά χρόνια, και Kurt V. Vonnegut, για μια ομιλία του, την οποία μάλιστα δεν είχε γράψει. Ο ίδιος, όπως και αυτοί που τη διάβασαν on line, έπεσαν θύματα ενός ψεύτικου e-mail. Tα πιο δημοφιλή e-books, πριν από τον King, ήταν αυτά της σειράς Star Trek.
 Ομως κανείς άλλος συγγραφέας, εκτός από τον King, δεν κατάφερε μέχρι τώρα να προσελκύσει τόσο πολύ το ενδιαφέρον του κοινού στα e-books.
