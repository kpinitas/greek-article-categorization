Την επιτάχυση της απελευθέρωσης των τηλεπικοινωνιακών αγορών ζήτησε χθες η Ευρωπαϊκή Επιτροπή από τις κυβερνήσεις των χωρών-μελών της Ενωσης, προκειμένου 
να εξασφαλιστεί η ταχύτερη, φθηνότερη και καλύτερη πρόσβαση όλου του κόσμου στο Ιντερνετ, απειλώντας μάλιστα με λήψη μέτρων όσους καθυστερούν.
Την επιτάχυση της απελευθέρωσης των τηλεπικοινωνιακών αγορών ζήτησε χθες η Ευρωπαϊκή Επιτροπή από τις κυβερνήσεις των χωρών-μελών της Ενωσης, προκειμένου 
να εξασφαλιστεί η ταχύτερη, φθηνότερη και καλύτερη πρόσβαση όλου του κόσμου στο Ιντερνετ, απειλώντας μάλιστα με λήψη μέτρων όσους καθυστερούν.* «Στους επόμενους μήνες η εικόνα των τηλεπικοινωνιών θα είναι πολύ διαφορετική», δήλωσε ο Εκι Λικάνεν, Επίτροπος των Επιχειρήσεων και της Κοινωνίας των Πληροφοριών, που ζήτησε από τις εθνικές κυβερνήσεις να προβούν ταχύτερα στις απαραίτητες μεταρρυθμίσεις του νομικού τους πλαισίου για την απελευθέρωση των τηλεπικοινωνιακών δικτύων.
 Κάποιες χώρες της Ευρωπαϊκής Ενωσης που διατηρούσαν για πολλά χρόνια κρατικά μονοπώλια στον τομέα των τηλεπικοινωνιών αντιστέκονται στην προσαρμογή της εσωτερικής τους νομοθεσίας προς αυτήν την κατεύθυνση, με αποτέλεσμα οι επικοινωνίες στη γηραιά ήπειρο να είναι ακριβές, στερώντας από τους Eυρωπαίους 
καλύτερη και ευρύτερη πρόσβαση στα καλωδιακά δίκτυα, τις τηλεφωνικές γραμμές και το Ιντερνετ σε σχέση με άλλες χώρες του κόσμου. Ο επίτροπος Ανταγωνισμού Μάριο Μόντι προειδοποίησε μάλιστα στην κοινή του συνέντευξη με τον Εκι Λιμάνεν 
τις χώρες που συνεχίζουν να αποφεύγουν την απελευθέρωση των εγχωρίων τους αγορών ότι διακινδυνεύουν τη λήψη μέτρων εναντίον τους προσθέτοντας ακόμη ότι η πλήρης απελευθέρωση των ευρωπαϊκών αγορών αποτελεί τη μόνη λύση, προκειμένου 
η Ευρωπαϊκή Ενωση να προσεγγίσει τις ΗΠΑ ηλεκτρονικά και να μειώσει το ψηφιακό 
 Είναι ένας τρόπος για να αυξήθεί ο ανταγωνισμός στα τοπικά δίκτυα πρόσβασης, σημείωσε ο Λικάνεν, ενώ ο Μόντι επισήμανε ότι η απελευθέρωση θα προλειάνει το έδαφος για μια ραγδαία μεταβολή στo επιχειρείν στο Διαδίκτυο και το ηλεκτρονικό εμπόριο.
 Η χθεσινή κίνηση της Ευρωπαϊκής Επιτροπής είναι στο πλαίσιο των αποφάσεων της διακυβερνητικής διάσκεψης της Λισαβόνας, στις 23-24 του περασμένου μήνα, όπου οι 15 Eυρωπαίοι ηγέτες συμφώνησαν σε ένα φιλόδοξο σχέδιο για τη μεταρρύθμιση των οικονομιών τους κάνοντας τις αγορές εργασίας περισσότερο ελαστικές και απελευθερώνοντας τομείς-κλειδιά της οικονομίας τους. Κλειδί στις μεταρρυθμίσεις αυτές θεωρούνται οι ανταγωνιστικότερες αγορές και η εκμετάλλευση του Ιντερνετ. Η Κομισιόν ανακοίνωσε ακόμη ότι μελετά την εφαρμογή 
μιας ενιαίας νομοθεσίας για τις ευρωπαϊκές τηλεπικοινωνίες από το επόμενο έτος, την απλοποίηση της χορήγησης αδειών σε όσους προσφέρουν νέες υπηρεσίες και τη χορήγηση κάποιων περιθωρίων στην εκτέλεση των μεγαλεπήβολων σχεδίων στις εθνικές κυβερνήσεις.
