Τα «πάθη» για τη δραχμή και τα ομόλογα ήρθαν μία ημέρα νωρίτερα, σε σύγκριση τουλάχιστον με τα «Θεία», που αρχίζουν από σήμερα το απόγευμα. * Ετσι εν τω μέσω της Μεγάλης Εβδομάδας, όπου παραδοσιακά οι ρυθμοί στις αγορές αυτές ήταν υποτονικοί, οι δηλώσεις του Γερμανού τραπεζίτη Xανς Pέκερς, o oποίος ούτε λίγο ούτε πολύ αμφισβητεί την ικανότητα της χώρας μας να ενταχθεί στη ζώνη του ευρώ, ήρθαν να ταράξουν την ηρεμία των ημερών αυτών. 
 Η στάση αυτής της Ομοσπονδιακής Τράπεζας της Γερμανίας, παρόλο που ο Pέκερς διευκρίνισε ότι εκφράζει προσωπικές απόψεις, δεν φαίνεται να αποτελεί διακριτική μεταχείριση εις βάρος της χώρας μας. 
 Αλλωστε, ανάλογες ανησυχίες και αντιρρήσεις είχαν εκφραστεί από τη Φρανκφούρτη 
μία εβδομάδα πριν οριστικοποιηθεί η ένταξη της Ιταλίας στη Νομισματική Ενωση. Βέβαια, αυτό δεν μειώνει τη σπουδαιότητά τους, γεγονός που «αποτυπώθηκε» και στη συμπεριφορά που έδειξαν οι αγορές μετά τη γνωστοποίηση των συγκεκριμένων δηλώσεων. 
 Ετσι, στην αγορά ομολόγων παρατηρήθηκαν αρχικά μαζικές ρευστοποιήσεις, οι οποίες είχαν αποτέλεσμα να συμπιεστούν οι τιμές των τίτλων, ενώ στην αγορά συναλλάγματος η Τράπεζα της Ελλάδος παρενέβη για να αμβλύνει τις πιέσεις στη δραχμή, ρευστοποιώντας περίπου 450 εκ. ευρώ.
 Η απόδοση του ελληνικού 10ετούς ομολόγου εκτινάχθηκε στο 6, 21% από 6, 12% που ήταν χθες. Είναι χαρακτηριστικό ότι στο (ΗΔΑΤ) Ηλεκτρονικό Σύστημα Συναλλαγών, 
ο όγκος των συναλλαγών έφθασε τα 157 δισ. δρχ., από τα οποία μόνο τα 35 δισ. δρχ. αφορούσαν εντολές αγοράς τίτλων. 
 Ομως, η υποχώρηση των τιμών είχε αποτέλεσμα να εμφανιστεί αργότερα αγοραστικό ενδιαφέρον, με αποτέλεσμα να ανακάμψει η τιμή του 10ετούς ομολόγου, και η απόδοσή του να περιοριστεί στο 6, 15%. Η απόδοση του γερμανικού ομολόγου διαμορφώθηκε στο 5, 31%, επηρεασμένη και αυτή από την αρνητική πορεία του ευρώ. 
 Στη διατραπεζική αγορά τα επιτόκια παρέμειναν σχεδόν αμετάβλητα, παρ' όλο που η Τράπεζα της Ελλάδος απορρόφησε ρευστότητα 200 δισ. δρχ. Βέβαια ο περιορισμός 
αυτός της ρευστότητας σε συνδυασμό με τις εκροές συναλλάγματος αναμένεται να γίνει αισθητός σήμερα.
 Ετσι, χθες, το επιτόκιο μίας ημέρας της Εθνικής διατηρήθηκε στο 8, 30%, των δύο 
 Στην αγορά συναλλάγματος, η δραχμή υποχώρησε περαιτέρω έναντι του ευρώ, σημειώνοντας σημαντικότερη υποχώρηση έναντι του δολαρίου. Βέβαια η σημαντική υποχώρηση της δραχμής έναντι του δολαρίου οφείλεται κατά κύριο λόγο στην πορεία του αμερικανικού νομίσματος στις διεθνείς αγορές.
 Η Τράπεζα της Ελλάδος παρενέβη στο Fixing διοχετεύοντας περίπου 450 εκ. ευρώ. Ετσι στο Fixing η ισοτιμία του ευρώ διαμορφώθηκε στις 336, 900 δρχ. έναντι 335, 690 δρχ., ενώ η ισοτιμία του δολαρίου διαμορφώθηκε στις 365, 500 δρχ. έναντι 358, 120 δρχ. χθες, και θα πωλείται σήμερα από τις τράπεζες προς 369, 5 δρχ. 
