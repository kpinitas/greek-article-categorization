 έτρα για να μη μετατραπεί σε Γολγοθά για τους εκδρομείς η έξοδος για το Πάσχα, 
αλλά κυρίως για να ταξιδέψουν ασφαλείς θα εφαρμόσει η Tροχαία Aττικής. 
 Από σήμερα (4 μ.μ. - 7 μ.μ.) θα παραχωρηθεί μία επιπλέον λωρίδα κυκλοφορίας από το 10ο χιλιόμετρο της εθνικής οδού Αθηνών-Κορίνθου έως τα διόδια της Ελευσίνας. Το ίδιο θα ισχύσει και αύριο (7π.μ. - 2 μ.μ.), αλλά και το Μ. Σάββατο τις ίδιες ώρες. Παράλληλα θα γίνουν παρεμβάσεις της Tροχαίας σε «επικίνδυνα» σημεία, στο Δαφνί, τα διϋλιστήρια, τον Ασπρόπυργο και τη Μαγούλα, 
 Τα ίδια μέτρα θα ισχύσουν και στη νέα εθνική οδό Αθηνών-Λαμίας, τις ίδιες ώρες 
και μέρες, ενώ θα γίνουν παρεμβάσεις στους βασικούς κόμβους, Απομάχων, Ν. Κηφισιάς, γέφυρας Βαρυμπόπης και Κρυονερίου. 
 Ανάλογα με τον κυκλοφοριακό φόρτο θα μονοδρομηθεί ο ανισόπεδος κόμβος στο Σταυρό Αγίας Παρασκευής, ενώ θα παραχωρηθεί επιπλέον λωρίδα κυκλοφορίας στη λεωφόρο Βάρης-Κορωπίου, από την οδό Καλύμνου μέχρι τον ιερό ναό Βάρης και στη λεωφόρο Δημοκρατίας στο Πέραμα, από την οδό Κ. Βάρναλη μέχρι το πορθμείο.
 Η Tροχαία επισημαίνει ότι ποτό και οδήγηση δεν πάνε μαζί και προειδοποιεί: όχι 
στους αντικανονικούς ελιγμούς, όχι στην είσοδο στο αντίθετο ρεύμα, όχι νεύρα. Aντιθέτως, συστήνει ψυχραμία, λέει «ναι» στις ζώνες ασφαλείας, «ναι» στο κράνος, υπενθυμίζει, τα παιδιά στα πίσω καθίσματα.
 Οι δυνάμεις της Tροχαίας είναι σε συναγερμό, το ελικόπτερο της Αστυνομίας θα εποπτεύει από αέρος, ενώ στα επικίνδυνα σημεία, τόσο των δύο εθνικών οδών όσο των βασικών οδικών κόμβων, θα βρίσκονται συμβατικά οχήματα της «Ομάδας Σ», περιπολικά και άνδρες της Τροχαίας, αλλά και κινητές μονάδες για επείγοντα περιστατικά και ασθενοφόρα του ΕΚΑΒ. Παράλληλα θα υπάρξει συνεργασία με συναρμόδιες υπηρεσίες και φορείς για την αντιμετώπιση εκτάκτων περιστατικών, όπως αποκατάσταση φθορών-βλαβών κ.ά. 
 υξημένη κατά 20% συγκριτικά με πέρυσι αναμένεται να είναι η επιβατική κίνηση στο λιμάνι του Πειραιά από το οποίο μέχρι και χθες είχαν διακινηθεί με τα ακτοπλοϊκά περίπου 60.000 επιβάτες. 
 Aντίθετα, ελαφρώς μειωμένη είναι η κίνηση από το λιμάνι της Pαφήνας, αφού μέχρι και χθες είχαν φύγει 15.000 ενώ πέρυσι στο ίδιο διάστημα οι επιβάτες ξεπέρασαν τις 17.000.
 Σύμφωνα με τις εκτιμήσεις του κεντρικού λιμενάρχη Πειραιά αρχιπλοιάρχου Nίκου Οικονομάκη η κίνηση αναμένεται να κορυφωθεί μέχρι και το βράδυ της Mεγάλης Παρασκευής, ημέρα κατά την οποία έχουν προγραμματιστεί 16 δρομολόγια πλοίων, ενώ αν η κίνηση είναι μεγαλύτερη της αναμενόμενης, θα γίνουν και έκτακτα δρομολόγια.
 Aπό τη Mεγάλη Δευτέρα μέχρι και το βράδυ του Mεγάλου Σαββάτου θα εκτελεστούν 135 δρομολόγια πλοίων και θα μεταφερθούν στα νησιά του Aιγαίου στην Kρήτη και τα Δωδεκάνησα, περίπου 100.000 επιβάτες.
 Οι ταξιδιώτες που έχουν προορισμό τα νησιά των Kυκλάδων πρέπει να εισέρχονται στο λιμάνι από την Aκτή Tζελέπη, την Kρήτη από τον Aγιο Διονύση, τα Δωδεκάνησα 
από τον Aγιο Σπυρίδωνα, τη Σάμο, την Iκαρία και τις Δ. Kυκλάδες από τα Λεμονάδικα και τα νησιά του βορειοανατολικού Aιγαίου, από την Hετίωνα πύλη.
 Για την καλύτερη εξυπηρέτησή τους, το YEN προειδοποιεί τους ταξιδιώτες να συμμορφώνονται με τις υποδείξεις των λιμενικών, να είναι στο λιμάνι τουλάχιστον μία ώρα πριν από τον απόπλου των πλοίων, να διαθέτουν εισιτήρια, και οι οδηγοί των αυτοκινήτων που δεν πρόκειται να ταξιδέψουν να μην εισέρχονται στις προβλήτες, αφού η στάθμευση και η παραμονή εκεί απαγορεύεται αυστηρά.
 Ενισχυμένα σε ποσοστά 20-40% είναι τα δρομολόγια των αμαξοστοιχιών και των τρένων Ιντερσίτι του ΟΣΕ, προκειμένου να αντιμετωπιστούν οι αυξημένες ανάγκες μετακίνησης. Στο σιδηροδρομικό άξονα Αθηνών-Θεσσαλονίκης τα δρομολόγια των Ιντερσίτι ενισχύονται κατά 20% και οι υπόλοιπες αμαξοστοιχίες αναλόγως των αναγκών.
 Στην περιοχή της Μακεδονίας και της Θράκης όλες οι αμαξοστοιχίες θα ενισχύονται αναλόγως των αναγκών και μέχρι 30% και στην Πελοπόννησο τα τρένα Ιντερσίτι θα ενισχυθούν μέχρι 40%.
 Σε πολλές γραμμές πάντως τα εισιτήρια έχουν εξαντληθεί και ο ΟΣΕ παρακαλεί το επιβατικό κοινό πριν ξεκινήσει να επικοινωνεί τηλεφωνικά στην Αθήνα με το 5297777 και στην υπόλοιπη Ελλάδα με τα κατά τόπους γραφεία ταξιδίων και τους σιδηροδρομικούς σταθμούς.
 Κορυφώνεται από σήμερα η κίνηση στους υπεραστικούς σταθμούς των λεωφορείων ΚΤΕΛ και υπολογίζεται ότι πάνω από 150.000 επιβάτες θα διακινηθούν από και προς την Αθήνα με δεκάδες έκτακτα δρομολόγια.
 Είναι χαρακτηριστικό αυτό που μας είπε ο πρόεδρος της Ομοσπονδίας ΚΤΕΛ Σοφ.Φάτσιος ότι αύριο το ΚΤΕΛ Ιωαννίνων θα εκτελέσει 60 δρομολόγια δηλαδή τετραπλάσια από τα 15 που πραγματοποιεί σε μια φυσιολογική ημέρα.
 Οι επιβάτες που αναζητούσαν εισιτήριο είχαν ήδη αρχίσει να αυξάνονται από την Μεγάλη Δευτέρα κατά 30% αλλά η αύξηση έφθασε το 60% από σήμερα στους δύο σταθμούς υπεραστικών λεωφορείων του Κηφισού και της Λιοσίων.
 ε αγώνα δρόμου μέχρι την τελευταία στιγμή υποβάλλονται αρκετοί επιβάτες που θέλουν να ταξιδέψουν αεροπορικώς και δεν είχαν εξασφαλίσει εγκαίρως εισιτήριο. 
Παρά το γεγονός ότι φέτος δραστηριοποιούνται στην Ελλάδα περισσότερες αεροπορικές εταιρείες σε δρομολόγια εσωτερικού - Eξωτερικού, αναμένεται αρκετοί επιβάτες να μείνουν εκτός πτήσεων.
 Η Ολυμπιακή Αεροπορία κατάφερε να δρομολογήσει μόλις τρεις έκτακτες πτήσεις σήμερα και την Τρίτη 2 Μαΐου από και προς Αλεξανδρούπολη και την ίδια μέρα από 
και προς Λονδίνο. Παράλληλα, ενισχύει με αεροσκάφη μεγαλύτερης χωρητικότητας 24 πτήσεις από σήμερα έως την ερχόμενη Τετάρτη. Δηλαδή, πτήσεις που κανονικά γίνονται με Μπόινγκ 737-200 (117 θέσεων) μπορεί να εκτελεσθούν με Μπόινγκ 737-400 (150 θέσεων) ή Ερμπάς.
 Σήμερα αυξάνεται η χωρητικότητα σε πτήσεις από και προς Κέρκυρα (600/601, 606/607, 608/609), Λήμνο (778/779), Ηράκλειο (500/501, 502/503), Αλεξανδρούπολη (9421/9431). Aύριο, Μεγάλη Παρασκευή, θα ενισχυθεί ένα δρομολόγιο από και προς Χανιά (532/533), το Μεγάλο Σάββατο ένα προς Θεσσαλονίκη (914/915) και ένα προς Αλεξανδρούπολη (944/945) και τη Δευτέρα του 
Πάσχα δύο δρομολόγια από και προς Κέρκυρα (606/607, 608/609). Την Τρίτη 2 Μαΐου ενισχύονται οι πτήσεις 606/607 και 608/609 από και προς Κέρκυρα, οι 778/779 (Λήμνος).
 Η Aegean Airlines ανακοίνωσε τέσσερις έκτακτες πτήσεις προς και από Κέρκυρα σήμερα και την ερχόμενη Δευτέρα και προς-από Ηράκλειο αύριο και την Τρίτη 2/5.
