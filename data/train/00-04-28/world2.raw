Αντίμετωπη με την πρώτη κρίση της ήρθε πριν ακόμη από την ορκωμοσία της η νέα, 
υπό τον Τζουλιάνο Αμάτο, 58η μεταπλεμική κυβέρνηση της Ιταλίας, καθώς παραιτήθηκε ο νέος υπουργός Κοινοτικής Πολιτικής λόγω διαφωνιών στους κόλπους του κυβερνητικού συνασπισμού που δείχνουν τις δυσκολίες που αντιμετωπίζει ο Ιταλός πρωθυπουργός στη διατήρηση ισορροπιών.
 Αντίμετωπη με την πρώτη κρίση της ήρθε πριν ακόμη από την ορκωμοσία της η νέα, υπό τον Τζουλιάνο Αμάτο, 58η μεταπλεμική κυβέρνηση της Ιταλίας, καθώς παραιτήθηκε ο νέος υπουργός Κοινοτικής Πολιτικής λόγω διαφωνιών στους κόλπους του κυβερνητικού συνασπισμού που δείχνουν τις δυσκολίες που αντιμετωπίζει ο Ιταλός πρωθυπουργός στη διατήρηση ισορροπιών.* Ο υπουργός Κοινοτικής Πολιτικής (Ευρωπαϊκών Υποθέσεων), Εντο Ρόντσι, ένας από τους δύο υπουργούς της νέας κυβέρνησης που προέρχονται από το κόμμα των Πρασίνων, υπέβαλε την παραίτησή του μόλις δύο ώρες μετά το διορισμό του, σε ένδειξη διαμαρτυρίας για το ότι οι Πράσινοι δεν πήραν το υπουργείο Περιβάλλοντος.
 Λίγες ώρες αργότερα το κόμμα των Πρασίνων ανακοίνωσε ότι «παγώνει» για 24 ώρες 
την παραίτηση του Ρόντσι, μέχρι η ηγεσία και η κοινοβουλευτική ομάδα του κόμματος να πάρουν τις σχετικές αποφάσεις.
 Προφανώς αναμένοντας την τελική απόφαση των Πρασίνων, ο Αμάτο δεν όρισε νέο υπουργό Κοινοτικής Πολιτικής, αλλά ανέλαβε ο ίδιος προσωρινά το υπουργείο αυτό. Τα βασικά υπουργεία, Εξωτερικών, Εσωτερικών και Αμύνης, δεν άλλαξαν χέρια.
 Σύμφωνα με τα ιταλικά μέσα ενημέρωσης, η νέα κυβέρνηση αναμένεται να πάρει από 
318 ώς 320 ψήφους κατά την ψηφοφορία που θα γίνει σήμερα ή αύριο στο 630 εδρών 
Ο ηγέτης της αντιπολίτευσης, Σίλβιο Μπερλουσκόνι, κατέκρινε την κυβέρνηση δηλώνοντας ότι «είναι ένας σχηματισμός που μιλά από μόνος του, φτιαγμένος με το μοναδικό στόχο να διατηρήσει την Aριστερά στην εξουσία». «Είναι ένα φωτοαντίγραφο της κυβέρνησης Ντ' Αλέμα», σχολίασε και ο εκπρόσωπος της συνεργαζόμενης με τον Μπερλουσκόνι Λίγκας του Βορρά, Ρομπέρτο Μαρόνι.
 Επίθεση κατά του ίδιου του Τζουλιάνο Αμάτο εξαπέλυσε ο πρώην εισαγγελέας, Αντόνιο ντι Πιέτρο, γνωστός από την επιχείρηση κατά της διαφθοράς «Καθαρά Χέρια». Κατά τον Nτι Πιέτρο, ο Τζουλιάνο Αμάτο στις αρχές της δεκαετίας του '90 είχε προσπαθήσει να εμποδίσει τις έρευνες για διαφθορά.
 «Οταν ξεκίνησα τις ανακρίσεις για τον Μπετίνο Κράξι, ο Αμάτο πήρε μέρος σε μια 
συνάντηση που αποφασίστηκαν οι διαδικασίες με στόχο τη σπίλωση της επιχείρησης 
"Καθαρά Χέρια" και του προσώπου μου», είπε, αναφερόμενος συγκεκριμένα σε παράνομες τηλεφωνικές παρακολουθήσεις.
 Ο Αντόνιο ντι Πιέτρο είναι σήμερα γερουσιαστής του Δημοκρατικού Κόμματος, ενός 
από τα κόμματα που συμμετέχουν στη νέα κυβέρνηση με τρεις υπουργούς. Παρ' όλα αυτά είπε ότι θα καταψηφίσει τη κυβέρνηση.
