Η Mπαρτσελόνα είναι το φαβορί, η ιστορία όμως κλείνει το μάτι στη Βαλένθια. Η ομάδα της Καταλονίας θα κάνει σήμερα ένα μικρό ταξίδι προς Nότο, στην ίδια μεσογειακή ακτή, για να συναντήσει τη γειτονική Βαλένθια.*
Ο αποψινός ημιτελικός του «Μεστάγια» είναι ο τρίτος στην ιστορία ανάμεσα σε δύο ισπανικές 
ομάδες (είχαν προηγηθεί Ρεάλ- Ατλέτικο και Ρεάλ- Μπαρτσελόνα), αλλά είναι η πρώτη φορά που τρεις ομάδες από μία μόνο χώρα μετέχουν στα ημιτελικά του Τσάμπιονς Λιγκ (υπάρχει και η Ρεάλ). 
 Η ομάδα του Λούις φαν Χάαλ έχει δοκιμάσει αρκετές πίκρες από τους Βαλενσιάνους, ενώ ο Αργεντινός Κλάουντιο Λόπες έχει εξελιχθεί σε κακό τους δαίμονα. Επαιξαν 12 φορές τα τελευταία τρία χρόνια μεταξύ τους, με τη Βαλένθια 
να έχει έξι νίκες και την Μπαρτσελόνα πέντε. «Πράγματι δεν είχαμε τα καλύτερα αποτελέσματα κατά της Βαλένθια, όμως στο τελευταίο μας παιχνίδι, στο Καμπ Νου τη νικήσαμε 3-0. Αυτό όμως το παιχνίδι δεν έχει καμία σχέση με αυτά που έχουμε 
δώσει προηγουμένως. Θα υπάρχει μεγαλύτερη ένταση. Βρισκόμαστε στα ημιτελικά του Τσάμπιονς Λιγκ», δήλωσε ο Ολλανδός αμυντικός της Μπαρτσελόνα, Μίκαελ Ράιζινγκερ. 
 Στην πιο κατάλληλη στιγμή οι τέσσερις του Τσάμπιονς Λιγκ έβαλαν στο φουλ της μηχανές του γκολ να δουλέψουν. Ετσι αυτό που εύχονται οι φίλοι του ποδοσφαίρου 
είναι να εμφανίσουν απόψε η Βαλένθια με την Μπαρτσελόνα στο «Μεστάγια» και αύριο βράδυ η Ρεάλ με την Μπάγερν στο «Μπερναμπέου» το πρόσωπο που έδειξαν το Σάββατο στα πρωταθλήματά τους. Η Βαλένθια θριάμβευσε 3-1 εκτός έδρας επί της Ράγιο Βαγεκάνο, η Μπαρτσελόνα 3-0 επί της Ατλέτικο στο Βιθέντε Καλδερόν, η Ρεάλ 2-0 την Εσπανιόλ στη Βαρκελώνη, ενώ κι οι φίλοι της Μπάγερν είδαν στο Μόναχο την ομάδα τους να ξαναγίνεται Μπάγερν στο 4-1 επί της Ρόστοκ. Ειδικά η Ρεάλ βλέπει με ενθουσιασμό να της βγαίνουν τώρα οι πανάκριβες μεταγραφές της. Ο Νικολά Ανελκά έκανε εναντίον της Εσπανιόλ το καλύτερο παιχνίδι του με τη φανέλα της Ρεάλ, ενώ εντυπωσιακή ήταν επίσης η εμφάνιση του Βόσνιου Ελβιρ Μπάλιτς.
 Η Μπάγερν εξακολουθεί να σκοπεύει το τρεμπλ, σαν κι αυτό που πέτυχε πέρυσι η Γιουνάιτεντ. Ο Βραζιλιάνος Πάουλο Σέρτζιο που στο 4-1 επί της Ρόστοκ σημείωσε δύο γκολ, δήλωσε «πάμε φουλ για τρεμπλ! ».
 Ο πρόεδρος όμως Φραντς Μπεκενμπάουερ του συνέστησε να είναι πιο συγκρατημένος δεδομένου ότι περιμένει την ομάδα τους μία μικρή Οδύσσεια. Τρεις ημέρες μετά τον πρώτο ημιτελικό με τη Ρεάλ η Μπάγερν θα παίξει στον τελικό του Kυπέλλου Γερμανίας με τη Βέρντερ και στη συνέχεια έχει να καταδιώξει τη Λεβερκούζεν στα 
