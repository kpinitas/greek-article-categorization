Tελειώνουν οι συναντήσεις Θ. Πάγκαλου με ΔΟE και όλοι στο «2004» περιμένουν τις αλλαγές του πρωθυπουργού. Toυ ΜΑΝ. ΔΡΑΚΟΥ
 ε τις συναντήσεις του Θεόδωρου Πάγκαλου με τον Χουάν Αντόνιο Σάμαρανκ και τον Ζακ Ρογκ ολοκληρώνεται (στο πρώτο δεκαήμερο του Μαΐου) ο κύκλος των επαφών της κυβέρνησης με τα υψηλά κλιμάκια της ΔΟΕ. Την ίδια ώρα, οι πληροφορίες για το χρόνο των επίσημων ανακοινώσεων του Κώστα Σημίτη, αλλά κυρίως για το εύρος των 
αλλαγών, σε πρόσωπα και δομές του οργανογράμματος των Ολυμπιακών Αγώνων του 2004, ποικίλλουν.
 Ως προς το χρονικό ορίζοντα, οι απόψεις διίστανται. Ορισμένοι θεωρούν ότι αμέσως μετά την επιστροφή του από τις διακοπές του Πάσχα ο πρωθυπουργός θα γνωστοποιήσει το οριστικό σχήμα. Πιθανότατα αύριο. Κάποιοι πιστεύουν ότι αυτό θα γίνει αμέσως μετά τη διπλή συνάντηση του υπουργού Πολιτισμού Θ. Πάγκαλου με 
τον Ζακ Ρογκ (στις 3 Μαΐου) στις Βρυξέλλες και με τον Χουάν Αντόνιο Σάμαρανκ (στις 10 τρέχοντος) στη Λωζάννη.
 Ηδη η κυβέρνηση έχει εντοπίσει τα προβλήματα στη λειτουργία της Οργανωτικής Επιτροπής των Ολυμπιακών Αγώνων. Ο πρόεδρος Π. Θωμόπουλος εξακολουθεί να έχει την εμπιστοσύνη του πρωθυπουργού, ωστόσο οι παράλληλες υποχρεώσεις του στην Τράπεζα της Ελλάδας αποτελούν τροχοπέδη στην αποκλειστική απασχόλησή του στην υπόθεση των Ολυμπιακών Αγώνων. Ο Κ. Μπακούρης μπορεί να έχει τη στήριξη του Ζακ Ρογκ, όμως σε αυτόν (που έχει τις περισσότερες αρμοδιότητες) εστιάστηκε το 
μεγαλύτερο μερίδιο ευθυνών, μετά τις πρόσφατες δηλώσεις του Χουάν Αντόνιο Σάμαρανκ. Η Νίκη Τζαβέλλα, της οποίας η αναβάθμιση προεξοφλήθηκε από διάφορες πηγές, βρίσκεται στη δυσκολότερη θέση. Η αντιπρόεδρος της εταιρείας δεν είναι διατεθειμένη να συνεχίσει να δραστηριοποιείται από τη στιγμή που δεν θα εισακουστούν οι προτάσεις της από την κυβέρνηση. Η ίδια φέρεται να δηλώνει στο 
στενό περιβάλλον της ότι προτιμά να αποχωρήσει παρά να συνεχίσει να ταλαιπωρείται από τις δαιδαλώδεις αρμοδιότητες του Κ. Μπακούρη. Γι' αυτό το λόγο ήρθε σε σύγκρουση με τον Θεόδωρο Πάγκαλο, στην τελευταία συνάντησή τους.
 Βέβαια και σε άλλες περιπτώσεις η ηγεσία της Οργανωτικής Επιτροπής θεωρήθηκε υπεύθυνη για παραλείψεις ή καθυστερήσεις, αλλά δεν ακολούθησαν αλλαγές σε πρόσωπα ή καταστάσεις. Ομως, αν και μετά τις επικριτικές δηλώσεις του προέδρου 
της ΔΟΕ δεν αλλάξει ριζικά το καθεστώς, τότε η κυβέρνηση θα πρέπει να αναμένει 
 Από την άλλη πλευρά, στη Διεθνή Ολυμπιακή Επιτροπή τηρούν στάση αναμονής. Η δυσφορία του Χουάν Αντόνιο Σάμαρανκ είναι δεδομένη. Κι αποτελεί ένα μεγάλο ερώτημα, αν ο πρόεδρος της ΔΟΕ αλλάξει άποψη (τόσο θεαματικά, όσο πιστεύει ο Θεόδωρος Πάγκαλος) για την πορεία της ελληνικής προετοιμασίας στο επόμενο εφτάμηνο. Οταν εκ των πραγμάτων, θα μεσολαβήσει η θερινή (των διακοπών) περίοδος και η διοργάνωση των Ολυμπιακών Αγώνων του Σίδνεϊ, την οποία η ελληνική πλευρά θα πρέπει να παρακολουθήσει από κοντά, για να αποκομίσει εμπειρίες.
 Στο όλο σκηνικό, δύο παράμετροι συμπληρώνουν την εικόνα των τελευταίων εβδομάδων. Η ενδεχόμενη ανάμιξη του δημάρχου Αθηναίων Δημήτρη Αβραμόπουλου, ο οποίος από την ανάληψη και μετά απέχει συστηματικά του εγχειρήματος. Κι επίσης, η συνύπαρξη των Θ. Πάγκαλου και Κ. Λαλιώτη, υπό τις συγκεκριμένες συνθήκες. Με τον υπουργό Πολιτισμού να θεωρείται ο συντονιστής της προετοιμασίας και τον υπουργό ΠΕΧΩΔΕ να είναι αναγκασμένος να «τρέξει» τα έργα 
σε στενό χρονοδιάγραμμα και πάντα κάτω από την πίεση της ΔΟΕ και του Θ. Πάγκαλου...
