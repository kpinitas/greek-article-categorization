 «Θερμό» προβλέπεται και το φετινό καλοκαίρι ανάμεσα στους Ελληνες πρώην διαχειριστές της κληρονομιάς της Αθηνάς Ωνάση, Στέλιο Παπαδημητρίου, Παύλο Ιωαννίδη και Απόστολο Ζαμπέλλα και τον πατέρα της κληρονόμου Τιερί Pουσέλ.* Οι τελευταίες βολές έπεσαν κατά το μνημόσυνο για τα 25 χρόνια από το θάνατο του Ελληνα κροίσου Αριστοτέλη Ωνάση τον περασμένο Μάρτιο στη Νέα Σμύρνη.
 Εκείνο όμως που δεν έγινε γνωστό στον Τύπο είναι ότι από τις αρχές Μαρτίου ο πρόεδρος του Ιδρύματος Ωνάση Στέλιος Παπαδημητρίου κατέθεσε μήνυση εναντίον του Τιερί Ρουσέλ για ηθική αυτουργία σε ψευδορκία.
 Αυτή τη φορά δεν έμεινε στο απυρόβλητο ούτε ο στενός συνεργάτης του πατέρα της 
Αθηνάς, ο σύμβουλος Τύπου Αλέξης Μανθεάκης, ο οποίος έχει μηνυθεί από τον κ. Παπαδημητρίου για ψευδορκία ενώπιον δικαστηρίου.
 Aνθρωποι που γνωρίζουν καλά τον πρόεδρο του Ιδρύματος Ωνάση τονίζουν ότι δεν επρόκειτο σε καμία περίπτωση να αφήσει να πέσουν κάτω τα όσα ανέφερε ο κ. Μανθεάκης κατά την κατάθεσή του στο Πολυμελές Πρωτοδικείο Αθηνών στις 21 Ιανουαρίου 1999 σε δίκη αγωγής κατά του Τ. Ρουσέλ.
 Οπως υπογραμμίζεται στο κείμενο της μήνυσης, ο κ. Μανθεάκης είχε αναφερθεί τότε σε δημοσίευμα της γαλλικής εφημερίδας «Φιγκαρό»: 
 «Η "Φιγκαρό" αναφέρει ότι το Ιδρυμα (σσ. Ωνάση) ήθελε να αποδείξει ότι ο Ρουσέλ έπαιρνε ναρκωτικά και έκανε σεξουαλικά όργια. Το βεβαιώνω ότι το έγραψαν αυτό. Εχω δει τον κ. Παπαδημητρίου να δηλώνει αυτές κι άλλες ανάλογες φράσεις σε δημοσιογράφους και στον παγκόσμιο Τύπο, παντού».
 Η τελευταία φράση -καθώς φαίνεται- εξόργισε τον κ. Παπαδημητρίου, αφού, όπως σημειώνεται στο έγγραφο, ουδέποτε εξέφρασε τέτοιες απόψεις στη «Φιγκαρό», ή σε 
 «Αυτά που δήλωσε ο κ. Μανθεάκης ήταν ψευδή και εν γνώσει της αναληθείας» σημειώνεται στο έγγραφο και γίνεται λόγος για «εξοργιστικό ψεύδος», το οποίο άσκησε «ουσιώδη επιρροή στην έκδοση της πρωτοβάθμιας απόφασης του Πρωτοδικείου 
Αθηνών, με την οποία έγινε δεκτή εν μέρει η σε βάρος του (σσ. κ. Παπαδημητρίου 
 Στη μήνυσή του ο κ. Παπαδημητρίου καταφέρεται και εναντίον του Τ. Ρουσέλ για ηθική αυτουργία σε ψευδορκία. Οπως λέει, «την απόφαση του κ. Αλέξη Μανθεάκη να 
τελέσει την περιγραφείσα ψευδορκία, προκάλεσε με πειθώ και φορτικότητα ο εργοδότης του, υπέρ του οποίου συνετελέσθη».
 Από την πλευρά του ο κ. Μανθεάκης μιλώντας στην «Ε» τόνισε ότι αγνοεί το περιεχόμενο της μήνυσης και η αναφορά που έγινε από μέρους του στο δικαστήριο αφορούσε αποσπάσματα δημοσιευμάτων ξένων εφημερίδων που του εστάλησαν. Κατά δεύτερο λόγο, τόνισε ότι για το θέμα αυτό εκτενώς έχουν αναφερθεί κάποιοι από τους Ισραηλινούς πρώην πράκτορες, οι οποίοι εργάστηκαν για περιορισμένο χρονικό διάστημα για λογαριασμό των πρώην Ελλήνων διαχειριστών της κληρονομιάς 
της Αθηνάς. Εκτιμά ωστόσο ότι η μήνυση εναντίον του είναι άνευ ουσίας και έγινε τη χρονική αυτή στιγμή καθαρά για λόγους τακτικής, με στόχο να θίξει την 
αξιοπιστία του σε επερχόμενες δίκες, όπου είναι κύριος μάρτυρας.
 Στις 31 Μαΐου η πλευρά του Ιδρύματος Ωνάση και το αντίπαλον δέος, ο Τ. Ρουσέλ, 
θα βρεθούν ξανά αντιμέτωποι στα δικαστήρια. Τότε θα εκδικαστεί η έφεση που άσκησε ο Τ. Ρουσέλ κατά της απόφασης του Πλημμελειοδικείου Αθηνών που εκδόθηκε 
τον περασμένο Δεκέμβριο, με την οποία καταδικάστηκε σε πενταετή φυλάκιση και τριετή στέρηση των πολιτικών του δικαιωμάτων για ψευδορκία, ψευδή καταμήνυση και συκοφαντική δυσφήμιση.
 Αντιστοίχως, στις 12 Ιουλίου ο κ. Παπαδημητρίου παραπέμπεται στο Πλημμελειοδικείο Αθηνών για να δικαστεί για απλή δυσφήμιση και εξύβριση του κ. 
Ρουσέλ, μολονότι το δικαστήριο αναγνώρισε ότι οι ισχυρισμοί του προέδρου του Ιδρύματος Ωνάση όταν στρεφόταν εναντίον του πατέρα της Αθηνάς ήταν αληθείς.
 Εδώ και λίγο καιρό πάντως, ο γενικός γραμματέας του Ιδρύματος Ωνάση και εις εκ 
των πρώην διαχειριστών της κληρονομιάς της Αθηνάς Ρουσέλ Θεόδωρος Γαβριηλίδης παραιτήθηκε από τη θέση του και από το διοικητικό συμβούλιο του Ιδρύματος για προσωπικούς λόγους.
