Αποδεικτικό φορολογικής ενημερότητας άνευ επισκέψεως στην εφορία χορηγείται πλέον από το Eλληνικό Δημόσιο. Το αποδεικτικό φορολογικής ενημερότητας (ΑΦΕ) θα χορηγείται τηλεφωνικά σε όλους τους φορείς - δημόσιου και ιδιωτικού τομέα. Tης EΛENHΣ KΩΣTAPEΛΟY
 ράπεζες, συμβολαιογράφοι και κάθε είδους υπηρεσίες, που πραγματοποιούν εργασίες και συναλλαγές με τους πολίτες έχουν υποχρέωση από σήμερα να αποκτήσουν τον ειδικό κωδικό πρόσβασης στην τηλεφωνική υπηρεσία χορήγησης ΑΦΕ του Κέντρου Πληροφορικής του υπουργείου Οικονομικών (ΚΕΠΥΟ). 
 Με την καθιέρωση της σύγχρονης αυτής υπηρεσίας επιδιώκεται η κατάργηση του συνωστισμού (σ.σ. πάνω από 10 εκατ. συναλλαγές ετησίως αφορούν τη χορήγηση φορολογικής ενημερότητας) στις εφορίες όλης της χώρας, αφού οι φορολογούμενοι θα μπορούν να έχουν τηλεφωνικές συναλλαγές μέσω τρίτων και στο μέλλον ακόμα και μέσω Internet.
 Ετσι, ο πολίτης κατά τη συναλλαγή που θα έχει με οποιοδήποτε φορέα -όπως π.χ. μια τράπεζα για τη λήψη στεγαστικού δανείου- δεν είναι πλέον υποχρεωμένος να προσκομίσει το αποδεικτικό φορολογικής ενημερότητας (σ.σ. μέχρι σήμερα αποτελούσε ένα από τα βασικά δικαιολογητικά). 
 Ο φορέας και στο συγκεκριμένο παράδειγμα η τράπεζα, έχουν υποχρέωση να παίρνουν το ΑΦΕ για λογαριασμό του πελάτη τους από το ΚΕΠΥΟ.
 Πώς θα γίνεται αυτό; Ολοι οι φορείς, του δημόσιου και του ιδιωτικού τομέα, που 
διενεργούν πράξεις, από σήμερα πρέπει να απευθυνθούν στο ΚΕΠΥΟ με έγγραφη αίτηση για την αναζήτηση και λήψη βεβαιώσεων φορολογικής ενημερότητας με τηλεομοιοτυπία, μέσω ειδικού δικτύου επικοινωνίας.
 Μετά από τον σχετικό έλεγχο, το ΚΕΠΥΟ αποστέλλει στον φορέα τον ειδικό κωδικό, 
που θα του ανοίγει την «πόρτα» για πρόσβαση στη νέα σύγχρονη υπηρεσία του υπουργείου Οικονομικών. 
 Κατά τη συναλλαγή με τον πελάτη, ο συμβολαιογράφος, η τράπεζα ή οποιοσδήποτε άλλος φορέας, θα υποβάλλει τηλεφωνικώς αίτηση για το αποδεικτικό. Δηλαδή, θα τηλεφωνεί στο ΚΕΠΥΟ, θα πληκτρολογεί τον ατομικό του κωδικό και κατόπιν τον Aριθμό Φορολογικού Mητρώου (ΑΦΜ) του πελάτη. Αμέσως θα του αποστέλλεται μέσω φαξ το αποδεικτικό φορολογικής ενημερότητας (ΑΦΕ), οπότε και θα μπορεί να πραγματοποιήσει την συναλλαγή με τον πολίτη-φορολογούμενο.
 Αν, όμως, ο πελάτης έχει χρέη, ο φορέας θα λαμβάνει ένα άλλου είδους μήνυμα από το ΚΕΠΥΟ, που θα αναφέρει «Ο φορολογούμενος πρέπει να απευθυνθεί στην εφορία για τη φορολογική του ενημερότητα». Ετσι, όχι μόνο δεν θα μπορεί να πραγματοποιηθεί η συναλλαγή, αλλά ο φορολογούμενος θα υποχρεούται να περάσει πρώτα από την εφορία να ρυθμίσει την εξόφληση της οφειλής του και κατόπιν -υπό 
 Το πότε θα τεθεί σε πλήρη λειτουργία η νέα υπηρεσία του Κέντρου Πληροφορικής, εξαρτάται από το πότε θα απευθυνθούν οι διάφοροι φορείς, υπηρεσίες και πρόσωπα 
στο ΚΕΠΥΟ, προκειμένου να πάρουν τον ειδικό κωδικό πρόσβασης, ώστε να μπορούν να εξυπηρετούν τους πελάτες τους.
 Σημειώνεται ότι η τηλεφωνική χορήγηση ΑΦΕ αποτελεί μια από τις πρώτες υπηρεσίες καλύτερης εξυπηρέτησης των φορολογουμένων, ενώ μέχρι τέλος του χρόνου αναμένεται να τεθεί σε λειτουργία και η ηλεκτρονική υποβολή (μέσω Internet) όλων των δηλώσεων (σ.σ. η περιοδική ΦΠΑ βρίσκεται σε πιλοτικό στάδιο). Στόχος είναι από το 2001 να υποβληθούν μέσω Internet οι ετήσιες δηλώσεις φορολογίας εισοδήματος, με παράλληλη κατάργηση κωδικών, περιορισμό δικαιολογητικών κ.λπ. καθώς και χορήγηση κινήτρων στους χρήστες, όπως η αύξηση 
του ποσοστού έκπτωσης φόρου, που ισχύει σήμερα για εφάπαξ εξόφληση φόρου. 
