 Γιγάντιοι σταυροί αντί για κόκκινες σημαίες και υπαίθρια Θεία Λειτουργία αντί για μαχητικό καταγγελτικό λόγο, δείχνουν την ολίσθηση της έννοιας της εργατικής Πρωτομαγιάς, τουλάχιστον σε ορισμένες περιοχές του κόσμου.* Στη Ρώμη, η εργατική Πρωτομαγιά γιορτάστηκε με μια συγκέντρωση 150.000 ατόμων σε υπαίθρια λειτουργία, στην οποία χοροστάτησε ο ίδιος ο Πάπας, Ιωάννης-Παύλος 
Β', παρουσία του Ιταλού πρωθυπουργού Τζουλιάνο Αμάτο και των επικεφαλής των μεγαλυτέρων συνδικάτων της Ιταλίας, οι οποίοι βρέθηκαν δίπλα στον διοικητή της 
 Δικαιολογώντας την παρουσία του στην εκδήλωση αυτή και την εγκατάλειψη του παραδοσιακού τρόπου εορτασμού της εργατικής Πρωτομαγιάς, ο επικεφαλής της μεγαλύτερης εργατικής συνομοσπονδίας της Ιταλίας, CISL, Σέρτζιο Ντι Αντόνι μίλησε για μια «ισχυρή, θαρραλέα απόφαση η οποία, απ' ό,τι βλέπω, προκάλεσε πολύ θετικές αντιδράσεις».
 Ο Πάπας ευλόγησε τους εργάτες όλου του κόσμου, έκανε έκκληση στις πλούσιες χώρες να απαλλάξουν τις φτωχές από το βάρος του χρέους τους και μίλησε για τους κινδύνους της παγκοσμιοποίησης.
 Μερικές χιλιάδες διαδηλωτές, που αντιδρούσαν σε αυτή τη μορφή εορτασμού της Πρωτομαγιάς, δαδήλωσαν στο κέντρο της Ρώμης διαμαρτυρόμενοι, κυρίως για την «κατάσχεση» της εργατικής Πρωτομαγιάς από το Βατικανό.
 Περισσότερο παραδοσιακές ήταν οι εκδηλώσεις για την Πρωτομαγιά σε άλλες χώρες, 
όπου τον τόνο έδιναν τα συγκεκριμένα προβλήματα που απασχολούν τις τοπικές κοινωνίες.
 Στο Βελιγράδι, περίπου 4.000 άτομα διαδήλωσαν εναντίον του προέδρου της Γιουγκοσλαβίας, Σλόμπονταν Μιλόσεβιτς. Οι συμμετέχοντες στη διαδήλωση, που οργανώθηκε από το ανεξάρτητο συνδικάτο Νεζαβίσνοστ και την Ενωση Ανεξάρτητων Συνδικάτων Σερβίας, αντάλλαξαν φραστικές επιθέσεις με τους συμμετέχοντες σε υπαίθριο γάμο 50 ζευγαριών που είχε οργανώσει στον ίδιο χώρο η κρατική τηλεόραση «RTS». Συνθήματα που κυριάρχησαν ήταν το «Η Σερβία είναι στη φυλακή» 
και «Ζούμε στην Ευρώπη αλλά οι συνθήκες διαβίωσης είναι αφρικανικές».
 Στη Ρωσία οι εκδηλώσεις για τη Πρωτομαγιά ήταν εξαιρετικά περιορισμένες. Σε αντίθεση με ό,τι συνέβαινε τα τελευταία χρόνια, όταν βασικός στόχος των διαδηλωτών ήταν ο πρόεδρος Μπορίς Γέλτσιν, ο νέος πρόεδρος της Ρωσίας, Βλαντιμίρ Πούτιν, δεν απασχόλησε καθόλου τους συμμετέχοντες.
 Χωριστή διαδήλωση, με τη συμμετοχή 7.000 ατόμων (κατά την αστυνομία) παραγματοποίησαν οι κομμουνιστές. Εκεί ο τόνος ήταν περισσότερο νοσταλγικός απ' ό,τι μαχητικός. Οπως δήλωσε ο κομμουνιστής πρόεδρος του Κοινοβουλίου, Γκενάντι Σελεζνιόφ, που πήρε μέρος στη διαδήλωση, η Πρωτομαγιά «είναι η αργία της νιότης μου και της ωριμότητάς μου. Ποτέ δεν χάνω τις εκδηλώσεις της Πρωτομαγιάς».
 Στην Κούβα, οι εκδηλώσεις ήταν όπως πάντα μαζικές, με τη συμμετοχή εκατομμυρίων ατόμων. Ομως αυτή τη φορά κυριάρχησε το θέμα της επιστροφής του 6χρονου Ελιάν Γκονζάλες από τις ΗΠΑ.
 Για πρώτη φορά εδώ και πολλά χρόνια στους συγκεντρωθέντες στη Πλατεία της Επανάστασης στην Αβάνα μίλησε ο πρόεδρος της Κούβας, Φιντέλ Κάστρο, ο οποίος κατήγγειλε τις ΗΠΑ ότι θέλουν να κρατήσουν επ' αόριστον τον πατέρα του Ελιάν, Χουάν Μιγκέλ Γκονζάλες, με την ελπίδα «να τον αποπλανήσουν», έτσι ώστε το παιδί να μην επιστρέψει ποτέ στη Κούβα, με στόχο να «πλήξουν ηθικά έναν ηρωϊκό 
 Στη Γερμανία, οι διαμαρτυρίες επικεντρώθηκαν στην υψηλή ανεργία και ο καγκελλάριος, Γκέρχαρντ Σρέντερ υποσχέθηκε τη μείωση του αριθμού των ανέργων «κάτω των 3, 5 εκατομμυρίων από τώρα μέχρι τό τέλος της θητείας της Bουλής, το 2002».
 Περί τους 500 διαδηλωτές του ακροδεξιού Εθνικού Δημοκρατικού Κόμματος συγκεντρώθηκαν σε προάστιο του Βερολίνου, όπου ήρθαν σε σύγκρουση με αριστερούς διαδηλωτές. Η αστυνομία έκανε συλλήψεις και από τις δύο πλευρές.
