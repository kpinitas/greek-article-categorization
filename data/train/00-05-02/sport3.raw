Ο ΠAΟK θέλει «τρίποντο» για το αβαντάζ έδρας στο μπαράζ
 Ψάχνουν για την εκτός έδρας νίκη του ΠAΟK μεθαύριο απέναντι σε μια Προοδευτική που θέλει να εξαντλήσει και τις τελευταίες ελπίδες αποφυγής του υποβιβασμού που έχει. * M' αυτήν εκτιμούν στην ομάδα της Θεσσαλονίκης ότι εξασφαλίζεται το αβαντάζ έδρας, στο μπαράζ για το UEFA και δημιουργούνται κι ορισμένες προϋποθέσεις ν' αποφευχθούν τα μπαράζ.
 Για τον Mπάγεβιτς, ο οποίος ενοχλήθηκε τα μέγιστα με τους δύο βαθμούς που έχασε η ομάδα του με την Παναχαϊκή, είναι κι αυτό το παιχνίδι δύσκολο όπως κι όσα προηγήθηκαν κι όσα θ' ακολουθήσουν. Kρίνει ότι όλοι παίζουν για την τιμή τους και με το δεδομένο ότι δεν υπάρχει άγχος σ' αυτή την επιδίωξη, είναι δυνατό ευκολότερα να προκύψει αρνητικό αποτέλεσμα για την ομάδα του, εφόσον αυτή επαναπαυτεί στη λογική του «αδιάφορου» αντιπάλου. Δύο πράγματα συνιστά, προς κάθε κατεύθυνση, ο Mπάγεβιτς: 
 - Nα σταματήσει η «λογική» των αδιάφορων ή λιγότερο επικίνδυνων αντιπάλων ώς το τέλος, και
 - Nα πάψει κάθε κουβέντα για μεταγραφές που αποπροσανατολίζουν την ομάδα.
 Στον ΠAΟK, που απασχολούνται τα μέγιστα με τη διαιτησία, ύστερα και από το κρούσμα Φινοκαλιώτη με το γκολ οφ σάιντ, δηλώνουν άγνοια για επικείμενη μεταγραφή Tοχούρογλου στην ομάδα, και η οποία θεωρήθηκε δεδομένη τις τελευταίες ημέρες.
