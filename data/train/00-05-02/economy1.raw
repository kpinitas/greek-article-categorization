«Υπουλο χτύπημα» κατά της ελληνικής οικονομίας θα μπορούσε να χαρακτηριστεί το 
άλμα που πραγματοποίησε το δολάριο. Το αμερικανικό νόμισμα, καταρρίπτοντας κάθε ιστορικό ρεκόρ, έφτασε χθες στη διατραπεζική αγορά τις 370, 69 δρχ., προκαλώντας αναστάτωση για τις ενδεχόμενες επιπτώσεις από τη συνέχιση της πορείας αυτής σε πληθωρισμό και δημόσιο χρέος.
«Υπουλο χτύπημα» κατά της ελληνικής οικονομίας θα μπορούσε να χαρακτηριστεί το 
άλμα που πραγματοποίησε το δολάριο. Το αμερικανικό νόμισμα, καταρρίπτοντας κάθε ιστορικό ρεκόρ, έφτασε χθες στη διατραπεζική αγορά τις 370, 69 δρχ., προκαλώντας αναστάτωση για τις ενδεχόμενες επιπτώσεις από τη συνέχιση της πορείας αυτής σε πληθωρισμό και δημόσιο χρέος. Tου XPHΣTΟY ZIΩTH
 ο αμερικανικό νόμισμα έχει κερδίσει περίπου 5 δρχ. από το κλείσιμο της αγοράς τη Μεγ. Πέμπτη, έτσι θα πωλείται σήμερα προς 375 δρχ. περίπου. 
 «Παρήγορο» στοιχείο αποτελεί το γεγονός ότι η πορεία αυτή του αμερικανικού νομίσματος επηρεάζει, κατά τον ίδιο τρόπο, δυσμενώς και τις υπόλοιπες οικονομίες των χωρών της Ευρωπαϊκής Ενωσης, καθώς, εκτός από τη δραχμή, συνθλίβεται και το ευρώ. 
 Μάλιστα, η υπόχωρηση της δραχμής έναντι του δολαρίου αποτελεί «δευτερογενή επίπτωση» της αδυναμίας του ευρώ να διατηρηθεί σε ένα «αξιοπρεπές» επίπεδο έναντι του δολαρίου. Ετσι, με δεδομένη τη σύνδεση του εθνικού μας νομίσματος με το ευρώ, η πορεία της δραχμής προσδιορίζεται όλο αυτό τον καιρό από τη συνεχιζόμενη καθοδική πορεία του ενιαίου νομίσματος έναντι του δολαρίου. Βέβαια, η ελληνική οικονομία βρίσκεται στην κρίσιμη τελική ευθεία πριν από την 
ένταξη της στη ζώνη του ευρώ, γεγονός που προσδίδει ιδιαίτερη βαρύτητα για τις 
επιπτώσεις από την ανατίμηση του δολαρίου στο μέτωπο του δημόσιου χρέους και του πληθωρισμού.
 Στο μέτωπο του πληθωρισμού η ανατίμηση του δολαρίου δημιουργεί ανησυχίες για ενδεχόμενη αναζωπύρωσή του. Ωστόσο, τα μέχρι στιγμής διαθέσιμα στοιχεία έδειχναν μια υποχώρηση του πληθωρισμού για τον Απρίλιο στο επίπεδο του 2, 9% με 
2, 8%, από 3, 1% που ήταν το Μάρτιο. Εξάλλου, σύμφωνα με πληροφορίες, τον Απρίλιο ο μέσος εναρμονισμένος δείκτης τιμών καταναλωτή, ο οποίος αποτελεί και 
το κριτήριο που θέτει η συνθήκη του Μάαστριχτ, θα διαμορφωθεί στο 1, 9%. 
 Ομως, μετά την τρελή κούρσα του δολαρίου εκφράζονται φόβοι για αντιστροφή της πτωτικής αυτής τάσης, εξαιτίας της ανόδου των τιμών των καυσίμων. Παρ' όλο που 
η τιμή του πετρελαίου έχει υποχωρήσει στο επίπεδο των 22 δολαρίων το βαρέλι, η 
άνοδος του δολαρίου μπορεί να εξανεμίσει τα οφέλη από την υποχώρηση αυτή. Είναι χαρακτηριστικό ότι η τιμή της βενζίνης το Μάρτιο είχε εμφανίσει αύξηση κατά 29, 4% σε σύγκριση με τον αντίστοιχο μήνα του 1999, γεγονός που έχει αυξητική επίπτωση 1% στον Δείκτη Τιμών Καταναλωτή του μήνα. 
  Αρνητικές, όμως, είναι οι συνέπειες και στο μέτωπο του δημόσιου χρέους, το οποίο το 1999, παρ' όλο που υποχώρησε κατά μία εκατοστιαία μονάδα στο 104% του 
ΑΕΠ, επιβαρύνθηκε κατά 600 δισ. δρχ. εξαιτίας της μεγάλης ανατίμησης του δολαρίου και του γεν. Η μέχρι σήμερα πορεία τόσο του αμερικανικού όσο και του ιαπωνικού νομίσματος δεν αφήνει πολλά περιθώρια αισιοδοξίας, καθώς το 33, 1% του συνολικού χρέους στο τέλος του 1999 αντιπροσωπεύει υποχρεώσεις της χώρας μας σε συνάλλαγμα. 
 Υπολογίζεται ότι περίπου το 27% του εξωτερικού δημόσιου χρέους, το οποίο ανέρχεται σε 13, 2 τρισ. δρχ., αντιπροσωπεύει δάνεια του ελληνικού Δημοσίου, τα 
οποία έχουν συναφθεί σε δολάρια. Δηλαδή, το δραχμικό ισόποσο του χρέους της χώρας μας που έχει συναφθεί σε δολάρια, ανέρχεται σε 3, 697 τρισ. δρχ. Ετσι, με 
δεδομένο ότι το αμερικανικό νόμισμα έχει ανατιμηθεί από την αρχή του έτους κατά 12, 6%, η επιβάρυνση στο δημόσιο χρέος από την εξέλιξη αυτή υπολογίζεται στα 443 δισ. δρχ.
