 ις δέκα...εντολές για την αναμόρφωση και τον εκσυγχρονισμό των δημόσιων υπηρεσιών επικύρωσε χθες ο πρωθυπουργός Κώστας Σημίτης στην επίσκεψη που πραγματοποίησε στο υπουργείο Εσωτερικών και Δημόσιας Διοίκησης.
 Ο κ. Σημίτης παραδέχτηκε ότι υπάρχουν αρκετά προβλήματα, υπογράμμισε όμως ότι 
έχουν γίνει και σημαντικά βήματα στη Δημόσια Διοίκηση. «Δεν υπάρχει μόνον το γκρίζο, υπάρχει και φως», δήλωσε χαρακτηριστικά και επικαλέστηκε έρευνα που δείχνει ότι σε ορισμένους τομείς οι πολίτες είναι ευχαριστημένοι από τις υπηρεσίες και το φαινόμενο της καθολικής άρνησης που υπήρχε πριν από λίγα χρόνια έχει αρχίσει σιγά σιγά να ανατρέπεται.
 Τα δεδομένα αυτά επιβεβαίωσε και η υπουργός Βάσω Παπανδρέου, που υπογράμμισε ότι το 37% των πολιτών είναι ευχαριστημένο από τις υπηρεσίες, και το 45% απαντά ότι η κατάσταση έχει βελτιωθεί. Ακόμα το 40% των πολιτών θεωρεί ότι η κατάσταση παραμένει η ίδια και το 15% ότι είναι χειρότερη τα τελευταία χρόνια.
 Η κ. Παπανδρέου τόνισε, επίσης, ότι στις δημόσιες υπηρεσίες οι πτυχιούχοι αποτελούν τη μειονότητα (μόλις 15% στο δημόσιο και 10% σε δήμους), γεγονός που 
έχει αντανάκλαση στην ποιότητα των παρεχόμενων υπηρεσιών, και δήλωσε ότι αυτό θα αλλάξει αφού στο μέλλον οι προσλήψεις θα αφορούν εξειδικευμένο επιστημονικό 
 Αναλυτικά η κ. Παπανδρέου οριοθέτησε τα επόμενα δέκα βήματα που θα οδηγήσουν τις δημόσιες υπηρεσίες στη μεγάλη πορεία μιας σημαντικής μεταρρύθμισης, η οποία θα δρομολογήσει σημαντικές αλλαγές στον τρόπο που λειτουργούν οι δημόσιες υπηρεσίες, και είναι τα εξής: 
 Τις επόμενες ημέρες συστήνεται και αρχίζει να λειτουργεί αμέσως μια υπηρεσία άμεσης παρέμβασης για τη Δημόσια Διοίκηση («ομάδα κρούσης» τη χαρακτήρισε η κ. 
Παπανδρέου), που θα έχει έδρα το υπουργείο Εσωτερικών και Δημόσιας Διοίκησης. Εργο της θα είναι η επιτόπια παρέμβαση στη λειτουργία κρίσιμων για το κοινό δημόσιων υπηρεσιών με στόχο τη βελτίωσή τους. Μετά την ολοκλήρωση του έργου της, σε κάθε υπηρεσία θα εφαρμόζονται τα ίδια σε όλες τις ομοειδείς υπηρεσίες του Δημοσίου.
 Ακόμα, στο τέλος κάθε χρόνου, θα πραγματοποιεί συγκριτική αξιολόγηση των αποτελεσμάτων όλων των ομοειδών υπηρεσιών. Μέσα στο καλοκαίρι η υπηρεσία αυτή θα ασχοληθεί με τις Εφορίες, το ΙΚΑ, τις Πολεοδομίες, τις Διευθύνσεις Συγκοινωνιών και το Υποθηκοφυλακείο, υπηρεσίες όπου όπως έχει φανεί από τις καταγγελίες στο Συνήγορο του Πολίτη και από τις εκθέσεις του Σώματος Επιθεωρητών υπάρχουν συσσωρευμένα προβλήματα.
 Η νέα αυτή υπηρεσία θα εφαρμόσει το σύστημα μπόνους στον προϋπολογισμό της υπηρεσίας που θα έχει τα καλύτερα αποτελέσματα με βάση τα αποτελέσματα της πρώτης συγκριτικής αξιολόγησης που θα γίνει στο τέλος του χρόνου σε αυτές τις πέντε υπηρεσίες. Στο τέλος του 2001 θα γίνει η συγκριτική αξιολόγηση όλων των υπηρεσιών και το ίδιο θα πραγματοποιείται μέχρι το 2004.
 Αλλάζει ο τρόπος προγραμματισμού των προσλήψεων και αναζητούνται λύσεις για το 
πρόβλημα της καθυστέρησης της έκδοσης των αποτελεσμάτων από το ΑΣΕΠ. Για το 2001 θα γίνει ο προγραμματισμός με βάση τις αξιολογήσεις που θα κάνει το υπουργείο, αφού προηγουμένως λάβει τα αιτήματα από τα υπουργεία. Στόχος η αύξηση του αριθμού των πτυχιούχων στο Δημόσιο, που ειδικά στους Δήμους και τα Νομικά Πρόσωπα Ιδιωτικού Δικαίου αποτελούν τη μειονότητα.
 Σχετικά με το ΑΣΕΠ, η κ. Παπανδρέου είπε ότι η έκδοση των αποτελεσμάτων στην Αγγλία από την αντίστοιχη υπηρεσία υλοποιείται μέσα σε 6 με 8 εβδομάδες, ενώ εδώ ο χρόνος κυμαίνεται από 1, 5 έως και δύο χρόνια και υπάρχουν περιπτώσεις που αποτελέσματα έκαναν τρία χρόνια να εκδοθούν.
 Λειτουργία υπηρεσιών αιχμής του Δημοσίου και το απόγευμα μέσα στο 2000, με στόχο τη διευκόλυνση των πολιτών. Οι λεπτομέρειες θα συζητηθούν με την ΑΔΕΔΥ στη συζήτηση για τις συλλογικές διαπραγματεύσεις.
 Πάνελ Πολιτών: δημιουργείται με στόχο την έγκυρη και διαρκή έκφραση της γνώμης 
των πολιτών για την ποιότητα των δημόσιων υπηρεσιών με δείγμα 5.000 ατόμων ειδικά κάθε φορά επιλεγμένων. Ο θεσμός αυτός ισχύει ήδη στην Αγγλία με επιτυχία.
 Θεσμοθετείται Εθνικό Συμβούλιο Στρατηγικής για τη Δημόσια Διοίκηση, μέσα στον 
Ιούνιο, ως όργανο διαβούλευσης της κυβέρνησης με τους κοινωνικούς φορείς και τα πολιτικά κόμματα με αντικείμενο την επεξεργασία προτάσεων για τη διοικητική 
μεταρρύθμιση. Συγκροτείται από εκπροσώπους κοινωνικών και οικονομικών φορέων, συνδικαλιστικών οργανώσεων, επιστημονικών φορέων και των κομμάτων.
 Ανοίγει διάλογος για τη νέα διοικητική δομή της χώρας με τη συμμετοχή της Αυτοδιοίκησης πρώτου και δεύτερου βαθμού, των περιφερειών, καθώς και παραγωγικών, κοινωνικών, πολιτικών φορέων και προωθείται διάλογος με τη συμμετοχή των κομμάτων για το εκλογικό σύστημα.
 Κωδικοποίηση της νομοθεσίας για να αντιμετωπιστεί η πολυνομία. Μέχρι το Μάρτιο 
θα έχουν ολοκληρωθεί οι κωδικοποιήσεις νόμων στους τομείς επικοινωνιών, ανταγωνισμού, ενέργειας, εμπορίου. Μέχρι το τέλος του 2001 θα ολοκληρωθούν οι κωδικοποιήσεις νόμων στους τομείς της φορολογίας, των κοινωνικών ασφαλίσεων και της πολεοδομίας.
 Μέσα σε ένα μήνα θα έχει ολοκληρωθεί η ψηφιακή μεταφορά όλων των νόμων του κράτους (Κώδικας Διαρκούς Νομοθεσίας-Ραπτάρχης), γεγονός που θα βοηθήσει στην πλήρη κωδικοποίηση των νόμων με βάση τα κριτήρια του ΟΑΣΑ.
 Μέσα στο χρόνο ολοκληρώνεται το σύστημα επεξεργασίας δεικτών μέτρησης της αποδοτικότητας των υπηρεσιών και των υπαλλήλων. Εντός του 2001 το σύστημα των δεικτών αυτών θα εφαρμοστεί από ειδικό σώμα αξιολογητών και από ειδικές επιτροπές αξιολόγησης σε κάθε υπουργείο. Συνδέονται οι αποδοχές των δημόσιων υπαλλήλων με κίνητρα απόδοσης και θεσμοθετείται η εθελουσία έξοδος με παροχή κινήτρων από το 2002.
 Ιδρύεται Ανώτατο Πειθαρχικό Συμβούλιο μέχρι τέλος Ιουλίου και θα λειτουργεί ως 
δευτεροβάθμιο πειθαρχικό όργανο για όλες τις δημόσιες υπηρεσίες με αρμοδιότητα 
