Κλειστά θα παραμείνουν τα φαρμακεία την ερχόμενη Πέμπτη και Παρασκευή στη Θεσσαλονίκη, τα Τρίκαλα, την Καρδίτσα, τις Σέρρες, τη Λάρισα και την Κομοτηνή, σύμφωνα με τις αποφάσεις των κατά τόπους συλλόγους φαρμακοποιών.
Η απόφαση αυτή έρχεται ως αντίδραση των φαρμακοποιών για το προεδρικό διάταγμα που ψηφίστηκε πρόσφατα, με το οποίο, όπως ισχυρίζονται, ποινικοποιείται η φαρμακευτική περίθαλψη. Από την 1η Ιουνίου επίσης, με απόφαση του Πανελλήνιου Φαρμακευτικού Συλλόγου, σταματά η χορήγηση φαρμάκων με πίστωση στους ασφαλισμένους όλων τα Tαμείων.
Με το προεδρικό διάταγμα 67/2000 επιβάλλονται εξοντωτικές ποινές, μέχρι και κλείσιμο των φαρμακείων, όσων φαρμακοποιών χορηγήσουν «δανεικά» φάρμακα, χωρίς συνταγή, την οποία ο ασφαλισμένος πρέπει να φέρει άλλη μέρα, σε επείγουσα ανάγκη, αλλά και στις περιπτώσεις που βρεθούν ξεχασμένα βιβλιάρια υγείας στο φαρμακείο.
Οπως τόνισε σε χθεσινή συνέντευξη Tύπου ο πρόεδρος του Πανελληνίου Φαρμακευτικού Συλλόγου Δημ. Βάγιωνας, «το μέτρο αυτό δεν μπορεί να εφαρμοστεί, καθώς για την υλοποίησή του θα πρέπει να λειτουργούν όλο το 24ωρο τα αγροτικά ιατρεία, οι ιατρικές μονάδες και οι ελεγκτές ιατρών του Δημοσίου και των διάφορων ασφαλιστικών οργανισμών».
Οσον αφορά τις απομακρυσμένες περιοχές, σημείωσε ότι στην πράξη οι φαρμακοποιοί αναγκάζονται να προχορηγούν φάρμακα, εφόσον ο αγροτικός γιατρός επισκέπτεται μια φορά το μήνα τη συγκεκριμένη περιοχή. Ετσι λοιπόν ανάμεσα στα ερωτήματα που θέτει ο Σύλλογος είναι:
- Πώς θα εξυπηρετούνται τώρα οι ασφαλισμένοι που ζουν σε παραμεθόριες περιοχές και έχουν ανάγκη το φάρμακό τους;
- Πώς θα καλυφθούν οι φαρμακευτικές ανάγκες των πολιτών σε περιπτώσεις αργιών ή Σαββατοκύριακου;
Μεταξύ άλλων, ο κ. Βαγιωνάς σημείωσε ότι υπάρχει αυτή την εποχή έλλειψη εμβολίων τετάνου και πολιομυελίτιδας, καθώς αλλάξαν οι εισαγωγείς στη χώρα μας και υπήρξε πρόβλημα με τους προμηθευτές του εξωτερικού, χωρίς να φταίει η ελληνική εταιρεία που τα εισάγει.
Nα μη συμμετάσχουν στις απεργιακές κινητοποιήσεις αποφάσισαν χθες το βράδυ τα μέλη του Φαρμακευτικού Συλλόγου Aττικής κατά τη διάρκεια της γενικής συνέλευσής τους που έληξε μία ώρα μετά τα μεσάνυχτα.
Tο όλο ζήτημα θα επανεξεταστεί στην αυριανή γενική συνεδρίαση του Πανελλήνιου Φαρμακευτικού Συλλόγου.
Σχετικά με το βασικό αίτημα των φαρμακοποιών, ο υφυπουργός Κοινωνικών Ασφαλίσεων Ν. Φαρμάκης, απαντώντας χθες στη Βουλή σε ερώτηση του βουλευτή της ΝΔ Γ. Κωνσταντόπουλου, δήλωσε ότι η ρύθμιση του ΠΔ που αναφέρεται σε προχορήγηση φαρμάκων παραμένει ως έχει. Ανοιχτό, είπε ο υφυπουργός, μένει το θέμα των κυρώσεων, ενώ πρόσθεσε ότι και οι λογαριασμοί από τους ασφαλιστικούς οργανισμούς θα γίνονται όπως προβλέπουν οι συμβάσεις. Ο πρόεδρος του ΠΦΣ Δ. Βαγιωνάς δήλωσε ότι οι θέσεις αυτές του υφυπουργού δεν ικανοποιούν τους φαρμακοποιούς, οι οποίοι είναι αποφασισμένοι να προχωρήσουν τον αγώνα τους.
Σχολής και της Νομικής, η υποψηφιότητα ενισχύεται από τις πιθανότητες υποστήριξης των παρατάξεων της ΔΑΠ και της ΠΑΣΠ (ή τουλάχιστον επαρκούς μέρους τους). 
 Ο Σπύρος Φλογαΐτης, καθηγητής στη Νομική Σχολή, διαθέτει ισχυρά ερείσματα στο χώρο των πανεπιστημιακών δασκάλων αλλά και στους φοιτητές και διεκδικεί την πρυτανεία του Πανεπιστημίου Αθηνών για δεύτερη φορά (η πρώτη ήταν πριν από έξι χρόνια, όταν την εκλογή κέρδισε ο Πέτρος Γέμτος). Υποψήφιοι αντιπρυτάνεις του σχήματός του είναι ο καθηγητής της Ιατρικής Δ. Κελέκης και ο καθηγητής της Φυσικομαθηματικής Δ. Ασημακόπουλος. Το σχήμα διαθέτει αναφορές στο χώρο του ΠΑΣΟΚ, αλλά και την υποστήριξη στελεχών της Ν.Δ. Το ψηφοδέλτιο του κ. Φλογαΐτη φιλοδοξεί και σε αρκετές ψήφους από την ΠΑΣΠ. 
 Από το χώρο της Νομικής σε συνδυασμό με τη Φυσικομαθηματική και τη Φιλοσοφική προέρχεται και το τέταρτο σχήμα, του Κ. Κιουλάφα, καθηγητή του Οικονομικού Τμήματος, που διεκδικεί τη θέση του πρύτανη (διετέλεσε γενικός διευθυντής του ΟΤΕ επί Νέας Δημοκρατίας). Υποψήφιοι αντιπρυτάνεις είναι ο καθηγητής Σεισμολογίας Κ. Μακρόπουλος και ο καθηγητής της Φιλοσοφικής Θ. Πελεγρίνης. Το σχήμα φέρεται ότι διαθέτει την υποστήριξη του χώρου του ΚΚΕ.
n Ε.Μ. Πολυτεχνείο: Τη διοίκηση του ιδρύματος διεκδικούν, μόνο δύο σχήματα. Αυτό του απερχόμενου πρύτανη του Ε.Μ.Π. Θεμιστοκλή Ξανθόπουλου και το σχήμα του προέδρου του Τμήματος Ηλεκτρολόγων Δημήτρη Κουτσούρη.
 Στο σχήμα του κ. Ξανθόπουλου συμμετέχει ο πρόεδρος του Τμήματος Μηχανολόγων Σίμος Σιμόπουλος και ο καθηγητής του Τμήματος Χημικών Μηχανικών Ανδρέας Ανδρεόπουλος 
 για τις θέσεις των αντιπρυτάνεων. Οι νυν αντιπρυτάνεις του ιδρύματος δεν πρόκειται να μετάσχουν στις εκλογές. Ο Λευτέρης Παπαγιαννάκης λόγω προσωπικής επιλογής και ο Δημήτρης Γαλανής λόγω ορίου ηλικίας. Το σχήμα του κ. Ξανθόπουλου (ο οποίος πρόσκειται στο χώρο της Νέας Δημοκρατίας) στοχεύει στην υποστήριξη της ΔΑΠ, σε επίπεδο ΔΕΠ στην υποστήριξη διδασκόντων που βρίσκονται κοντά σε μέλη προηγούμενων διοικήσεων, αλλά και στις ψήφους του διοικητικού προσωπικού. 
 Στο σχήμα του Δημήτρη Κουτσούρη μετέχει ως υποψήφια αντιπρύτανης -η μόνη γυναίκα στις εκλογές των ιδρυμάτων της Αθήνας- η καθηγήτρια στο Τμήμα Χημικών Μηχανικών Τόνια Μωροπούλου. Ο καθηγητής της Αρχιτεκτονικής Γιάννης Τσουδερός είναι επίσης υποψήφιος για τη θέση του αντιπρύτανη. Το σχήμα συνδυάζει προτιμήσεις από το χώρο και του ΠΑΣΟΚ αλλά και της Ν.Δ. ενώ αποσκοπεί και στην πλειοψηφία των φοιτητών.
n Αριστοτέλειο: Δύο είναι τα σχήματα που  για την εκλογή των πρυτανικών αρχών στο Α.Π.Θ. αναμετρώνται
 Ο πρύτανης του ιδρύματος, καθηγητής στο Τμήμα Πολιτικών Μηχανικών Μιχάλης Παπαδόπουλος μαζί με τους αντιπρυτάνεις Ολυμπία Γκίμπα-Τζιαμπίρη, καθηγήτρια της Ιατρικής Σχολής, και Γιάννη Αντωνόπουλο, καθηγητή του Φυσικού Τμήματος θα διεκδικήσουν σ' αυτές τις εκλογές τη δεύτερη θητεία τους. Ο συνδυασμός του κ. Παπαδόπουλου θεωρείται πιθανό ότι θα συγκεντρώσει μεγάλη μερίδα μελών ΔΕΠ και ενδέχεται να εξασφαλίσει και την υποστήριξη της ΔΑΠ, παράταξη η οποία είχε συνταχθεί με το σχήμα στις προηγούμενες εκλογές. 
 Η δεύτερη υποψηφιότητα έχει υποβληθεί από τον καθηγητή του Τμήματος Βιολογίας Γιώργο Στάμου, με τον οποίο κατεβαίνουν ως υποψήφιοι για τις θέσεις των αντιπρυτάνεων ο αναπληρωτής καθηγητής του Τμήματος Μηχανολόγων Σταύρος Πανάς και ο αναπληρωτής καθηγητής του Τμήματος Νηπιαγωγών Λεωνίδας Αγγελής. Το σχήμα έχει αναφορές στο ΠΑΣΟΚ αλλά και στον ευρύτερο χώρο της Αριστεράς. 
nΠανεπιστήμιο Πατρών: Σ' αυτό το πανεπιστήμιο οι πολιτικές ( σε επίπεδο κομμάτων) προσεγγίσεις είναι περισσότερο συμπαγείς απ' ό,τι στα ιδρύματα της πρωτεύουσας. Στις τρεις υποψηφιότητες που διεκδικούν τη διοίκηση του Πανεπιστημίου Πατρών συμπεριλαμβάνονται οι δύο νυν αντιπρυτάνεις. 
Του σχήματός τους ηγείται ο καθηγητής της Ιατρικής Ν. Ζούμπος (ως υποψήφιος πρύτανης) με τον Κ. Βαγενά, καθηγητή του Τμήματος Χημικών Μηχανικών, και τον Γ. Σταυρόπουλο, καθηγητή του Χημικού Τμήματος. Το σχήμα διαθέτει την υποστήριξη του χώρου του ΠΑΣΟΚ και, όπως είναι φυσικό, τους κύκλους των καθηγητών και των φοιτητών που βρίσκονται κοντά στην απερχόμενη διοίκηση. 
 Στο δεύτερο σχήμα που διεκδικεί την εκλογή, επικεφαλής είναι ο καθηγητής του Τμήματος Πολιτικών Μηχανικών Χρ. Χατζηθεοδώρου με υποψήφιους αντιπρυτάνεις τον καθηγητή του Τμήματος Φαρμακευτικής Π. Κορδοπάτη και τον καθηγητή του Τμήματος Βιολογίας Θ. Γεωργιάδη. Το σχήμα υποστηρίζεται από το χώρο της Νέας Δημοκρατίας. 
Τέλος, το τρίτο σχήμα, οι αναφορές του οποίου βρίσκονται στο ΚΚΕ, συγκροτείται από τον καθηγητή του Τμήματος Μηχανολόγων Αεροναυπηγών Ν. Αστράγκαθο (υποψήφιος πρύτανης), την καθηγήτρια της Ιατρικής Φλωρεντία Αγγελάτου και τον καθηγητή του Τμήματος Ηλεκτρονικών Υπολογιστών Ε. Κυρούση για τις θέσεις των αντιπρυτάνεων. 
