Aλλο ένα φεστιβάλ «σκάει» μύτη στην πόλη και συγκεκριμένα στον Πειραιά, εξ ου και τιτλοφορείται «Ποσειδών Φέστιβαλ». Η εταιρεία «Νέο Ρεύμα» είναι ο εμπνευστής του και ο Πειραιάς ο τόπος επιλογής γιατί «το πρώτο λιμάνι της χώρας, των Βαλκανίων και της Μεσογείου, αξίζει και πρέπει να είναι το πιο πολύχρωμο και το πιο ζωντανό», όπως λέει και το σύνθημα της διοργάνωσης. 
 Από 1η έως 9 Ιουλίου το λιμάνι του Πειραιά, η παραλία Βοτσαλάκια και το Βεάκειο Θέατρο θα έχουν την τιμητική τους σε ένα φεστιβάλ που έχει τεθεί υπό την αιγίδα της ΔΕΠΑΠ και του Εμπορικού Συλλόγου Πειραιά. Δύο από τα προσκεκλημένα συγκροτήματα θα εμφανιστούν και στη Θεσσαλονίκη. 
 - Το 1ο Ποσειδών Φέστιβαλ (γιατί στόχος είναι ν' ακολουθήσουν κι άλλα, μέχρι να γίνει θεσμός) «ανοίγουν» οι «Κράνμπερις» από την Ιρλανδία που έρχονται στη χώρα μας για πρώτη φορά. Η εκρηκτική Ντολόρες Ο' Ριόρνταν και η παρέα της μας επισκέπτονται στο πλαίσιο της παγκόσμιας περιοδείας τους με τίτλο «Loud and clear» (Δυνατά και καθαρά), γεμάτοι...υποσχέσεις (Promises) όπως λέγεται και το τελευταίο τους σινγκλ. Tην 1/7 θα βρίσκονται στο λιμάνι του Πειραιά και την 
επομένη στο Θέατρο της Γης στη Θεσσαλονίκη. Τα εισιτήρια κοστίζουν 10.000 δρχ και η προπώληση αρχίζει την Παρασκευή. 
 - Στις 3 Ιουλίου και στο λιμάνι, θα βρίσκεται ο βασιλιάς των μπλουζ Mπι Mπι Κινγκ, με την κιθάρα του, τα 50 ολόκληρα χρόνια της μουσικής του πορείας αλλά και το νέο του άλμπουμ, το «Makin' love is good for you». Είσοδος 9.000 δρχ.
 - Στις 6 Ιουλίου και στο Βεάκειο Θέατρο, η σοπράνο Μπάρμπαρα Χέντρικς συνοδευόμενη από την πολυμελή χορωδία του Μόουζες Χόγκαν θα ερμηνεύσει σπιρίτσουαλς σε μία και μοναδική εμφάνιση! Είσοδος 10.000 δρχ. 
 - Στις 7 και 8/7 πάνω από 30 χορευτές από την Ιρλανδία και τη Γερμανία θα γεμίσουν τη σκηνή του Βεάκειου και για δύο ολόκληρες ώρες θα χορεύουν παραδοσιακά ιρλανδικά τραγούδια. Είναι οι «Magic of the dance» του Μισέλ Ντόνελαν (δυό φορές παγκόσμιος πρωταθλητής χορού), ένα συγκρότημα το οποίο στην Ευρώπη θεωρείται ότι κάνει μία από τις πιο επιτυχημένες χορευτικές παραστάσεις. Στις 5 του μήνα θα βρίσκονται στο Θέατρο της Γης της Θεσσαλονίκης. Είσοδος: 5.000 δρχ. 
  Στις 9 Ιουλίου, το φεστιβάλ θα «κλείσει» με ένα ολονύχτιο πάρτι. Ο Bρετανός σαξοφωνίστας Κέρτνεϊ Πάιν (η εταιρεία τον έφερε και πέρυσι) θα παρουσιάσει στο 
κοινό της παραλίας Βοτσαλάκια σόουλ-τζαζ αυτοσχεδιασμούς, χιπ-χοπ, ποπ κ.ά. Νωρίτερα τρεις dj από την Ελλάδα, το Ισραήλ και την Αλγερία θα «ζεστάνουν» την 
ατμόσφαιρα. Η βραδιά θα κρατήσει έως την ανατολή του ηλίου, σύμφωνα με τις προβλέψεις... Είσοδος: 6.000 δρχ. 
 «Το φετινό φεστιβάλ δεν είναι μόνο ροκ, ή τζαζ, ή χορός, δεν έχει σαφή ταυτότητα. Του χρόνου όμως στόχος μας είναι να το εξαπλώσουμε ενδεχομένως και με εικαστικές, θεατρικές εκδηλώσεις αλλά και με την ενεργό συμμετοχή Eλλήνων καλλιτεχνών», εξήγησε ο Δημήτρης Χέλμης του Νέου Ρεύματος. «Θέλουμε να κάνουμε 
 Τα εισιτήρια θα πωλούνται στο ταμείο του Δημοτικού Θεάτρου Πειραιά και στα κεντρικά μεγάλα δισκοπωλεία. Το κοινό έχει ωστόσο τη δυνατότητα να τα αγοράσει 
με πιστωτικές κάρτες και άτοκες δόσεις τηλεφωνόντας στο: 3388400. 
