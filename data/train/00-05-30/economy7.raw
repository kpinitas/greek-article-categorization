Μετά τη Γερμανία, τη σημαία υπεράσπισης του ευρώ ανέλαβε η Γαλλία, με νέο μπαράζ δηλώσεων πολιτικών και τραπεζιτικών παραγόντων.
 εγονός είναι ότι η πρόσφατη δυναμική γερμανογαλλική φραστική παρέμβαση έδωσε φτερά στο ευρώ, το οποίο έχει φτάσει στο υψηλότερο επίπεδο εδώ κι ένα μήνα.
 Την Παρασκευή το ευρώ ξεπέρασε τα 93 σεντς κι έφτασε στα 93, 42 σεντς. Χθες υποχώρησε ελαφρά κάτω από τα 93 σεντς, λόγω του υποτονικού κλίματος στις διεθνείς χρηματαγορές, εξαιτίας των αργιών σε ΗΠΑ και Βρετανία. Η ισοτιμία του 
διαμορφώθηκε αργά χθες το βράδυ ώρα Ελλάδας στα 92, 82 σεντς.
 Το ευρωπαϊκό νόμισμα έχει ανακάμψει σχεδόν κατά 5% από το τελευταίο αρνητικό ρεκόρ του των 88, 44 σεντς, στο οποίο είχε υποχωρήσει στις 4 Μαΐου και το οποίο 
 Μια οπωσδήποτε ενθαρρυντική για το ευρωπαϊκό νόμισμα εξέλιξη, η οποία δεν εγγυάται ωστόσο ακόμη την έξοδο από το πρόσφατο τούνελ της ελεύθερης πτώσης, που άρχισε να διακυβεύει πλέον την ίδια του την αξιοπιστία στα μάτια των Ευρωπαίων πολιτών.
 «Το ευρώ δεν είναι λεφτά Μονόπολης ή λεφτά - «μαϊμούδες», όπως λέμε εμείς στη Γαλλία», τόνισε χθες ο Γάλλος υπουργός Οικονομικών, Λοράν Φαμπιούς, μιλώντας σε διεθνές οικονομικό συνέδριο στο Παρίσι.
 «Θα χρειαστεί καιρό για τις αγορές να αντιληφθούν την ισχύ και την αποφασιστικότητά μας των πολιτικών να πετύχουμε τους στόχους μας», συμπλήρωσε ο Γάλλος υπουργός, που αναλαμβάνει από την 1η Ιουλίου την προεδρία του συμβουλίου των υπουργών Οικονομικών της ζώνης του ευρώ. Eνα όργανο που η Γαλλία επιδιώκει να αναβαθμίσει, με σκοπό να το μετατρέψει σ' ένα είδος οικονομικής κυβέρνησης, που μαζί με την ΕΚΤ θα συνδιαμορφώνουν την οικονομική και νομισματική πολιτική.
 Μελετά ακόμη το ενδεχόμενο να καταστήσει τα επίσημα ανακοινωθέντα του συμβουλίου των 11 τακτικό γεγονός, κατά τα πρότυπα των ανακοινωθέντων των Εφτά 
Πλουσιότερων Κρατών του Κόσμου (G7). Το συμβούλιο των 11 εξέδωσε το πρώτο ανακοινωθέν του στις 8 Μαΐου, το οποίο όμως δεν είχε κριθεί ιδιαίτερα αυστηρό από τις αγορές, που συνέχισαν να κατατροπώνουν το ευρώ.
  Στο πνεύμα των νέων γαλλικών επιδιώξεων για καλύτερο συντονισμό, ο Γάλλος πρόεδρος Ζακ Σιράκ, μιλώντας σε εορταστική εκδήλωση για τα 200 χρόνια της Τράπεζας της Γαλλίας τόνισε: « Από τη στιγμή που η νομισματική πολιτική είναι κοινή, πρέπει να εξασφαλίσουμε ότι υπάρχουν τα μέσα για καλύτερο συντονισμό των πολιτικών προϋπολογισμού και ότι ενισχύουμε τα εργαλεία και τις διαδικασίες για τη λήψη των οικονομικών αποφάσεων».
  Σε δηλώσεις περί ευρώ προέβη χθες και ο διοικητής της Τράπεζας της Γαλλίας, Ζαν Κλοντ Τρισέ, που τόνισε ότι το ευρώ έχει μέλλον ως ισχυρό νόμισμα.
 Οι απειλές για παρέμβαση συνεχίστηκαν και χθες με νεότερες δηλώσεις του προέδρου της Μπούντεσμπανκ, Ερνεστε Βέλτεκε και του Γάλλου υπουργού Οικονομικών Λοράν Φαμπιούς.
 Αίσθηση πάντως προκαλεί ότι τον τελευταίο καιρό η σκυτάλη της φραστικής στήριξης του ευρώ έχει περάσει σε πολιτικούς εκπροσώπους κυρίως (υπουργούς Οικονομικών κ.λπ.), αντί του καθ' ύλην αρμόδιου προέδρου της ΕΚΤ, Βιμ Ντούιζενμπεργκ.
 Η τελευταία μάλιστα σημαντική ανάκαμψη οφείλεται στη σκληρή γλώσσα των τελευταίων ημερών του προέδρου της Μπούντεσμπανκ, Ερνεστ Βέλτεκε, αλλά και στην παρέμβαση του Οτμαρ Ιζινκ, μέλους του συμβουλίου της ΕΚΤ.
 Ο Ιζινκ είχε χαρακτηρίσει την Παρασκευή την πτώση του ευρώ «μελανό σημάδι» στα 
κατάστιχα της ΕΚΤ, θεωρώντας δικαιολογημένη την ανησυχία της κοινής γνώμης για 
την εξωτερική ισοτιμία του. Δήλωση που ήταν και η βασική αιτία για την εκτίναξη του ευρώ πάνω από τα 93 σεντς.
