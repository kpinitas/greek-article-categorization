 Να αναβάλει την ανάπτυξη του εθνικού συστήματος αντιπυραυλικής άμυνας αποφάσισε ο Μπιλ Κλίντον, επικαλούμενος ως θεμελιώδες επιχείρημα ότι αρκετές ήταν οι χώρες -μεταξύ αυτών Ρωσία και Κίνα- που εξέφραζαν αντίθεση σε ένα τέτοιο σύστημα. Είπε επίσης ότι η υφιστάμενη τεχνολογία δεν διασφαλίζει ακόμα την αποτελεσματικότητα ενός τέτοιου συστήματος. Πρακτικά, η απόφαση Κλίντον σημαίνει ότι ο επόμενος πρόεδρος θα είναι αυτός που θα αποφασίσει εάν και πότε
 «Δεν μπορούμε να αγνοήσουμε το γεγονός ότι πράξεις και αντιδράσεις άλλων σε αυτό τον όλο και περισσότερο αλληλεξαρτώμενο κόσμο επηρεάζουν την ασφάλειά μας», είπε ο Αμερικανός πρόεδρος την Παρασκευή, αναγγέλλοντας ότι δεν θα δώσει
την άδεια στο Πεντάγωνο να ξεκινήσει την ανάπτυξη του συστήματος. Με αυτή τη σκέψη, ο Κλίντον θεωρεί ότι θα έπρεπε να γίνουν κινήσεις προς μεγαλύτερη αποδοχή εκ μέρους των συμμάχων, αλλά και προσπάθεια τροποποίησης των συμφωνιών
για τον έλεγχο των εξοπλισμών, που αφορούν την αντιπυραυλική άμυνα, με τρόπο ώστε να είναι αποδεκτές από τη Ρωσία. Η Συνθήκη για την αντιβαλλιστική άμυνα του 1972 απαγορεύει την ανάπτυξη εθνικού συστήματος αντιπυραυλικής άμυνας.
 «Ο επόμενος πρόεδρος, που θα πάρει την απόφαση θα πρέπει να αποφύγει να προκαλέσει την ενδυνάμωση της πυρηνικής ικανότητας σε περιφερειακό επίπεδο -που είναι ήδη επικίνδυνη- από την Κίνα μέχρι τη Νότια Ασία», είπε ο Κλίντον, μιλώντας στο Πανεπιστήμιο Τζορτζτάουν. Στη συνέχεια αναφέρθηκε σε απόρρητη έκθεση της CΙΑ που αναφέρει ότι ένα αμυντικό αντιπυραυλικό σύστημα στις ΗΠΑ, θα οδηγούσε την Κίνα σε ουσιαστική αύξηση της πυραυλικής της δύναμης. Ο Κλίντον είπε επίσης ότι δεν έχει πεισθεί πως η υφιστάμενη τεχνολογία θα καταστήσει επαρκώς αποτελεσματικό το σύστημα. 
 Ο Τζορτζ Μπους τζούνιορ έσπευσε να επωφεληθεί από την απόφαση Κλίντον, δηλώνοντας ότι αυτή συνιστά μια ακόμα απόδειξη της αποτυχημένης πολιτικής του σε θέματα εθνικής ασφάλειας. Ξεκαθάρισε δε ότι εάν εκλεγεί πρόεδρος θα θέσει το σύστημα σε εφαρμογή «στη συντομότερη δυνατή ημερομηνία». Ο Μπους δεν αναφέρθηκε στα σχέδιά του για την αντιπυραυλική άμυνα, αλλά στο παρελθόν είχε δηλώσει ότι τάσσεται υπέρ ενός συστήματος που θα προστατεύει όχι μόνο τις ΗΠΑ,
 Ο αντιπρόεδρος της αμερικανικής κυβέρνησης και υποψήφιος για την προεδρία Αλ Γκορ χαιρέτισε την απόφαση του Κλίντον, θεωρώντας ότι δίνει την ευκαιρία στους
Αμερικανούς να βεβαιωθούν πως η τεχνολογία που χρησιμοποιείται θα λειτουργήσει
σωστά. Τον περασμένο μήνα, η υπουργός Eξωτερικών Μάντλεν Ολμπράιτ είχε πει ότι
θα ήταν ανεύθυνο να αναβληθεί η απόφαση για τη λειτουργία του αντιπυραυλικού συστήματος, διότι έτσι θα δοθεί η δυνατότητα στη Βόρεια Κορέα, το Ιράν και άλλες χώρες να αναπτύξουν πυραύλους και να απειλήσουν τις ΗΠΑ. Ο εκπρόσωπος του Στέιτ Ντιπάρτμεντ ρωτήθηκε προχθές για την απόφαση Κλίντον και περιορίστηκε να απαντήσει: «Ο πρόεδρος αποφάσισε ότι η τεχνολογία δεν βρίσκεται ακόμα στο σημείο από όπου μπορούμε να προχωρήσουμε με ασφάλεια». 
 Εν τω μεταξύ, προχθές, εκπρόσωπος του Πενταγώνου δεν απέκλεισε το ενδεχόμενο να αναβληθεί και η επόμενη δοκιμή του συστήματος αντιπυραυλικής άμυνας που αρχικά είχε προγραμματιστεί για τον Οκτώβριο ή Νοέμβριο και μετά για το Δεκέμβριο. Ο λόγος, σύμφωνα με τον υπολοχαγό Λένερ, είναι ότι θα πρέπει να αξιολογηθούν τα αποτελέσματα της τελευταίας δοκιμής που έγινε στις 8 Ιουλίου και κατέληξε σε αποτυχία.
