 Στο 2% βλέπει ο πρόεδρος της ΕΚΤ Βιμ Ντούιζενμπεργκ να υποχωρεί ο πληθωρισμός στη ζώνη του ευρώ, όχι όμως σύντομα, αλλά ύστερα από 6 έως 9 μήνες. 
 κεντρικός τραπεζίτης μιλώντας το προηγούμενο Σαββατοκύριακο σε συνάντηση κορυφαίων πολιτικών, οικονομικών αξιωματούχων και επιχειρηματιών στο Τσερνόμπιο της βορείου Ιταλίας, που πραγματοποιήθηκε κεκλεισμένων των θυρών, επισήμανε ότι, παρά τις σημερινές πληθωριστικές πιέσεις, εξαιτίας των υψηλών τιμών του πετρελαίου και της αδυναμίας του ευρώ, ο δείκτης τιμών λιανικής στη ζώνη του ευρώ θα επιστρέψει από το 2, 4% που βρίσκεται σήμερα, ξανά στο στόχο της ΕΚΤ 2% στους επόμενους 6 με 9 μήνες. 
 Η αισιοδοξία του Ντούιζενμπεργκ πηγάζει από τα θετικά στοιχεία που υπάρχουν αυτή τη στιγμή για τη ζώνη του ευρώ. Η σημερινή αδυναμία του ευρώ, είπε, δεν ανταποκρίνεται στην υγιή οικονομική κατάσταση των ευρωπαικών οικονομιών και κατά συνέπεια, στο μέλλον θα ελαχιστοποιηθεί.
 Την ίδια άποψη ενστερνίστηκε και ο πρόεδρος της Bundesbank Ερνστ Βέλτεκε, ο οποίος στα περιθώρια της παραπάνω συνάντησης δήλωσε ότι, αν και ο φετινός πληθωρισμός θα παραμείνει πάνω από το στόχο της ΕΚΤ, βαθμιαία την επόμενη χρονιά θα υποχωρήσει χαμηλότερα του 2%. Ο Βέλτεκε προέβλεψε μάλιστα ότι η ζώνη
του ευρώ θα σημειώσει φέτος ρυθμό ανάπτυξης 3, 5%.
 Η ΕΚΤ αύξησε την περασμένη Πέμπτη τα ευρωπαϊκά επιτόκια κατά 0, 25% σε 4, 5%, όμως την ίδια ημέρα το ευρώ υποχώρησε, σημειώνοντας αρνητικό ιστορικό ρεκόρ έναντι του δολαρίου -88, 40 σεντς ανά ευρώ- για να ανακάμψει στα 90 σεντς την επόμενη ημέρα.
 Η απόφαση αυτή της ΕΚΤ χαρακτηρίστηκε από αρκετούς τραπεζίτες και οικονομολόγους που συμμετείχαν στη συνάντηση του Τσερνόμπιο άχρηστη και αναποτελεσματική. Και αυτό, γιατί κάποιοι από τους παραπάνω εκτιμούν ότι η σημερινή αδυναμία του ευρώ έναντι του δολαρίου οφείλεται στους διαφορετικούς ρυθμούς ανάπτυξης μεταξύ ΗΠΑ και Ευρώπης. Καθώς όμως οι ΗΠΑ σημειώνουν δέκα χρόνια συνεχούς ανάπτυξης και η Ευρώπη μόλις ενάμιση χρόνο, κάποιοι θεωρούν ότι η υποχώρηση της αμερικανικής οικονομίας και του δολαρίου θα είναι η φυσιολογική εξέλιξη στη συνέχεια και κατά συνέπεια, η τελευταία κίνηση της ΕΚΤ
 Από την άλλη πλευρά, κάποιοι άλλοι οικονομολόγοι επισήμαναν ότι η αύξηση μόλις
κατά 0, 25% των ευρωπαϊκών επιτοκίων δεν είναι ικανή να ενισχύσει το ευρώ και κατά συνέπεια, θα χρειαστούν και άλλες στο μέλλον.
 Απέναντι σε αυτήν την κριτική, ο Ντούιζενμπεργκ υπερασπίστηκε την επιλογή της ΕΚΤ, λέγοντας ότι η αύξηση των επιτοκίων είναι η πιο κατάλληλη για τη μείωση των πληθωριστικών κινδύνων και τη διατήρηση της ισχυρής οικονομικής ανάπτυξης και της αύξησης της απασχόλησης στη ζώνη του ευρώ τα επόμενα δύο με δυόμισι χρόνια.
 Από την πλευρά του, ο πρόεδρος της Ευρωπαϊκής Επιτροπής Ρομάνο Πρόντι συμφώνησε ότι η ευρωπαϊκή οικονομία βρίσκεται σε πολύ καλή κατάσταση και ότι θα πρέπει να συνεχιστούν οι προσπάθειες για την εφαρμογή των διαρθρωτικών αλλαγών. Οι εκτιμήσεις αυτές ίσως να δικαιολογούνται και από τα χθεσινά δημοσιεύματα στον ιταλικό Tύπο, που αφορούν τις εκτιμήσεις του ΔΝΤ για την οικονομική ανάπτυξη στη Ευρώπη. Σύμφωνα με αυτά, στην επόμενη έκθεση του ΔΝΤ, που πρόκειται να δημοσιευτεί αργότερα αυτό το μήνα, προβλέπεται ότι το ΑΕΠ της
