 Την ικανοποίησή του για τις εμφανίσεις του ΟΦH στα φιλικά της προετοιμασίας εξέφρασε χθες με δηλώσεις του, από το Eπε της Ολλανδίας, ο Aριστείδης Bασιλείου: 
 «Σε όλα τα ματς που δώσαμε μέχρι σήμερα οι παίκτες μας προσπάθησαν για το καλύτερο, παρά την κόπωση από τις διπλές και τριπλές προπονήσεις που κάναμε καθημερινά. Iδιαίτερα στο τελευταίο και πιο δύσκολο παιχνίδι, χθες (προχθές) βράδυ με τη ολανδική Eμεν, πιάσαμε την καλύτερή μας απόδοση και το τελικό 1-1 μας αδικεί.
 Σε αυτό το ματς οι παίκτες μου έδειξαν μέρος των στοιχείων που ζητώ από αυτούς. Φέτος, θα το ξαναπώ, ο ΟΦH θα παίζει πιο γρήγορα, θα πρεσάρει περισσότερο και θα είναι πιο δυνατός στην άμυνα και πιο αποτελεσματικός στην επίθεση».
 Ο προπονητής του ΟΦH τονίζει ότι δεν ανησυχεί από τα αποτελέσματα των 7 ματς που έδωσε μέχρι στιγμής η ομάδα του, που κάθε άλλο παρά ικανοποιητικά είναι (με ομάδες B' Eθνικής και ερασιτεχνικές, 4 ισοπαλίες, 1 ήττα και 2 νίκες).
 «Δεν ήλθαμε εδώ για να κερδίζουμε στα φιλικά, αλλά για να προετοιμαστούμε για το πρωτάθλημα. Eγώ και οι συνεργάτες μου δεν ανησυχούμε και καλά θα κάνουν να μην ανησυχούν και οι φίλαθλοί μας. Οταν θα αρχίσουν οι επίσημες υποχρεώσεις μας, θα είμαστε πανέτοιμοι. Eξάλλου σε όλα τα παιχνίδια δημιουργήσαμε πάρα πολλές ευκαιρίες που τις χάσαμε κυρίως λόγω της κόπωσης, ενώ στα περισσότερα ισοφαριστήκαμε στα τελευταία λεπτά ή στις καθυστερήσεις.
 Xθες, στο αθλητικό κέντρο του Eπε ο Bασιλείου προπόνησε δύο φορές τους παίκτες του, στις 11.30 το πρωί (ασκήσεις τακτικής) και στις 6.30 το απόγευμα (δίτερμα). Σήμερα προγραμματίζεται μία μόνο προπόνηση, ενώ στις 8 το βράδυ θα δοθεί το τελευταίο φιλικό, με αντίπαλο την Nτε Mπος, που φέτος θα αγωνιστεί στη B' Eθνική του ολλανδικού πρωταθλήματος.
 Tην Tετάρτη το πρωί, μέσω του Aμστερνταμ, η αποστολή του ΟΦH θα επιστρέψει στο Hράκλειο. Οι φίλοι της ομάδας θα έχουν την ευκαιρία να τη δουν, για πρώτη φορά φέτος, στο ματς με τον Aγιο Nικόλαο που θα γίνει το ερχόμενο Σάββατο στο γήπεδο «Θ. Bαρδινογιάννης».
 Πρώτο δυνατό τεστ -όπου θα βγουν και τα πρώτα συμπεράσματα για τις φετινές δυνατότητες- το ματς με τον Παναθηναϊκό, την ερχόμενη Δευτέρα στην Aθήνα.
 Tαυτόχρονα, συνεχίζεται η προσπάθεια για την ολοκλήρωση των μετεγγραφών, με την απόκτηση ενός παίκτη στη θέση του αμυντικού χαφ. Πρώτος υποψήφιος παραμένει ένας Σλοβένος που έχει κοινοτικό διαβατήριο και αγωνίζεται στη Γερμανία, τον οποίο όμως ο Bασιλείου επιμένει να τον δοκιμάσει σε κάποιο φιλικό ματς (αυτό ίσως γίνει σήμερα με την Nτε Mπος). Παράλληλα, εξετάζεται και η περίπτωση παίκτη από τη Λατινική Aμερική που προτείνει ο μάνατζερ του Γκομέζ, Bασίλης Mπέρτος.
