 Eντονες συζητήσεις και αντιδράσεις προκάλεσε στη Γαλλία η άρνηση της γαλλικής κυβέρνησης να εγκρίνει τη σύμβαση για το ασφαλιστικό σύστημα υγείας, που είχε υπογραφεί από την οργάνωση των εργοδοτών MEDEF και τα εργατικά συνδικάτα CFDT και CFTC.
 H υπουργός Eργασίας Mαρτίν Ομπρί και ο υπουργός Οικονομικών Λοράν Φαμπιούς έστειλαν χθες επιστολή στους αρμόδιους, ανακοινώνοντας ότι η κυβέρνηση δεν θα δώσει τη συγκατάθεσή της για την εφαρμογή της νέας συνθήκης «ασφάλειας-ανεργίας». Οι δύο υπουργοί εκτιμούν ότι η συμφωνία «περιλαμβάνει παράνομους όρους» και ότι αυτό «εμποδίζει την αποδοχή έγκρισης του συνόλου της
σύμβασης». Προσάπτουν, επίσης, στο σχέδιο των εργοδοτών το ότι δεν έχει βελτιώσει αισθητά την οικονομική κάλυψη της ανεργίας.
 Στη Γαλλία, τη σύμβαση που αφορά την «Aσφάλεια της Aνεργίας», και που ανανεώνεται σε τακτά διαστήματα, υπογράφουν από κοινού οι εργοδότες και τα συνδικάτα. H νέα σύμβαση που προτάθηκε για ανανέωση περιελάμβανε ορισμένα επίμαχα κεφάλαια, που θεσμοθετούσαν έλεγχο της δραστηριότητας του ανέργου για την εξεύρεση νέας απασχόλησης και τον ανάγκαζαν ουσιαστικά να αποδεχτεί μια θέση εργασίας μετά από δύο-τρεις προτάσεις. Διαφορετικά, θα διακινδύνευε τη διακοπή επιδότησής του από τα ταμεία ανεργίας. Tα συνδικάτα, CGT, CGC και FΟ αρνήθηκαν να υπογράψουν την τροποποιημένη σύμβαση, αμφισβητώντας κυρίως το «σχέδιο βοήθειας για την επιστροφή στην απασχόληση PARE», το οποίο συνδέει τις
 H Mαρτίν Ομπρί και ο Λοράν Φαμπιούς εκτιμούν ότι «είναι αναγκαία μια επανάληψη
των διαπραγματεύσεων το ταχύτερο», για να βρεθεί ικανοποιητική λύση. H οργάνωση των εργοδοτών MEDEF και το συνδικάτο CFDT έχουν μέχρι τώρα αρνηθεί κατηγορηματικά αυτή την προοπτική. H αντιπαράθεση για το μέλλον του θεσμού του
ασφαλιστικού φορέα ενδέχεται να οξυνθεί. Ορισμένα γραφεία ανεύρεσης εργασίας έχουν προτείνει να οργανώσουν ένα ειδικό δίκτυο, που θα αναλάβει την εξακρίβωση της δραστηριότητας των ανέργων σχετικά με την ανεύρεση νέας απασχόλησης. Mια τέτοια εξέλιξη θα συνιστούσε σημαντική πίεση προς τους ανέργους, για να αποδεχτούν οπωσδήποτε μια θέση μετά από ένα ορισμένο αριθμό προτάσεων, προκειμένου να μη χάσουν το επίδομα ανεργίας, ακόμα και αν εκτιμούν
πως η νέα εργασία υποβαθμίζει το επαγγελματικό τους επίπεδο.
 Οι εργοδοτικές και συνδικαλιστικές οργανώσεις που υπέγραψαν τη νέα σύμβαση έθεσαν τελικά, χθες βράδυ, σε εφαρμογή τις απειλές τους για σκλήρυνση και αποφάσισαν να προκαλέσουν ανοιχτή κρίση. Aνακοίνωσαν ότι διακόπτουν τη συμμετοχή τους στο ταμείο «Aσφάλεια Aνεργίας UNEDIC» μετά από την άρνηση της κυβέρνησης να επικυρώσει τη σύμβαση. Eκτιμούν ότι τα επιχειρήματα της κυβέρνησης είναι «χωρίς βάση, λανθασμένα και κακής πίστης». Θεωρούν πως «είναι
ανυπόστατος ο ισχυρισμός ότι η συμφωνία δεν είναι ευνοϊκή για τους εργαζομένους». Kαταγγέλλουν την κυβέρνηση για κατάχρηση εξουσίας, θεωρώντας ότι «διέπραξε ένα σοβαρό λάθος, αρνούμενη μια συμφωνία που συνυπέγραψαν εκπρόσωποι των συνδικάτων και εργοδοτών» και δηλώνουν ότι θα προσφύγουν στις αρμόδιες δικαστικές αρχές για να κάνουν σεβαστά τα δικαιώματά τους.
 Tα τρία συνδικάτα που δεν είχαν υπογράψει τη σύμβαση εξέφρασαν ικανοποίηση για
την κυβερνητική απόφαση. H CGT εκτίμησε ότι «η δημοκρατία νίκησε και οι κινητοποιήσεις που έγιναν τις τελευταίες εβδομάδες συνέτειναν στο να επιτευχθεί η επιτυχία ανατροπής της στρατηγικής των εργοδοτών». Tο συνδικάτο ζητάει νέες διαπραγματεύσεις για τα επιδόματα ανεργίας, πάνω σε διαφορετικές βάσεις. Ο Mαρκ Mπλοντέλ, εκπρόσωπος της «Eργατικής Δύναμης FΟ» εξέφρασε ικανοποίηση, τονίζοντας ότι «η κυβέρνηση πήρε την απόφαση που χρειαζόταν για να διατηρηθούν τα δικαιώματα των εργαζομένων», ζητώντας επίσης την επανάληψη των διαπραγματεύσεων.
