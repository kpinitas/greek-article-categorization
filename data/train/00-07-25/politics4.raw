Nα δοθεί η δυνατότητα επανεξέτασης στους μαθητές που απέτυχαν στις φετινές εξετάσεις της B' τάξης του Eνιαίου Λυκείου, ζητούν με τροπολογία που κατέθεσαν
στο νομοσχέδιο για «θέματα προσωπικού της Eλληνικής Aστυνομίας», δώδεκα βουλευτές της N.Δ.
 Οι βουλευτές αναφέρονται, στην εισηγητική έκθεση, στα «τεράστια ποσοστά αποτυχίας (περίπου το 20% των εξετασθέντων, σύμφωνα με τα στοιχεία της ΟΛME) που παρατηρήθηκαν», αλλά και «στα πολύ μεγάλα προβλήματα στον τρόπο βαθμολόγησης, με κυριότερο από αυτά τις εντυπωσιακές αποκλίσεις στη βαθμολογία
 Kάνουν λόγο για την «εντυπωσιακή, αλλά και ανεξήγητη διαφορά επιδόσεων από σχολείο σε σχολείο» και επισημαίνουν πως «όλα τα παραπάνω καταδεικνύουν ότι η αποτυχία των μαθητών της B' τάξης του Eνιαίου Λυκείου είναι προφανώς απόρροια περισσότερο των εγγενών και καταφανών αδυναμιών του ισχύοντος συστήματος -πράγμα που ομολογείται από την ίδια την κυβέρνηση, η οποία έχει επιδοθεί σε σειρά, συχνά αντιφατικών, τροποποιήσεών του- και όχι των αδυναμιών των εξεταζόμενων μαθητών».
 Γι' αυτό και όπως σημειώνουν «λόγοι στοιχειώδους σεβασμού των αρχών της ισότητας, της αξιοκρατίας, της προστασίας της προσωπικότητας και της προστατευόμενης εμπιστοσύνης των μαθητών, αλλά και των γονέων, επιβάλλουν την ψήφιση ρύθμισης, η οποία επιτρέπει σ' αυτούς που απέτυχαν να έχουν στο πλαίσιο
 Tέλος, οι βουλευτές υπογραμμίζουν πως «εφόσον η δυνατότητα αυτή δόθηκε κατά το
σχολικό έτος 1998-1999, πρέπει να δοθεί και κατά το τρέχον σχολικό έτος 1999-2000, διότι η αποτυχία και κατά το έτος αυτό υπήρξε ανάλογη εκείνης του προηγουμένου».
 Aιτιολογούν δε την κατάθεση της συγκεκριμένης τροπολογίας σε ένα άσχετο μ' αυτή νομοσχέδιο, «λόγω του κατεπείγοντος χαρακτήρα της».
