 Επόμενος σταθμός η Σμύρνη. Αυτή η σύγχρονη, παραθαλάσσια μεγαλούπολη των δύο εκατομμυρίων, μ' άλλο ένα εκατομμύριο ανθρώπους απέναντι, στο πάλαι ποτέ Κορδελιό (Καρσιγιακά στα τουρκικά).
 Από το Κάστρο του Πάγου (Καντιφεκαλέ) απλώνονται μπροστά σου χιλιάδες πολυκατοικίες και κτίρια (μονοκατοικίες με το κιάλι), η ακτή και το λιμάνι της
 (περίπου 40 χλμ.), όπως και η ακτή του Κορδελιού (12 χλμ). Εκεί πάνω δυο-τρεις
γυναίκες έχουν στήσει και δουλεύουν τον υπαίθριο αργαλειό τους κάτω από τέντα.
Πιτσιρίκια σε πλησιάζουν κάθε τόσο και σε παρακαλούν -ευγενικά, είναι αλήθεια-
 Θα βολτάρουμε στο Κονάκ, την κεντρική πλατεία που είναι κάτω, κοντά στη θάλασσα, με τον οβελίσκο του ρολογιού σήμα κατατεθέν. Ενα φτωχό παιδάκι κολημένο στη βιτρίνα ενός πολυκαταστήματος να χαζεύει συνεπαρμένο αθλητικά ποδοσφαιρικά εξαρτήματα. Κίνηση αρκετή, κοπέλες και γυναίκες με μοντέρνο ντύσιμο, κι οι άντρες το ίδιο. Πλανόδιοι πωλητές, πλήθος αυτοκινήτων και λεωφορείων. Ενδότερα το παζάρι, γοητευτικό, πολύχρωμο, ιδιαίτερα με τις ποικιλίες των μπαχαρικών.
 Η παραλία της γεμάτη σύγχρονα κτίρια -η αρχοντική εικόνα της από καρτ-ποστάλ στις αρχές του αιώνα. «Η Σμύρνη έχει χάσει τον ίσκιο της, όπως τα φαντάσματα»,
έγραφε στο ημερολόγιο των «Μερών» ο ποιητής και γέννημα-θρέμμα της Γιώργος Σεφέρης όταν την ξαναεπισκέφθηκε ύστερα από χρόνια. «Δεν ήτανε η φωτιά, η απελπισία κι η σφαγή. Ητανε που χάθηκε ένα φως από κείνα τα μέρη. Χάθηκε μια ομορφιά. Η Σμύρνη ήτανε μια ξαστεριά που φώταε», έλεγε η αγράμματη Αγγελική Παπάζογλου, τις αναμνήσεις της οποίας είδαμε το χειμώνα από την Αννα Βαγενά στο θέατρο «Μεταξουργείο». Ο χρόνος ο κοντινός που κρατάει την πληγή, ο χρόνος
 Θα προλάβουμε το απόγευμα το βαποράκι για Κορδελιό. Μια άγνωστη κυρία επιβάτισσα θα μας βγάλει το εισιτήριο (επειδή είμαστε ξένοι, επειδή είμαστε Ελληνες;) και θα μας δώσει πληροφορίες στα αγγλικά. Τι να πεις, παρά να την κεράσεις ένα τσάι στο κατάστρωμα.
 Στο Κορδελιό θα γνωρίσουμε τον 36χρονο και ευγενέστατο Ενγκίν Μπερμπέρ, καθηγητή του Πανεπιστημίου Αιγαίου, όπως λέγεται αυτό στην περιοχή του Μπουρνόβα. Διδάσκει πολιτική ιστορία Ευρώπης, εξωτερική πολιτική της Τουρκίας και την εξέλιξη του συντάγματος από την οθωμανική αυτοκρατορία έως σήμερα στο τμήμα Διεθνών Σχέσεων. 
 Μιλάει πολύ καλά ελληνικά, αφού έχει ζήσει στην Ελλάδα για μερικά χρόνια μαζεύοντας υλικό για τη διδακτορική διατριβή του που βγήκε σε βιβλίο στα τουρκικά. Εχει τίτλο «Σμύρνη 1918-1919» κι είναι ίσως η πρώτη φορά που υπάρχουν τόσα πολλά στοιχεία και από τις δύο πλευρές «με μάτι Αγγλου ιστορικού» θέλοντας να φωτίσει όσο πιο αντικειμενικά γινόταν τα πράγματα. «Οι Eλληνες θα μάθουν τις τουρκικές πηγές», θα συμπληρώσει, ελπίζοντας ότι θα βγει
 Αλλη μια μελέτη του στα τουρκικά είναι: «Στον ίσκιο του ελληνικού στρατού - η διοικητική πλευρά», όπου καταγράφει τη ζωή της Σμύρνης έξι μήνες πριν από την ελληνική κατάληψη. Πώς ζούσαν Ελληνες-Τούρκοι μαζί, το διοικητικό της σύστημα.
Πηγές των μελετών του το αρχείο του Ελευθέριου Βενιζέλου, ελληνικά μικρασιατικά έντυπα, το Φόρεϊν Οφις, τουρκικά αρχεία κ.λπ. 
 Το Κορδελιό δείχνει πιο περιποιημένο σε σχέση με τη Σμύρνη. Οι παραλίες του πιο συμμαζεμένες, η αγορά του (τσαρσί) γεμάτη από κόσμο που επισκέπτεται τα μαγαζιά. Επιστρέφοντας στη Σμύρνη με λεωφορείο, σε μια απόσταση ενός-δύο χιλιομέτρων παραλιακά, η μπόχα είναι δυσβάσταχτη. Ο ποταμός Μέλης («μαρμαίρει ως πλαξ αργύρου», έγραφαν παλιότερα) είναι αποχετευτικός αγωγός βγάζοντας ό,τι
πιο βρόμικο και δυσώδες στο σημείο αυτό της θάλασσας. Εδώ και 15 χρόνια κάνουν
σχέδια για βιολογικό καθαρισμό, αλλά ακόμη τίποτε δεν έχει γίνει. 
 Για την επίσκεψή μας στην παραθαλάσσια Σκάλα Βουρλών, όπου βρίσκεται το διασωσμένο σπίτι των παιδικών χρόνων του Γιώργου Σεφέρη, γράψαμε στο φύλλο της
12ης Ιουλίου. Και φύλλο δεν κουνήθηκε με την είδηση ότι θα μετατραπεί σε...πανσιόν από τα τέλη Αυγούστου, παρά τους πανηγυρικούς και τους εορτασμούς που έγιναν εκεί στις 29 Φεβρουαρίου για τα 100 χρόνια από τη γέννηση του νομπελίστα ποιητή.
 Φεύγοντας για το Αϊβαλί θα κάνουμε μια μικρή στάση στην Πέργαμο. Στην ακρόπολη, που βρίσκεται στην κορυφή του λοφίσκου, θαυμάζεις το ναό του Τραϊανού (125 μ.Χ.) και το θέατρο που εκτείνεται σχεδόν... κατακόρυφα στην πλαγιά. Κάτω απλώνεται η σημερινή πόλη, όπου διακρίνεις το Ασκληπιείο με το μικρό θέατρό του.
 Καταμεσήμερο φτάνουμε στο Αϊβαλί (τις Κυδωνίες, επί το ελληνικότερον) των 30.000 κατοίκων σήμερα, που δημιουργήθηκε στην ουσία στις αρχές του 17ου αιώνα
από αποίκους κυρίως της Λέσβου. Αυτό το τουριστικό μέρος με τα μαγαζιά στον παραλιακό δρόμο του, χρειάζεται να το περπατήσεις εσωτερικά ή να κινηθείς πιο έξω με αυτοκίνητο για να το απολαύσεις. Μαζί με το Μοσχονήσι απέναντι (περνάς ή με καραβάκι ή με αμάξι από μικρή γέφυρα που τα ενώνει στη μια άκρη) έχουν μια τέτοια φυσική ομορφιά με τα μπουγάζια, τα φιδωτά ακρογιάλια και τα διάσπαρτα γύρω νησάκια που τύφλα να 'χουνε τα νορβηγικά φιορδ και οι ελβετικές
 Τα καλοδιατηρημένα νεοκλασικά δίπατα σπίτια στην αριστερή άκρη της πόλης χαίρεσαι να τα βλέπεις. Αντιθέτως η καρδιά σου σφίγγει στα παράλληλα δρομάκια πάνω από την παραλία, όπου βλέπεις δεκάδες ξεχαρβαλωμένα κι ερειπωμένα ρωμαίικα σπίτια. Κάπου εκεί το -ευτυχώς διασωσμένο- σπίτι του Ηλία Βενέζη, έχοντας απέναντι την ξεχαρβαλωμένη εκκλησία της Αγίας Τριάδας. Πιο κάτω οι εκκλησίες της Παναγίας και του αγίου Ιωάννη έχουν μετατραπεί σε τζαμιά. Η περίφημη κάποτε ακαδημία του Αϊβαλιού (με δασκάλους όπως ο Θεόφιλος Καΐρης, Ευστράτιος Πέτρου, Γρηγόριος Σαράφης) είναι τώρα σχολή τουρισμού.
 «Σ' αυτό το μέρος το καθετί ήτανε μικρό κι ήμερο, για τούτο το μυαλό τ' ανθρώπου δεν κουραζότανε, μόνο ειρήνευε... Αρχαίοι άνθρωποι, απλές ψυχές σα μωρά. Ούλοι φοράγανε βρακιά, κεραμιδιοί απ' τον ήλιο. Ανθρωποι, βάρκες, πανιά,
μοσκοβολούσανε θάλασσα...», γράφει στο βιβλίο του «Αϊβαλί, η πατρίδα μου» ο Φώτης Κόντογλου, και ψάχνουμε να βρούμε το αγαπημένο του καταφύγιο, το μοναστήρι της Αγίας Παρασκευής. Με την παρέα δυο αγαπητών Τούρκων, που γνωρίσαμε στο Μοσχονήσι κι έχουν κρητικές ρίζες, τον συνταξιούχο Αλί Ονάι και τη δημοσιογράφο Τανζού Ιζμπέκ, θα κινηθούμε αριστερά του Αϊβαλιού και μετά 3 χλμ. άσφαλτο, 7 χλμ. χωματόδρομο και ένα τέταρτο ποδαρόδρομο θα φτάσουμε σ' αυτό το «φοβερό και θεόχτιστο βράχο, που άλλος ένας τέτοιος, λένε, δε βρίσκεται στην Ανατολή».
 Το μικρό εκκλησάκι της Αγίας Παρασκευής ένα ερείπιο δίπλα σε μια γέρικη συκιά και κάτω από το θεόρατο κόκκινο βράχο. Κι από 'δώ, αλλά κυρίως πάνω στο βράχο αν σκαρφαλώσεις, νιώθεις σαν αετός. Δεν χορταίνει το μάτι σου το πράσινο φουστάνι της γης και τα μπλε τσαλίμια της θάλασσας. Στο απομεινάρι της Αγίας Παρασκευής, λίγο πιο κάτω όπου ήταν «πλήθος κάμαρες και κελάρια», τώρα λάκκοι και γκρεμισμένοι τοίχοι.
 Αφήνοντας το μονοπάτι με τα πεύκα και τις αγριοαχλαδιές καθώς σουρουπώνει, θα βγούμε κάποια στιγμή στην άσφαλτο και κινούμαστε προς το Τραπέζι του Δαιμόνου.
Σ' ένα λοφίσκο όπου αρκετός κόσμος πηγαίνει για ρομάντζα και θέα, θα δούμε το ηλιοβασίλεμα («ηλιοβούτημα» όπως απρόσμενα το λέει ο κ. Ονάι), με τη Μυτιλήνη να διακρίνεται αχνά στο βάθος.
 Στην άκρη της πόλης προς το Μοσχονήσι, σε μια ήσυχη γειτονιά με μονοκατοικίες και μικρούς κήπους, θα επισκεφθούμε τον 68χρονο Αχμέτ Γιορλουμάζ μεταφραστή αρκετών Ελλήνων συγγραφέων στα τουρκικά, με καταγωγή των γονιών του από τα Χανιά. Ενας ευπροσήγορος άνθρωπος με ανοιχτό μυαλό, που πέρασε μια ζωή στα βιβλία, αφού διατηρούσε για 30 χρόνια βιβλιοπωλείο στο κέντρο του Αϊβαλιού (τώρα το διευθύνει ο αδελφός της γυναίκας του).
 «Θυμάμαι παιδί που είχα βρει μια σελίδα στο δρόμο και μαγεύτηκα από τα γράμματα. Ρώτησα το θείο μου και άρχισε να μου τα συλλαβίζει. Ξαναβρήκα πάλι ένα φύλλο, αλλά δεν μου το εξήγησαν. Ισως να ήταν ερωτικό. Η ζωή μου ήταν τα γράμματα». Νεαρός θα διαβάσει σε μετάφραση τον Καζαντζάκη και τον Βενέζη («Αιολική γη») και γύρω στα δεκαεννιά θ' αρχίσει μόνος του με λεξικά και βοηθήματα να διαβάζει στα ελληνικά.
 Με χαρά μάς δείχνει μερικά από τα αρκετά βιβλία που έχει μεταφράσει: «Βιοτεχνία υλικών» του Μένη Κουμανταρέα, «Τρίτο στεφάνι» του Κώστα Ταχτσή, «Νουρεντίν Μπόμπα» του Στρατή Τσίρκα. Κι ακόμη Κόντογλου, Μυριβήλη, Ελλη Αλεξίου, Γιάννη Ρίτσο, Κική Δημουλά (πριν από δυο χρόνια ήταν στην Αλεξανδρούπολη στη λογοτεχνική συνάντηση Bαλκάνιων δημιουργών, όπου και διάβασε μεταφρασμένο το ποίημα της Δημουλά «Πέρασα»). 
 «Η ζωή μου ήταν το διάβασμα και το γράψιμο», θα πει ο Γιουρλουμάζ που έχει γράψει δυο βιβλία μιας μυθιστορηματικής τριλογίας: «Τα παιδιά του πολέμου» που
αναφέρεται στη ζωή παιδιών τουρκοκρητικών στην Κρήτη στις αρχές του αιώνα και «Οι γενιές» που συνεχίζει μ' έναν από τους μικρούς ήρωές του, μεγάλο πλέον, την περίοδο 1923-1948 στο Αϊβαλί. Οι επιδράσεις της Μικρασιατικής καταστροφής,
ο ξεριζωμός κι από τις δυο πλευρές, μια κοινωνική τοιχογραφία εποχής, αλλά και
η προσωπική ζωή του ήρωα του (το δεύτερο θα κυκλοφορήσει στα ελληνικά το φθινόπωρο σε μετάφραση Στυλιανού Ροΐδη).
 «Δεν με φτάνει ο χρόνος. Μεταφράζω, γράφω τώρα το τρίτο μέρος της τριλογίας. Ασχολούμαι και λίγο με τον κήπο», θα πει. Αυτό τον καιρό διαβάζει το «Πέρα από
το Αιγαίο» του Ελία Καζάν και το «Με το φως του λύκου επανέρχονται» της Ζυράννας Ζατέλη. Παράλληλα έχει έτοιμη τη μετάφραση του «Διπλού βιβλίου» του Δημήτρη Χατζή (θα βγει το Σεπτέμβριο) ενώ ετοιμάζει και το «Τέλος της μικρής μας πόλης». Ο Αζίζ Νεσίν και ο Γιασέρ Κεμάλ είναι οι συγγραφείς της χώρας του που αγαπά ιδιαίτερα. Οσο για τον Ορχάν Παμούκ, που έχει ήδη γίνει γνωστός στη χώρα μας, θα πει «ενδιαφέρουσα, μοντέρνα γραφή». 
 Θα μας δείξει κι ένα άλλο βιβλίο του με τίτλο «Πορτρέτα», στο οποίο σκιαγραφούνται προσωπικότητες που έχουν περάσει από το Αϊβαλί. Σ' αυτές έχει συμπεριλάβει το σημερινό υπουργό Πολιτισμού Θόδωρο Πάγκαλο (το '73 είχε έρθει ένα διάστημα εκεί και τον γνώρισε), καθώς και τον επίτιμο πρόξενο στη Μυτιλήνη
 «Δεν έχουν να χωρίσουν τίποτα οι δυο λαοί μας. Να ζούμε με αδελφοσύνη, να 'μαστε καλοί γειτόνοι. Ν' αποφεύγουμε τους φανατισμούς και να ζούμε ειρηνικά»,
