Νοσοκομεία σε συνεχή εφημερία, ασθενοφόρα σε ετοιμότητα, ανοιχτά κλιματιζόμενα δωμάτια σε δήμους και κοινότητες για την περίθαλψη των πολιτών και συνεχείς περιπολίες στα δάση και απαγόρευση της κυκλοφορίας σε αυτά μετά τις 9 το βράδυ
για το φόβο των πυρκαγιών, αποτελούν την «ασπίδα» του κράτους για τον επερχόμενο καύσωνα.
 Σε ετοιμότητα ο κρατικός μηχανισμός (υπουργείο Υγείας, περιφέρειες, νομαρχίες,
δήμοι, δασαρχεία, πυροσβεστική, Στρατός), με γενικό συντονιστή τη γραμματεία Πολιτικής προστασίας του υπουργείου Εσωτερικών, που με επείγον σήμα χθες ζητούσε από όλους να εφαρμοστεί το σχέδιο «Ξενοκράτης». Ο γενικός γραμματέας Δημήτρης Κατριβάνος δήλωσε χθες στην «Ε» ότι από πλευράς κράτους οι πάντες είναι σε ετοιμότητα, πρέπει όμως και οι πολίτες να δείξουν υπευθυνότητα και να
συνειδητοποιήσουν τους κινδύνους. «Δεν υπάρχει λόγος για ιδιαίτερη ανησυχία, είπε ο κ. Κατριβάνος, εμείς παρακολουθούμε την κατάσταση και αν συντρέξουν οι λόγοι θα ενημερώσουμε το κοινό αν πρέπει να κάνει κάτι ιδιαίτερο από τα μέσα μαζικής ενημέρωσης».
 Σε συνεχή εφημερία πάντως θα βρίσκονται όλα τα κρατικά νοσοκομεία και θα έχουν
διαθέσιμα κλιματιζόμενα δωμάτια για την περίθαλψη πολιτών που θα εμφανίσουν τυχόν προβλήματα λόγω του καύσωνα.
 Σε ετοιμότητα θα βρίσκεται και ολόκληρος ο στόλος των ασθενοφόρων του ΕΚΑΒ για
 Ανοιχτοί για το κοινό θα παραμείνουν οι κλιματιζόμενοι χώροι σε περιφέρειες, νομαρχίες, δήμους και κοινότητες. Οι χώροι αυτοί θα δέχονται τους πολίτες ολόκληρο το 24ωρο.
 Συνεχείς περιπολίες ημέρα και νύχτα θα πραγματοποιούν επίσης δυνάμεις του Στρατού και της Tοπικής Aυτοδιοίκησης για να προληφθούν οι πυρκαγιές που είναι
ιδιαίτερα επικίνδυνο να ξεσπάσουν τις ημέρες που επικρατεί καύσωνας, εξαιτίας των μεγάλων θερμοκρασιών που αναπτύσσονται. Τέλος, για προληπτικούς λόγους απαγορεύεται η κυκλοφορία σε δασικές εκτάσεις και αλσύλλια από τις 9 το βράδυ μέχρι το πρωί.
