Η θερινή ραστώνη χτύπησε πια για τα καλά την πόρτα του ελληνικού Xρηματιστηρίου, με τους επενδυτές, αλλά και τους επαγγελματίες της αγοράς να έχουν καθώς φαίνεται ξεχυθεί στις παραλίες της χώρας.
 Οσο παράδοξο κι αν ακούγεται, το χρηματιστηριακό ενδιαφέρον περιορίζεται πια μόνο σε πολιτικό επίπεδο, καθώς μπορεί τζίροι να μη γίνονται, σπουδαία επιχειρηματικά deals να μην ανακοινώνονται, και το επενδυτικό σώμα να «λιάζεται» στις παραλίες, αλλά τόσο η κυβέρνηση όσο και η αξιωματική αντιπολίτευση από την πλευρά της, δίνουν τον καλύτερό τους εαυτό για να αποδείξουν ότι ενδιαφέρονται για τις εξελίξεις στη Σοφοκλέους. Ετσι, το πρόσφατο μπαράζ των εξαγγελιών της κυβέρνησης για την επιτάχυνση υλοποίησης των θεσμικών και λειτουργικών μέτρων, ακολούθησε χθες η μηνυτήρια αναφορά που κατέθεσε ο τέως πρόεδρος της Νέας Δημοκρατίας, Μιλτιάδης Εβερτ, με αφορμή τους
χειρισμούς της Δημόσιας Επιχείρησης Κινητών Αξιών στη διάρκεια της προεκλογικής περιόδου, κατά την οποία φέρεται να διέθεσε περί τα 700 δισ. δρχ.
 Την ίδια στιγμή, όμως, στις περισσότερες από τις 1.000 περίπου Εταιρίες Λήψης και Διαβίβασης Εντολών που (υπο) λειτουργούν στην ελληνική επικράτεια μπορεί κανείς να δει πια ακόμη και ρολά κατεβασμένα, αφού η κρίση έχει αρχίσει να δείχνει απειλητικά «τα δόντια της». Στις 80 και πλέον χρηματιστηριακές εταιρείες της αγοράς, τα πράγματα είναι απλώς λίγο καλύτερα, μόνο που και σε αυτή την περίπτωση ο ημερήσιος τζίρος των 60 δισ. δρχ., που δείχνει τάσεις περαιτέρω μείωσης, δεν αρκεί ώστε όλοι να εμφανίσουν και φέτος τα εντυπωσιακά κέρδη του 1999. Πόσο μάλλον όταν στο μεγαλύτερο μέρος του πραγματοποιείται από
όλες κι όλες 5-6 μεγάλες εταιρείες, θυγατρικές τραπεζικών ιδρυμάτων. Είναι χαρακτηριστικό ότι ο ημερήσιος τζίρος που πραγματοποιεί σήμερα μια μεσαίου μεγέθους ΑΧΕ, που απασχολεί 15 εργαζόμενους, δεν ξεπερνά το 1-1, 5 δισ. δρχ., όταν οι συναλλαγές που περνούσαν από τα μποξ της ήταν υπερδιπλάσιες.
 Το χρηματιστηριακό παιχνίδι παίζεται πια μόνο μεταξύ ολίγων ιδιωτών μεγαλοεπενδυτών και κάποιων θεσμικών χαρτοφυλακίων και ΑΧΕ, που φροντίζουν αν μη τι άλλο να συντηρούν τον τζίρο σε επίπεδα ικανά να διασφαλίσουν ημερήσια κέρδη και τη βιωσιμότητα των εταιρειών τους, αγοράζοντας και πουλώντας μετοχές
ενδοσυνεδριακά ή με ορίζοντα δύο-τριών ημερών. Αργά και σταθερά, πάντως, τόσο οι εγχώριοι όσο και κάποιοι ξένοι θεσμικοί επενδυτές τοποθετούνται με πιο μακροπρόθεσμο ορίζοντα, εκμεταλλευόμενοι τις ελκυστικές τιμές των μετοχών της υψηλής κεφαλαιοποίησης, δίχως ωστόσο να παραγνωρίζουν ότι υπό τις παρούσες συνθήκες οι τιμές μπορούν να διολισθήσουν σε ακόμη χαμηλότερα επίπεδα.
 To πλέον αισιόδοξο μήνυμα που στέλνει η αγορά τις τελευταίες ημέρες είναι η εικόνα σταθεροποίησης του γενικού δείκτη πάνω από τα επίπεδα των 4.000 μονάδων, κάτι που ωστόσο έχει επιτευχθεί κυρίως με τη «βοήθεια» μερικών τραπεζικών μετοχών και τίτλων που επηρεάζουν άμεσα το γενικό δείκτη. 
 Η χθεσινή συνεδρίαση, άλλωστε, δεν διαφοροποιήθηκε καθόλου από τις προηγούμενες, εκτός από το στοιχείο της κάθετης μείωσης του πραγματικού τζίρου
σε 47 δισ. δρχ., για να διαμορφωθεί τελικά σε 61 δισ. δρχ. με τη βοήθεια συναλλαγών με τη μορφή πακέτων, ύψους 14 δισ. δραχμών. Περίπου 20 δισ. δρχ., μάλιστα, «παίχθηκαν» με επίκεντρο τις μετοχές της Ιντραλοτ, της νεοεισαχθείσας
 Οι πωλητές, έστω και λίγοι, υπερίσχυσαν των αγοραστών, με αποτέλεσμα ο γενικός
δείκτης να υποχωρήσει σε ελαφρά χαμηλότερα επίπεδα (-0, 31%) φθάνοντας τις 4.041, 82 μονάδες. Ομοίως πτωτική ήταν και η εικόνα των υπόλοιπων κλαδικών δεικτών, με εξαίρεση αυτόν των Ασφαλειών που ενισχύθηκε κατά 0, 53% και των Βιομηχανιών που αποκόμισε κέρδη 0, 16%. Αντίθετα, έντονες πιέσεις παρατηρήθηκαν
 Χρηματιστηριακοί παράγοντες, που είχαν ήδη «προβλέψει» τη σταδιακή συρρίκνωση του ημερήσιου τζίρου από αυτή την εβδομάδα, δεν αναμένουν αξιόλογες μεταβολές για το προσεχές διάστημα, εκτιμώντας ότι η αγορά θα συνεχίσει πιθανότατα να κινείται στο «κανάλι» μεταξύ 3.900-4.100 μονάδων. Θεωρούν δε ότι η παρούσα περίοδος προσφέρεται για αγορές ποιοτικών μετοχών με χρονικό ορίζοντα επένδυσης τουλάχιστον δύο-τριών μηνών, προσδοκώντας ότι η χρηματιστηριακή αγορά θα αναθερμανθεί μετά τα μέσα του Αυγούστου και προς τις αρχές του φθινοπώρου.
