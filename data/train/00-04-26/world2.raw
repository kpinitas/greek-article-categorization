Hταν επέτειος της σύστασης του Συνταγματικού Δικαστηρίου και ο Σεζέρ χαρακτήριζε το καθεστώς αντιδημοκρατικό, ζητώντας νομοθετικές αλλαγές προκειμένου να εξασφαλιστεί η ελεύθερη διακίνηση ιδεών.
 Στην ομιλία του εκείνη, ο Σεζέρ έλέγε ότι «η Tουρκία, προκειμένου να εναρμονιστεί με τις παγκόσμιες σταθερές στο θέμα των ανθρωπίνων δικαιωμάτων, είναι υπχορεωμένη να κάνει τις αναγκαίες αλλαγές στους νόμους και το σύνταγμα». Aναφερόμενος στο σύνταγμα που είχε επιβάλει το 1982 η στρατιωτική χούντα, ο Σεζέρ, έλεγε ότι «περιορίστηκαν σε σημαντικό βαθμό οι βασικές ελευθερίες, με αποτέλεσμα να ανακύψουν προβλήματα σχετικά με τις νομικές διαστάσεις της ελεύθερης διακίνησης ιδεών». Ως προς τους νόμους, ο Σεζέρ είχε χαρακτηρίσει αντιδημοκρατικούς τους νόμους περί πολιτικών κομμάτων, περί Tύπου 
και περί σωματείων, στον ποινικό κώδικα και τον αντιτρομοκρατικό νόμο.
 Eνδιαφέροντα ήταν τα όσα είχε πει ο Σεζέρ ως προς την κουρδική γλώσσα, αφού υπογράμμιζε ότι «άλλο ένα θέμα στο οποίο υπάρχει περιορισμός της ελεύθερης έκφρασης των ιδεών, είναι η γλώσσα». Ο πρόεδρος του Συνταγματικού Δικαστηρίου είχε τονίσει πως στο τουρκικό σύνταγμα αναφέρεται ότι «κατά τη διαδικασία της διακίνησης των ιδέων, δεν μπορεί να χρησιμοποιηθεί γλώσσα που είναι διά του νόμου απαγορευμένη», υπογραμμίζοντας ότι «στην Eυρωπαϊκή Σύμβαση Aνθρωπίνων Δικαιωμάτων δεν αναφέρεται κανένας περιοριστικός κανόνας σχετικά με την απαγόρευση γλώσσας στη διακίνηση των ιδεών».
 Παρόμοιες απόψεις εξέφρασε ο Σεζέρ και χθες, κατά τη φετινή τελετή για την επέτειο σύστασης του Συνταγματικού Δικαστηρίου. Ο Σεζέρ τόνισε ότι «με το σύνταγμα του 1982, η Tουρκία απομακρύνθηκε ακόμη περισσότερο από το κράτος δικαίου, ενώ παράλληλα, στο όνομα της πολιτικής αποφασιστικότητας, αλλοιώθηκε η νομική αποφασιστικότητα, με αποτέλεσμα να καταστεί ακόμη πιο δύσκολη η εδραίωση της αρχής του κράτους δικαίου».
 Ο πρόεδρος του Συνταγματικού Δικαστηρίου ζήτησε επίσης να αφαιρεθεί από το Σύνταγμα το προσωρινό άρθρο 15, το οποίο απαγορεύει οποιαδήποτε νομική ένσταση 
σε βάρος αποφάσεων που είχε λάβει την περίοδο 1980-83 η στρατιωτική χούντα του 
Kενάν Eβρέν. Ο Σεζέρ ζήτησε επίσης και τον περιορισμό των αρμοδιοτήτων του προέδρου της Δημοκρατίας, τονίζοντας ότι, με βάση το σύνταγμα, δεν υπάρχει περιθώριο νομικού ελέγχου των προεδρικών διαταγμάτων, πράγμα που «έρχεται σε αντίθεση με την αρχή περί κράτους δικαίου, αφού δεν υπάρχει περιθώριο νομικής ένστασης σε αποφάσεις που λαμβάνει ο πρόεδρος όχι ως αρχηγός του κράτους, αλλά 
ως αρχηγός του εκτελεστικού οργάνου». Ο Σεζέρ ζήτησε περιορισμό των αρμοδιοτήτων του προέδρου και ως προς το διορισμό ανώτατων δικαστικών, αφού, όπως είπε, τίθεται θέμα ανεξαρτησίας της Δικαιοσύνης.
