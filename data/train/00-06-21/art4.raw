Eνας πίνακας ζωγραφικής, που περισσότερο από 400 χρόνια θεωρούνταν απλώς ότι ήταν ένας μικρός, βρώμικος πίνακας που απεικόνιζε τη Σταύρωση του Χριστού, αποκαλύφθηκε ότι φιλοτεχνήθηκε από τον Ελ Γκρέκο.
από Bρετανούς εμπειρογνώμονες και το έργο πρόκειται να δημοπρατηθεί τον επόμενο μήνα σε δημοπρασία του οίκου Σόθμπις σε τιμή που έχει υπολογιστεί στον 
κατάλογο μεταξύ 600.000 και 800.000 αγγλικών λιρών (με τιμή εκκίνησης 330 εκατομμύρια δρχ.) Οι ειδικοί πιστεύουν ότι η πώλησή του θα ξεπεράσει το 1 εκατομμύριο λίρες Αγγλίας (περίπου 550 εκατομμύρια δρχ.) μια και ένα ανάλογο έργο του Γκρέκο πουλήθηκε πριν από τρία χρόνια στην τιμή των 1, 4 εκατομμυρίων λιρών.
 Η γνησιότητα του έργου πιστοποιήθηκε όταν οι εκτιμητές του οίκου Σόθμπις αποκάλυψαν την υπογραφή του ζωγράφου πάνω στον πίνακα, στη διάρκεια του καθαρισμού του. Η αυθεντικότητα του έργου επιβεβαιώθηκε και από τον Αλφόνσο Πέρεζ Σάντσεθ, πρώην διευθυντή του Μουσείου Πράντο της Μαδρίτης και μελετητή του έργου του Γκρέκο.
 Η «Σταύρωση» βρισκόταν στην Ισπανία, χώρα όπου ο Γκρέκο πέρασε το τελευταίο μέρος της ζωής του. Ο ζωγράφος, όπως είναι γνωστό, έχει φιλοτεχνήσει αρκετά έργα με ανάλογο θέμα, λίγα όμως από αυτά μπορούν να αποδοθούν με βεβαιότητα στον ίδιο.
 Οι εκτιμητές του οίκου Σόθμπις υποστηρίζουν επίσης ότι «χωρίς αμφιβολία πρόκειται για το καλύτερο έργο μικρής κλίμακας του Ελ Γκρέκο, που απεικονίζει τον Εσταυρωμένο με φόντο ένα τοπίο».
 Ο επικεφαλής του τμήματος «Μεγάλοι δάσκαλοι» του Οίκου Σόθμπις, Αλεξ Μπελ, πιστεύει ότι έργο φιλοτεχνήθηκε πιθανότατα μετά το 1600. Οι υπεύθυνοι της δημοπρασίας έχουν αρνηθεί να δημοσιοποιήσουν το όνομα του ιδιοκτήτη του πίνακα 
