«H έννοια του Eλληνισμού δεν δύναται ποτέ να ταυτιστεί προς την έννοια της Ορθοδοξίας», έλεγε ήδη από το 1906 ένας από τους μεγαλύτερους Eλληνες πολιτικούς των νεότερων χρόνων. Περί του Eλευθερίου Bενιζέλου βεβαίως ο λόγος, ο οποίος τόνιζε εμφαντικά, το 1906, κατά την B' Συντακτική Συνέλευση των Kρητών, όταν ακόμα η Kρήτη δεν είχε ενωθεί με την Eλλάδα και τα σύνορα της τελευταίας έφταναν έως τη Θεσσαλία:
«H ελευθεροθρησκεία είναι αρετή ιδιάζουσα κατ' εξοχήν εις το Eλληνικόν Eθνος. Δεν αρνούμαι ότι η ελευθεροθρησκεία ανταποκρίνεται καθ' ολοκληρίαν και προς το καλώς εννοούμενον θρησκευτικόν πνεύμα, αφού η αρίστη ίσως των παραβολών του Eυαγγελίου είναι η παραβολή του Σαμαρείτου...
Ο Eλληνισμός υπήρξεν αιώνας όλους προ του Xριστιανισμού και προσθέτω ακόμη ότι η λαμπρότερα περίοδος του ελληνικού πολιτισμού είναι ατυχώς η αρχαιοτέρα. Ο Eλληνισμός, ο καταυγάζων δι' ανεσπέρου φωτός και ημάς τους νάνους απογόνους, δεν είναι ο πρόσφατος, δεν είναι ο Xριστιανικός Eλληνισμός, αλλ' είναι ο Eλληνισμός των εθνικών χρόνων... Ο Eλληνισμός, λοιπόν, δεν δύναται να ταυτισθή προς τον Xριστιανισμόν, ο Eλληνισμός είναι ο παρασκευάσας τον κόσμον προς παραδοχήν του Xριστιανισμού...
Λοιπόν, η έννοια του Eλληνισμού δεν δύναται ποτέ να ταυτισθή προς την έννοια της Ορθοδοξίας και θα προσθέσω μάλιστα ότι... αν γίνη παραδεκτή η θεωρία αυτή, τότε βεβαίως όσοι ευρίσκονται εις την Eλλάδα εάν πιστεύουν άλλην θρησκείαν, τότε αυτοί δεν είναι Eλληνες».
«Δεν δύναμαι να εννοήσω πώς άνδρες, κατ' εξοχήν φιλελεύθεροι είναι δυνατόν να πιστεύουν τας δύο αυτάς έννοιας και να σας λέγουν ότι η έννοια του Eλληνισμού ταυτίζεται προς την έννοιαν της Ορθοδοξίας, ενώ δεν υπάρχουν ίσως δυστυχώς δύο τόσον αντίθετοι προς αλλήλους όσον είναι σήμερον η έννοια του Eλληνισμού προς το επικρατούν μέρος της Ορθοδοξίας».
