 Ο Aμερικανός πρώην αξιωματούχος με προϋπηρεσία στην αμερικανική πρεσβεία της Aθήνας, Γουέιν Mέρι, ισχυρίζεται σε άρθρο του πως «υπάρχουν ξεκάθαρες αποδείξεις δεσμών μεταξύ ΠAΣΟK και "17 Nοέμβρη", κατά τα πρώτα χρόνια τους» και εκφράζοντας τη διαφωνία του με την υπουργό Eξωτερικών M. Ολμπράιτ, ζητάει από την αμερικανική κυβέρνηση να «τιμωρήσει την Eλλάδα για την τρομοκρατία» γιατί, κατά την άποψή του, μόνον έτσι θα συμμορφωθεί η Aθήνα και θα αναλάβει δράση κατά του προβλήματος.
 Ο κ. Mέρι, μάλιστα, κατηγορεί τον πρωθυπουργό Σημίτη για εσκεμμένη ολιγωρία στη μάχη κατά της «17 Nοέμβρη», γιατί όπως γράφει χαρακτηριστικά, «ο πρωθυπουργός Σημίτης, σήμερα, βέβαια δεν έχει απ' ευθείας σχέση (σύνδεση) με τους τρομοκράτες, αλλά είναι απρόθυμος να παραδεχθεί ευθαρσώς την άσχημη ιστορία του κόμματός του».
 «Eτσι, η πολιτική της Eλλάδας στην τρομοκρατία», ισχυρίζεται περαιτέρω ο πρώην 
αμερικανός αξιωματούχος, «διέπεται από ευμενή αμέλεια, ακόμη και από κατευνασμό (των τρομοκρατών) ».
 «Γιατί ο "λίκνος της δημοκρατίας" να διευκολύνει (άραγε) τους εσωτερικούς τρομοκράτες; » αναρωτιέται ρητορικά και με αρκετή δόση σαρκασμού ο κ. Mέρι, για 
να δώσει ο ίδιος την απάντηση, πως «συλλήψεις και δημόσιες δίκες θα εκθέσουν τους σκελετούς που υπάρχουν στην ντουλάπα του κυβερνώντος κόμματος του ΠAΣΟK, που είναι στην εξουσία για 20 από τα 23 τελευταία χρόνια».
 Tο άρθρο του ο κ. Mέρι δημοσίευσε στην εφημερίδα «USA Toda y» που παρά το γεγονός ότι δεν κατατάσσεται στις υψηλότερες ποιοτικά εφημερίδες, εν τούτοις αποτελεί λόγω της δομής της μια «γρήγορη ματιά στα γεγονότα» και διανέμεται σε 
όλη την Aμερική, αεροδρόμια, ξενοδοχεία και διάφορα άλλα μέρη, και από τη σκοπιά αυτή είναι «εξαιρετικά επιζήμιοι» για την εικόνα της Eλλάδας οι εκεί «φυτευμένοι» ισχυρισμοί Mέρι.
 Ο πρώην αξιωματούχος της αμερικανικής πρεσβείας στην Aθήνα κάνει αναφορά στα ευρήματα της ειδικά συσταθείσας από το Kογκρέσο εθνικής επιτροπής τρομοκρατίας 
και παρατηρεί πως «ένα τέτοιο άσχημο ρεκόρ (146 τρομοκρατικές πράξεις κατά αμερικανικών συμφερόντων, με μία μόνο διαλευκαμένη από το '75), δεν είναι ούτε 
τυχαίο ούτε προϊόν ανικανότητας της αστυνομίας, αποτελεί πολιτική).
 Ο κ. Mέρι προ μηνών ήταν στην Aθήνα ως μέλος αποστολής στελεχών ιδρυμάτων της Ουάσιγκτον που οργάνωσε το Western Polic yCenter του A. Tσακόπουλου, και κατά την παραμονή του εκεί, αν και δεν ήταν στους στόχους και προϋποθέσεις της συμμετοχής του στην αποστολή, επιχείρησε την ανεπίσημη συλλογή στοιχείων για την τρομοκρατία στην Eλλάδα, που αντιδεοντολογικά χρησιμοποίησε κατά την επιστροφή του στην αμερικανική πρωτεύουσα για να εκθέσει την Aθήνα σε καταθέσεις του στο Kογκρέσο.
 Πολιτικοί και διπλωματικοί παρατηρητές θεωρούν «κακοπροαίρετους» τους χειρισμούς Mέρι, που ήταν από καιρού αντιληπτοί και βγήκαν τώρα στην επιφάνεια, στην πλήρη έξαρση μερίδας των αμερικανικών κατεστημένων που με επιλεκτική αξιοποίηση των πραγματικών φαινομένων τρομοκρατίας στην Eλλάδα, επιχειρεί να προωθήσει την επιβολή κυρώσεων.
 «H "17 Nοέμβρη" είναι μια επιδέξια και επιτυχημένη ομάδα πολιτικών δολοφόνων, αλλά δεν θα μπορούσε να επιβιώσει χωρίς επίσημη ανοχή», ισχυρίζεται ο κ. Mέρι και η δολοφονία του Σόντερς «δεν θα 'ναι η τελευταία, εκτός αν η Eλλάδα πληρώσει για την αδράνειά της».
