Τις «Εκκλησιάζουσες», «μια από τις πιο γελαστικές κωμωδίες του Αριστοφάνη», όπως είπε ο Γιώργος Μιχαλακόπουλος σε χθεσινή συνέντευξη Tύπου, θα παρουσιάσει 
το «Θέατρο Διαδρομή» -με τη Μίρκα Παπακωνσταντίνου στο ρόλο της Πραξαγόρας- δίνοντας 52 παραστάσεις σε όλη τη χώρα. Η πρεμιέρα θα γίνει αύριο Πέμπτη στο Θέατρο Βράχων «Μελίνα Μερκούρη», όπου η παράσταση θα φιλοξενηθεί, επίσης, Παρασκευή και Σάββατο.
 Ο Γιώργος Μιχαλακόπουλος, που δεν παίζει μόνο στις «Εκκλησιάζουσες» αλλά και τις σκηνοθετεί, πήρε το αριστοφανικό βάπτισμα ως μαθητής του Θεάτρου Τέχνης στη θρυλική παράσταση των «Ορνίθων». Από τότε πέρασαν 40 χρόνια. Εχοντας σήμερα ερμηνεύσει ρόλους στις 9 από τις 11 διασωθείσες αριστοφανικές κωμωδίες, 
δήλωσε χθες ευτυχής που μπορεί να καταθέσει την άποψή του για τον Αριστοφάνη. 
 Φυσικά αυτό δεν μπορούσε να γίνει, όπως είπε, αν δεν είχε συνοδοιπόρους ανθρώπους με τους οποίους τον συνδέει ένας «κοινός θεατρικός κώδικας». Τη μετάφραση, δηλαδή, του Κ.Χ. Μύρη. Τα σκηνικά του Απόστολου Βέττα. Τη μουσική του Βασίλη Δημητρίου. Τη χορογραφία του Δημήτρη Καμινάρη. Τους φωτισμούς του Νίκου Καβουκίδη. Τη μουσική διδασκαλία της Νανάς Θρασυβουλίδου. Και τη συμμετοχή ενός 20μελούς αξιόλογου θιάσου.
 «Η παράστασή μας είναι ένα πολύ σοβαρό παιχνίδι σαν κι αυτό που κάνουν τα παιδιά», απεφάνθη ο καλός ηθοποιός. Πρόκειται για ένα αποτέλεσμα που «δεν θίγει το θεατή», «κρατά το μέτρο» και, κυρίως, «σέβεται το λόγο του ποιητή».
 «Είμαι ευτυχής που ήρθε η ώρα να παίξω Αριστοφάνη», εξομολογήθηκε η Μίρκα Παπακωνσταντίνου, «ο θηλυκός κλόουν του ελληνικού θεάτρου», όπως τη χαρακτήρισε ο Γιώργος Μιχαλακόπουλος. «Στο παρελθόν, χειρότερα ή καλύτερα, θα μπορούσα να παίξω», εξήγησε. «Ο λόγος, όμως, που δέχτηκα τώρα να πράξω εις την 
 Τους άλλους ρόλους μοιράζονται οι: Γιάννης Μποσταντζόγλου, Χρίστος Ευθυμίου, Γιάννης Θωμάς, Μάκης Αρβανιτάκης, Ελένη Τζώρτζη, Γεωργία Καλλέργη, Ελισάβετ Γιαννοπούλου, Ντίνα Οικονόμου, Νικολέτα Βλαβιανού, Μαρία Τσίμα, Θωμαΐς Ανδρούτσου, Παναγιώτα Κότσιρα, Κωσταντίνα Ψωμά, Ολγα Αλεξανδροπούλου, Ελένη Λαρίου, Μάρα Μπαρόλα.
 Χορηγοί της παράστασης είναι η Αγροτική Τράπεζα και η ΣΕΚΑΠ. Χορηγός επικοινωνίας ο ALFA.
του Αριστοφάνη «Νεφέλες», που θα παρουσιαστεί το καλοκαίρι στο θέατρο «Αθήναιον». Είναι η πρώτη φορά που μια παράσταση αρχαίου δράματος παρουσιάζεται για όλο το καλοκαίρι σε αθηναϊκό θέατρο, δημιουργώντας σύμφωνα με τους συντελεστές της, μια εναλλακτική πρόταση θεάματος.
 Την κωμωδία παρουσιάζει ο νεοσύστατος Οργανισμός Ελληνικού Θεάτρου με διευθυντή τον Κώστα Πολιτόπουλο, που έχει στόχο «ένα θέατρο κοινωνικό, πολιτικό, λαϊκό, ψυχαγωγικό, παιδευτικό, σατιρικό, λυρικό».
 Οι «Νεφέλες» παρουσιάστηκαν στα Μεγάλα Διονύσια το 423 π.X. και αποτελούν μια καυστική σάτιρα του εκπαιδευτικού συστήματος της εποχής και των νέων ηθών που εισάγουν ο Σωκράτης και οι Σοφιστές στην αθηναϊκή κοινωνία. Εκφράζει τη νοσταλγία του ποιητή για το ένδοξο παρελθόν και την αγωνία του για την τύχη της Αθηναϊκής Δημοκρατίας, που βρίσκεται ήδη σε φάση παρακμής. Το έργο θεωρείται από τις πιο «γελαστικές» κωμωδίες του Αριστοφάνη με ευθύβολο σατιρικό λόγο και έντονο το λυρικό στοιχείο.
 Η νέα μετάφραση του έργου είναι του Κ.Χ. Μύρη και εκτός από τον Θύμιο Καρακατσάνη (Στρεψιάδη) πρωταγωνιστούν και οι: Βασίλης Κολοβός (Σωκράτης), Γιώργος Μούτσιος (Δίκαιος Λόγος), Τάκης Παπαματθαίου (Αδικος Λόγος), Αλεξάνδρα 
 Τα σκηνικά και τα κοστούμια της παράστασης υπογράφει ο Γιάννης Μετζικώφ, τη μουσική ο Γιώργος Τσαγκάρης, τις χορογραφίες ο Ισίδωρος Σιδέρης, τους φωτισμούς ο Λευτέρης Παυλόπουλος, τη μουσική διδασκαλία η Νένη Ζάππα, ενώ βοηθός σκηνοθέτη είναι η Δέσποινα Δρεπανιά. 
