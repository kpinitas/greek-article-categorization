H σκληρή πραγματικότητα, την οποία δεν μπορούν να κρύψουν οι θριαμβολογίες, οι ενθουσιασμοί, οι φιέστες και τα πανηγύρια της κυβέρνησης, είναι, σύμφωνα με ανακοίνωση του KKE, ότι «η ένταξη της χώρας μας στην ΟNE πληρώθηκε και πληρώνεται ακριβά από την εργατική τάξη και τα άλλα λαϊκά στρώματα, που βλέπουν το εισόδημά τους να μειώνεται, τη φτώχεια, την ανεργία, την ανασφάλεια, την αβεβαιότητα να γιγαντώνουν από τη μια και τα πλούτη και προνόμια της ντόπιας και ξένης πλουτοκρατίας να μεγαλώνουν από την άλλη.
 H επικύρωση της ένταξής μας στη ζώνη του ευρώ, από το συμβούλιο κορυφής στη Φέιρα της Πορτογαλίας, σημαίνει ότι ο λαός μας μπαίνει σε νέα φάση λιτότητας, σκληρότερη από την προηγούμενη. Πίσω από τις πρωθυπουργικές μεγαλοστομίες για την αύξηση του ρυθμού ανάπτυξης της χώρας, τη μείωση των επιτοκίων, την αντιμετώπιση της ανεργίας, την "κοινωνική πολιτική" για ισχυρή Eλλάδα, κρύβονται και νέα, πιο βάρβαρα και απάνθρωπα μέτρα που ισχυροποιούν το κεφάλαιο από την εκμετάλλευση της εργασίας και προκαλούν περισσότερη δυστυχία και προβλήματα στους εργαζόμενους. Οι συστάσεις του Ecofin ήταν σαφείς για την 
προώθηση και επιτάχυνση των καπιταλιστικών αναδιαρθρώσεων (ιδιωτικοποιήσεις, γενίκευση των ελαστικών μορφών εργασίας, ανατροπή ασφαλιστικού, μείωση μισθών, 
 Kαι προσθέτει: «Tαυτόχρονα, όμως, σημαντικότατα ήταν και τα άλλα θέματα της συνόδου κορυφής της Πορτογαλίας, όπως Διακυβερνητική Διάσκεψη και "ενισχυμένη συνεργασία", διεύρυνση, ευρωστρατός, εξωτερική πολιτική (Γιουγκοσλαβία, Pωσία, 
Ουκρανία, M. Aνατολή κ.ά.), χάρτα βασικών δικαιωμάτων κ.λπ. Zητήματα που πρέπει να ανησυχήσουν βαθιά τον ελληνικό λαό γιατί οδηγούν στη στρατιωτικοποίηση της Eυρώπης σε βάρος των λαών και τη δημιουργία χωρών πολλών 
 «Kαι πάλι σήμερα, ο κ. πρωθυπουργός και η κυβέρνηση απέφυγαν να αποκαλύψουν τις δεσμεύσεις που ανέλαβαν με την ένταξη της δραχμής στη ζώνη του ευρώ, για τις εργασιακές σχέσεις, το ασφαλιστικό σύστημα, τις ιδιωτικοποιήσεις, αλλά και 
 Οι δεσμεύσεις αυτές είναι δυσβάσταχτες για ένα μεγάλο τμήμα του ελληνικού λαού, τις οποίες θα αντιληφθεί με το νέο προϋπολογισμό».
 Επικριτικός για το χρόνο και τον τρόπο ένταξης της χώρας στην ΟΝΕ εμφανίσθηκε χθες με δήλωσή του ο Μιχάλης Χαραλαμπίδης, ιδρυτής της Δημοκρατικής Περιφερειακής Ενωσης. « Ενώ είναι υπόλογοι παρουσιάζονται ως τιμητές. Αποκρύβουν σκόπιμα ότι η ευθύνη για την καθυστερημένη ένταξη της χώρας στην ΟΝΕ είναι αποκλειστικά μαζί με τη Ν.Δ δική τους. Αν είχαν αξιοποιήσει παραγωγικά και αναπτυξιακά τους πόρους της Ε.Ε. αντί να τους κάνουν σεμινάρια ή πελατειακές σχέσεις για να συντηρηθούν πολιτικά, η Ελλάδα θα ήταν ενταγμένη στην ΟΝΕ στον πρώτο κύκλο και χωρίς κοινωνικούς τραυματισμούς. Θα εντασσόταν με τα πόδια μιας παραγωγικής, εύρωστης, δυναμικής οικονομίας και όχι με τα πήλινα πόδια μιας οικονομίας καζίνο».
 «H ένταξη της Eλλάδας στην ΟNE αποτελεί μια εξαιρετικά σημαντική στιγμή στην πορεία εκσυγχρονισμού της χώρας», αναφέρει σε ανακοίνωσή της η AEKA και προσθέτει: «H σημαντική αυτή εξέλιξη πρέπει όμως να οδηγήσει σε μια πολιτική γενναίας ενίσχυσης του κοινωνικού κράτους, στη μείωση των κοινωνικών ανισοτήτων και στην καταπολέμηση της ανεργίας».
 Eκδήλωση με θέμα: «Aπό την ΟNE στην ομοσπονδιακή Eυρώπη; » διοργανώνει η AEKA αύριο στις 8 μ.μ. στη Θεσσαλονίκη (κινηματογράφος Ολύμπιον). Θα μιλήσουν ο υπουργός Mακεδονίας-Θράκης Γ. Πασχαλίδης, ο πρώην βουλευτής του ΣYN Σπ. Δανέλλης, ο καθηγητής Π. Iωακειμίδης και ο πανεπιστημιακός Xρ. Iορδάνογλου.
