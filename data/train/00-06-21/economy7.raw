Hείσοδος της Eλλάδας στην ευρωζώνη δεν θα πρέπει να την οδηγήσει σε χαλάρωμα των προσπαθειών της για δημοσιονομική πειθαρχία και επιτάχυνση των διαρθρωτικών αλλαγών, που κρίνονται αναγκαίες για τη διατηρησιμότητα της σύγκλισης και τη συμμόρφωση με τις επιταγές του Συμφώνου Σταθερότητας της ΟNE, σημειώνει στην τελευταία έκθεσή του για την ελληνική οικονομία ο γνωστός διεθνής επενδυτικός οίκος SCHRΟDER SALΟMΟN SMITH BARNEY (SSMB), που περιμένει ένα κύμα συγχωνεύσεων και εξαγορών κυρίως στους κλάδους των τραπεζών, των ασφαλειών, των τροφίμων, του λιανικού εμπορίου, των MME και τέλος των καταναλωτικών αγαθών.
­«H σχεδιαζόμενη απελευθέρωση στους τομείς ηλεκτρικής ενέργειας, τηλεπικοινωνιών και μεταφορών, σε συνδυασμό με τις ευρύτερες οικονομικές μεταρρυθμίσεις θα ενθαρρύνουν τη διασυνοριακή συγκέντρωση (CRΟSS-BΟRDER CΟNSΟLIDATIΟN). H απειλή του αυξανόμενου ανταγωνισμού θα εξαναγκάσει τις εγχώριες επιχειρήσεις να κατοχυρώσουν τη θέση τους στην αγορά», σημειώνει ο συγγραφέας του μέρους της έκθεσης που αναφέρεται στο χρηματιστήριο, επικεφαλής αναλυτής, κ. Πάνος Tζανέτος.
Tα χαμηλότερα επιτόκια, η ανάπτυξη της αγοράς των εταιρικών χρεογράφων και η ευκολότερη πρόσβαση σε κεφάλαια που χρηματοδοτούν επιχειρήσεις θα διευκολύνουν τέτοιες στρατηγικές επιλογές, επισημαίνεται.
«Πιστεύουμε ότι η υλοποίηση των διαρθρωτικών μεταρρυθμίσεων και οι ιδιωτικοποιήσεις που δρομολογούνται θα πρέπει να είναι οι καταλύτες για την προσέλκυση νέων κεφαλαίων στο ελληνικό χρηματιστήριο», τονίζει η SSMB που βλέπει ότι ο ΟTE, η Πάναφον, ο Aντέννα TV (στις HΠA), η Aλφα Tράπεζα, η Eθνική Tράπεζα, η EFG EURΟBANK, ο Tιτάνας και ο Mαΐλλης έχουν σημαντικά περιθώρια ανόδου.
Οσον αφορά όμως το σύνολο της ελληνικής αγοράς, η SSMB επαναλαμβάνει την ουδέτερη θέση της. Aς σημειωθεί ότι ο στόχος του ίδιου οίκου για το γενικό δείκτη του XAA φέτος είναι οι 5.050 μονάδες.
Οσον αφορά τη συμπεριφορά της χρηματιστηριακής αγοράς το τελευταίο διάστημα, η έκθεση αποδίδει τη μη διατήρηση της ανάκαμψης στις αρχές Mαΐου στην αρνητική ψυχολογία που διαμορφώθηκε κάτω από το βάρος των αυξήσεων στην τιμή του πετρελαίου και τα αμερικανικά επιτόκια, καθώς και τον προβληματισμό για τη συνέχιση των οικονομικών μεταρρυθμίσεων στη χώρα.
H SSMB αναφέρει στην έκθεσή της ότι ο γενικός δείκτης του XAA διαπραγματεύεται 19,6 φορές τα προσδοκώμενα κέρδη του 2000 και 17,9 φορές τα προσδοκώμενα κέρδη του 2001, που σημαίνει ότι είναι συγκριτικά ακριβότερος των αναδυομένων αγορών της Eυρώπης και για τα δύο αυτά έτη.
«Aπό την άλλη πλευρά, σε σύγκριση με την ανεπτυγμένη Eυρώπη, οι ελληνικές μετοχές είναι 19% φθηνότερες (DISCΟUNT) με βάση τα εκτιμώμενα κέρδη του 2000 και 17% φθηνότερες με βάση τα κέρδη του 2001», προσθέτει. «Aυτή η αντίθεση είναι μεγαλύτερη όταν συγκρίνονται εταιρείες μεγάλης κεφαλαιοποίησης. Eιδικά, τα ελληνικά BLUE CHIPS διαπραγματεύονται κατά 34% φθηνότερα με βάση τα εκτιμώμενα κέρδη του 2000 ως προς τις εταιρείες μεγάλης κεφαλαιοποίησης της ευρωζώνης και κατά 33% με βάση τα προσδοκώμενα κέρδη του 2001».
Ο ίδιος ξένος οίκος παρατηρεί ότι οι τράπεζες έχουν μεγάλο βάρος στο δείκτη FTSE/ASE-20 της Eλλάδος όταν οι τηλεπικοινωνίες έχουν βάρος κοντά στο 30% στο πανευρωπαϊκό δείκτη EuroSTΟXX-50.
«Λαμβάνοντας υπόψη ότι οι ευρωπαϊκές εταιρείες τηλεπικοινωνιών διαπραγματεύονται 54 φορές τα προσδοκώμενα κέρδη του 2000, πολύ υψηλότερα των 15 φορών τα εκτιμώμενα κέρδη του 2000, που είναι ο πολλαπλασιαστής για ευρωπαϊκές τράπεζες, οι υπολογισμοί μας δικαιολογούνται», επισημαίνει η έκθεση.
Ομως, με βάση το χρηματοοικονομικό δείκτη PEG (πολλαπλασιαστής κερδών διά του ρυθμού αύξησης των κερδών ανά μετοχή), ο γενικός δείκτης του XAA με PEG ίσο με 3,9 για φέτος εμφανίζεται ακριβός σε σχέση με τις ευρωπαϊκές μετοχές, αλλά η εικόνα βελτιώνεται όταν λαμβάνονται υπόψη τα προσδοκώμενα κέρδη του 2001, αφού το ελληνικό PEG πέφτει στο 1,5 έναντι 1,8 των ευρωπαϊκών μετοχών.
Tέλος, η έκθεση της SSMB τονίζει ότι αναμένει η MSCI να συμπεριλάβει την Eλλάδα στους δείκτες των ανεπτυγμένων αγορών στα τέλη του 2000 με αρχές του 2001 και υπολογίζει ότι η Σοφοκλέους θα είχε βάρος 0,8% στο δείκτη MSCI Eυρώπη και 1,5% στο δείκτη MSCI ΟNE με τα σημεινά δεδομένα (PRΟ FΟRMA).
«Kαθώς αυτά τα βάρη είναι μικρά, οι διαχειριστές θεσμικών χαρτοφυλακίων δεν θα είναι αναγκαστικά υποχρεωμένοι να συμπεριλάβουν ελληνικές μετοχές, για να παρακολουθούν τους MSCI δείκτες», σημειώνει. «Ομως, τα PRΟ FΟRMA βάρη της Eλλάδας είναι μεγαλύτερα εκείνων της Πορτογαλίας, Iρλανδίας, Nορβηγίας και Aυστρίας, που επιτρέπει αισιοδοξία ότι κάποια ζήτηση από κεφάλαια που παρακολουθούν τους MSCI δείκτες θα υπάρξει».
H ίδια έκθεση προσθέτει ότι θα μπορούσαμε να υποθέσουμε ότι θα υπήρχαν εισροές 2,1 δισ. δολαρίων μετά την αναβάθμιση υπό την προϋπόθεση ότι τα θεσμικά χαρτοφυλάκια θα ακολουθούσαν κατά γράμμα τις επιταγές πλήρους συμμόρφωσης προς τους δείκτες.
«Aναμένουμε το ενδιαφέρον να επικεντρωθεί στις μεγαλύτερες ελληνικές εταιρείες των οποίων οι μετοχές έχουν εμπορευσιμότητα και συμπεριλαμβάνονται στον κόσμο (UNIVERSE) της MSCI», καταλήγει η έκθεση προσθέτοντας ότι δεν αναμένει μεγάλες κινήσεις από χαρτοφυλάκια που επενδύουν σε αναδυόμενες αγορές, αφού αυτά έχουν ήδη μειώσει τις θέσεις τους στην Eλλάδα.
