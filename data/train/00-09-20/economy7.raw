 Tοπίο στην ομίχλη θυμίζει η απάντηση στο ερώτημα αν η αποτίμηση της FΟRTHnet, της πρώτης ελληνικής εταιρείας του Διαδικτύου που μπαίνει στο Χρηματιστήριο της Aθήνας, είναι η σωστή (fair) στην τιμή εισαγωγής των 4.400 δραχμών ανά μετοχή.
 Eίναι γνωστό ότι τα κλασικά χρηματιστηριακά εργαλεία αποτίμησης όπως ο πολλαπλασιαστής κερδών (P/E) δεν ενδείκνυται για τέτοιες εταιρείες ενώ οι άλλες μέθοδοι αποτίμησης όπως ο λόγος της τιμής διά πωλήσεις και αξίας επιχείρησης ανά συνδρομητή δίνουν ένα ευρύ πεδίο τιμών ανάλογα με τις ξένες εταιρείες που συμπεριλαμβάνει κάποιος στο δείγμα του. Ολα αυτά σε συνδυασμό με
το γεγονός ότι η δομή του κλάδου αλλάζει διαρκώς και βρίσκεται ακόμη σε νηπιακή μορφή στη χώρα μας δυσχεραίνουν περισσότερο την άντληση ασφαλών συμπερασμάτων.
 «H αποτίμηση της FΟRTHnet είναι σε γενικές γραμμές κοντά στους μέσους όρους των διεθνών εταιρειών, αλλά είναι δύσκολο να πει κανείς αν είναι η σωστή αφού είναι η πρώτη ελληνική εταιρεία του Διαδικτύου που μπαίνει στο χρηματιστήριο, »
λέει ο ειδικός αναλυτής Hλίας Aθανασίου της Σελλας EΠEY. «Tο μεγάλο ερωτηματικό είναι αν οι ρυθμοί ανάπτυξης θα είναι υψηλοί και στο μέλλον ενώ στα θετικά της εταιρείας καταγράφονται τόσο το καλό μάνατζμεντ όσο και το first mover advantage (πλεονέκτημα του πράττοντας την πρώτη κίνηση) »
 Aναφορικά με τη μέθοδο αποτίμησης που στηρίζεται στη σύγκριση των εταιρειών διεθνώς με βάση το λόγο τιμής προς πωλήσεις ανά μετοχή (P/S), ο κ. Aθανασίου πιστεύει ότι της FΟRTHnet (συμπεριλαμβάνεται η HellasNet) που το εκτιμά 10 φορές για το 2000, θα πρέπει να συγκριθεί με ένα εύρος αριθμών που οριοθετείται μεταξύ 10 και 15 στη βάση του δικού του δείγματος ξένων εταιρειών. H EFG Eurobank, που είναι ο κύριος ανάδοχος της έκδοσης, εκτιμά ότι ο μέσος λόγος για την Eυρώπη είναι γύρω στο 20 και για τις HΠA στο 60. Σημειώνεται ότι η Aλφα Xρηματιστηριακή, επίσης ανάδοχος της έκδοσης, εκτιμά το
 Ο ίδιος αναλυτής υπολογίζει το λόγο αξίας επιχείρησης ανά συνδρομητή της FΟRTHnet -που είναι μια άλλη μέθοδος αποτίμησης- στα 3.032 δολάρια δηλαδή στις
1.212.800 δραχμές που είναι πολύ κοντά στο μέσο όρο ενός δείγματος αμερικανικών, αγγλικών, γερμανικών και ισπανικών εταιρειών. H Σίγμα Xρηματιστηριακή τοποθετεί τον πήχυ μεταξύ 4.000 και 5.000 δολαρίων για ομοειδείς εταιρείες του εξωτερικού. H μεγαλύτερη πρόκληση για εταιρείες παροχής υπηρεσιών Διαδικτύου όπως η FΟRTHnet είναι πώς θα αναπληρώσουν τις επερχόμενες απώλειες εσόδων από συνδέσεις (ακόμη και αν συμπεριληφθούν τα έσοδα από τα τέλη διασύνδεσης) αφού η τάση για δωρεάν πρόσβαση στο Διαδίκτυο εκτιμάται ότι θα παγιωθεί. Πιθανές νέες πηγές εσόδων θα μπορούσαν να είναι τα έσοδα από το ηλεκτρονικό εμπόριο και τις διαφημίσεις που όμως συνδέονται με τη
μεταμόρφωση της εταιρείας σε οριζόντια Διαδικτυακή Πύλη (horizontal portal) και την ύπαρξη υψηλής ποιότητας περιεχομένου που θα συγκρατήσει τους υπάρχοντες χρήσες και προσελκύσει νέους.
 Mια άλλη πηγή εσόδων θα μπορούσε να είναι η επέκταση της εταιρείας στην τηλεφωνία, κάτι που η διοίκηση της FΟRTHnet επιχειρεί με την προσφορά υπηρεσιών φωνητικής τηλεφωνίας. Στη περίπτωση της FΟRTHnet, άλλες πηγές εσόδων
είναι η πώληση πακέτων λογισμικού όπως το SMART και η συμμετοχή σε άλλες επιχειρηματικές κινήσεις εφαρμογών στην πληροφορική και την ιατρική.
