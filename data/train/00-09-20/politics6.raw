 Οι πρώτες εσωκομματικές τριβές στη Νέα Δημοκρατία, εν όψει του επικείμενου συνεδρίου, είναι ήδη γεγονός. Κώστας Καραμανλής και Ντόρα Μπακογιάννη διαφώνησαν για τα μέλη της Ν.Δ. τα οποία πρέπει να πάρουν μέρος στις εσωκομματικές εκλογές που θα αναδείξουν τους συνέδρους.
 Ο Κ. Μητσοτάκης, επικαλούμενος τη συνεδρίαση της επιτροπής της Βουλής για την αναθεώρηση του Συντάγματος, απέφυγε να παραστεί στην συνεδράση της Eκτελεστικής Eπιτροπής της Ν.Δ. Ετσι, το αντιπολιτευτικό βάρος το σήκωσε η Ντόρα Μπακογιάννη, η οποία ευθέως ζήτησε άνοιγμα του κόμματος στην κοινωνία, κάτι που μεταφράζεται στη συγκεκριμένη περίπτωση με εγγραφή νέων μελών, τα οποία θα έχουν τη δυνατότητα μεταξύ 5 και 30 Νοεμβρίου να ψηφίσουν στις εσωκομματικές εκλογές για την ανάδειξη των συνέδρων.
 Ο Κώστας Καραμανλής, όπως και η πλειονότητα των παρισταμένων στη συνεδρίαση (Μ. Εβερτ, Γ. Κεφαλογιάννης, Γ. Βαρβιτσιώτης κ.ά.), απέρριψαν κατηγορηματικά την πρόταση, επικαλούμενοι το καταστατικό του κόμματος, το οποίο ορίζει πως για να έχει τη δυνατότητα να μετάσχει κάποιος στις εκλογές αυτού του τύπου, θα
 Με δεδομένο ότι το συνέδριο θα πραγματοποιηθεί αρχές Μαρτίου και οι εκλογές το
Νοέμβριο, όποιοι θα επιθυμούσαν να εγγραφούν τώρα στη Ν.Δ. δεν θα είχαν τη δυνατότητα να ψηφίσουν.
 Η Ντόρα Μπακογιάννη, φυσικά, γνώριζε πάρα πολύ καλά την σχετική διάταξη του καταστατικού, εν τούτοις είπε πως μια τέτοια απόφαση της Ε.Ε. θα είχε πολιτικό
χαρακτήρα, θα άνοιγε το κόμμα στην κοινωνία και δεν θα περιοριζόταν στη λογική
των οργανωτικών θεμάτων «Αν τους γράψουμε και δεν ψηφίσουν, τι νόημα έχει; Για
 Η πλευρά Καραμανλή, βέβαια, δεν είχε κανένα λόγο σ' αυτή τη φάση να δεχτεί μια
τέτοια πρόταση, η οποία περιείχε τον κίνδυνο αλλαγής των υφιστάμενων εσωκομματικών ισορροπιών, από τις οποίες είναι ευνοημένη.
 Ενα άνοιγμα σε νέα μέλη σε αυτή τη φάση, που η ηγεσία της Ρηγίλλης δε διανύει και τις καλύτερες ημέρες της, θα σήμαινε ότι μπορεί να άλλαζαν οι συσχετισμοί και η κ. Μπακογιάννη να κατέγραφε μια ισχυρότερη δύναμη στο εσωκομματικό πεδίο. Γι' αυτό αμέσως ο κ. Καραμανλής έσπευσε να απορρίψει την πρόταση.
 Η πλευρά Μπακογιάννη πάντως είχε τις ενστάσεις της γι' αυτή την απόφαση του προέδρου της Ν.Δ. Οπως έλεγαν προσκείμενοι σ' αυτήν βουλευτές, στην οργάνωση Nεολαίας της Ν.Δ. (ΟΝΝΕΔ) το καταστατικό επιτρέπει τη συμμετοχή νέων μελών χωρίς το συγκεκριμένο χρονικό προσδιορισμό.
 Η κ. Μπακογιάννη (της οποίας παραδόξως την πρόταση στήριξαν οι «καραμανλικοί» Β. Μιχαλολιάκος και Γ. Μελισσάρης), ζήτησε ακόμη να είναι πολυτασικό το προεδρείο της οργανωτικής επιτροπής του συνεδρίου.
 Η πρόταση αυτή έγινε δεκτή και πρόεδρος της επιτροπής ορίστηκε ο Τζ. Τζαννετάκης και μέλη οι Γ. Ορφανός, Γ. Βαρθολομαίος, Ι. Οικονόμου, Κ. Σημαιοφορίδης, Αγγ. Μοσχονάς, Ελ. Ζαγορίτης, Φάνη Πετραλιά, Π. Βούτος, Κ. Γριβέας, Ν. Μερισσάρης, Αχ. Καραμανλής και Μ. Τζίμας.
 Μετά τις τοπικές εκλογές, που θα πραγματοποιηθούν από 5 έως 30 Νοεμβρίου, θα πραγματοποιηθούν οι νομαρχιακές μεταξύ 1 και 20 Δεκεμβρίου. 
