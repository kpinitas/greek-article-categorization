Με το «Χάι Σπιντ 3» που απέπλευσε από το λιμάνι του Πειραιά στις πέντε παρά τέταρτο χθες το απόγευμα με προορισμό τα νησιά Σύρο, Τήνο, Μύκονο, έληξε και επισήμως η εξαήμερη απεργία των ναυτεργατών που ζητούσαν την καταβολή των δεδουλευμένων υπερωριών του Αυγούστου. Η πλοιοκτήτρια εταιρεία Minoan Fl ying Dolphins και ο αντιπρόεδρός της Παντελής Σφηνιάς έκαναν δεκτό το αίτημα της Πανελλήνιας Ναυτικής Ομοσπονδίας για άμεση αποπληρωμή των 35 εκατομμυρίων, που
όπως υποστηρίζουν οι ναυτεργάτες τούς όφειλε, με αποτέλεσμα η ηρεμία να επανέλθει στα λιμάνια και όλα τα δρομολόγια να εκτελούνται κανονικά.
 Σύμφωνα με πληροφορίες, η επίτευξη συμφωνίας είχε αποφασιστεί από το Σάββατο, αλλά οι δύο πλευρές είχαν κολλήσει στο χρόνο καταβολής των χρημάτων, αφού η εταιρεία επέμενε να γίνει μετά τον απόπλου και η ΠΝΟ πριν σηκώσουν άγκυρα τα πλοία της MFD. 
 Σε επικοινωνία που είχε το πρωί ο Χρήστος Παπουτσής με την εταιρεία, του έγινε
γνωστό ότι αυτή θα κατέβαλε το ποσό των 35 εκατομμυρίων προκειμένου να δοθεί λύση στο πρόβλημα που άρχισε να παίρνει μεγάλες διαστάσεις ειδικά στα μικρά νησιά των Κυκλάδων, σε πολλά από τα οποία άρχισαν να εμφανίζονται σημαντικές ελλείψεις σε είδη πρώτης ανάγκης. 
 «Ολοι συμφωνούμε ότι ο πολίτης δεν φταίει σε τίποτα. Οι τοπικές κοινωνίες πρέπει να λειτουργήσουν», είπε ο Χρήστος Παπουτσής. «Βρισκόμαστε σε μια σύγχρονη εποχή. Η καλή βούληση και το καλό κλίμα ανάμεσα στους πλοιοκτήτες και
τους ναυτικούς είναι η απαραίτητη προϋπόθεση για να μπορέσουμε να κερδίσουμε το στοίχημα του μέλλοντος. Η ακτοπλοΐα πρέπει να είναι και σύγχρονη και ελληνική. Για να το πετύχουμε, χρειάζεται συναίνεση, συνεργασία, συμφωνία, καθαρό πλαίσιο εργασιακών σχέσεων».
 Από την πλευρά του ο Παντελής Σφηνιάς τόνισε ότι «η ευθύνη μάς υποχρέωσε ως εταιρεία να έρθουμε σήμερα να δηλώσουμε αυτά που προείπε ο κ. υπουργός. Μπορούμε να προσφέρουμε αυτό που δεν μπορούν να προσφέρουν οι άλλες χώρες: ένα
 Για δικαίωση του αγώνα της έκανε λόγο η Πανελλήνια Ναυτική Ομοσπονδία. «Ευχαριστούμε τους ναυτεργάτες για τη στάση τους και για τον αγώνα που έκαναν.
Κερδίσαμε πλήρως αυτά που ζητούσαμε», δήλωσε στην «Ε» ο γενικός γραμματέας της
