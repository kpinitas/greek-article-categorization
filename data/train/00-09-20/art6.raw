 λέξη Sudahzinia, είναι ένα όμορφο λογοπαίγνιο, εμπνευσμένο από ένα μύθο της Καραϊβικής, που μιλά για ένα «θλιμμένο» λουλούδι, το οποιο ανθίζει με τη μουσική. Στην ελληνική μουσική σκηνή όμως η Sudahzinia είναι ένα υπαρκτό πρόσωπο και συγκεκριμένα είναι η μοναδική γυναίκα που εδώ και πέντε χρόνια στέκεται στην σκηνή του χιπ χοπ.
 Αν και είναι μόλις είκοσι τριών χρόνων, η Γιολάντα Τσιαμπόκαλου συνεργάζεται χρόνια με τους Active Member, ενώ την επόμενη εβδομάδα κυκλοφορεί τον δεύτερο προσωπικό της δίσκο, με τίτλο «Ασημένια Ακρη». 
 Η προσωπογραφία θα ήταν ελλιπής, αν δεν αναφέραμε τις παράλληλες σπουδές στην Αγγλική Φιλολογία και τη μανία της να γράφει παιδικά παραμύθια. Αυτός ο χρόνος
μάλιστα θα είναι καθοριστικός για τη συγγραφική της καριέρα, γιατί θα κυκλοφορήσει στην αγορά το πρώτο της βιβλίο με παραμύθια.
 Καμία όμως από τις άλλες δραστηριότητές της δεν μπορεί να την απομακρύνει από τη μουσική σκηνή: «ασχολούμαι μόνο με πράγματα που με ευχαριστούν και δεν σκοπεύω να εγκαταλείψω κανένα από αυτά», μας λέει η ίδια.
 «Βασικά, επέλεξα τους Active Member, μια και όταν τους γνώρισα δεν ήξερα και πολλά πράγματα από το χιπ χοπ. Ετυχε τότε να ψάχνουν για μια γυναικεία φωνή, εγώ θέλησα να δοκιμάσω και τελικά βρήκε κάτι καλό. Από τότε ασχολούμαι όλο και
 * Εμεινες όμως σε αυτό το είδος, δεν σε ενδιαφέρει να πειραματιστείς σε κάτι άλλο; 
 «Προς το παρόν όχι, γιατί πιστεύω ότι είμαι ακόμα βρέφος στη σκηνή αυτή, θα ήταν επιπολαιότητα να τα παρατήσω και να αρχίσω να ψάχνω σε άλλα μουσικά πρότυπα. Εχω ακόμα πολλά να μάθω και πολλά να δώσω στο χιπ χοπ. Είμαι όμως ανοιχτή σε κάποια συνεργασία αν προκύψει».
 * Είσαι όμως η μοναδική Eλληνίδα σε αυτόν τον χώρο. Δεν είναι λίγο περίεργο αυτό; 
 «Δεν είναι έτσι πια, το '95 όταν ξεκίνησα, ήμουν πράγματι η μοναδική γυναίκα στο χιπ χοπ. Σήμερα τα πράγματα έχουν αλλάξει, ξέρω πολλές γυναίκες από την υπόλοιπη Eλλάδα που μπαίνουν σιγά σιγά σε αυτό το ρυθμό. Βέβαια, στη δισκογραφία είναι κάπως δύσκολα τα πράγματα αλλά όλα είναι θέμα χρόνου». 
 * Τι συγγένεια νομίζεις ότι έχει το ελληνικό χιπ χοπ με αυτό που γράφουν στην Αμερική ή τη Γαλλία; 
 «Συγγένεια υπάρχει όσον αφορά το μέσον έκφρασης αλλά όχι απαραίτητα στα θέματα
που θίγονται. Δεν μιλάν παντού για τα ίδια πράγματα. Τα ερεθίσματα είναι διαφορετικά σε κάθε χώρα, οπότε ο καθένας μιλάει για τα δικά του προβλήματα. Αυτό που κάνουμε εμείς έχει πολύ μεγάλη διαφορά από αυτό που κάνουν έξω. Εμείς
περιγράφουμε αυτό που βλέπουμε εδώ, τις δονήσεις που παίρνουμε από αυτό τον τόπο».
 * Τι είναι για σένα το χιπ χοπ; 
 «Είναι στάση ζωής, αντιπροσωπεύει ακριβώς αυτά που ζούμε, που νιώθουμε, που μας απασχολούν και μας στεναχωρούν αυτά τραγουδάμε και μέσα από αυτά προσπαθούμε να υποστηρίξουμε την πολιτική μας θέση. Με τους Active Member έχουμε δώσει ένα δικό μας τίτλο σε όλο αυτό. Ονομάζουμε αυτό που κάνουμε low bap και με αυτό δεν εννοούμε μόνο ένα συγκεκριμένο μουσικό είδος αλλά έναν τρόπο αντιμετώπισης των πραγμάτων. Προσπαθούμε να υποστηρίξουμε τα λόγια μας με τη ζωή μας, αυτό εννοούμε λέγοντας low bap».
 * Και σε ποιους απαντά αυτός ο τρόπος σκέψης; 
 «Σε όλους όσοι έχουν ανοιχτά τα μάτια και την καρδιά και έχει μείνει ακόμα κάτι μέσα στην ψυχή τους. Στις συναυλίες βλέπουμε ανθρώπους από διάφορα στιλ και ηλικίες να συμφωνούν με τους στίχους των τραγουδιών και να συμμερίζονται την άποψή μας για τα πράγματα. Δεν απευθυνόμαστε μόνο στους νέους, μιλάμε για όλους όσοι θέλουν ν' ακούσουν».
 «Γιατί με τους Active Member λειτουργούμε περισσότερο σαν παρέα που ζει και σκέφτεται τα πράγματα περίπου με τον ίδιο τρόπο. Αλλωστε δεν έπαψα ποτε να συνεργάζομαι μαζί τους.» 
 * Θα τους βρούμε και στον καινούργιο σου δίσκο; 
 «Δεν θα μπορούσε να γίνει διαφορετικά. Στον νέο δικό μου δίσκο οι στίχοι είναι
απολειστικά δικοί μου, η μουσική είναι προϊόν συλλογικής δουλειάς. Και όταν λέω συλλογικής, δεν εννοώ μόνο τους Α.Μ, σε κάποιο τραγούδι συνεργάστηκα με τον Σωκράτη Μάλαμα, ενώ σε πολλά άλλα έπαιξαν και άλλοι, λιγότερο γνωστοί μουσικοί».
 * Τι στόχους έχεις βάλει για το μέλλον; 
 « Αρκετούς και σε διαφορετικούς τομείς. Αυτό όμως που θέλω περισσότερο απ' όλα, είναι να ακολουθώ την low bap άποψη για ό,τι κάνω. Θέλω οι πράξεις μου να
