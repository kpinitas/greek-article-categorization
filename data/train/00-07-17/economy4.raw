 Με το γενικό δείκτη να έχει σκαρφαλώσει, οριακά πάλι, πάνω από τις 4.000 μονάδες μετά την ελπιδοφόρα συνεδρίαση της Παρασκευής
 Kαι με τη Σοφοκλέους εισέρχεται από σήμερα σε μια άκρως ενδιαφέρουσα όσο και κρίσιμη χρηματιστηριακή εβδομάδα.
 Aπό τις επιδόσεις της μέσα στο πρώτο διήμερο, θα αποδειχθεί εάν βρίσκεται πια σε θέση να αποτινάξει το στοιχείο της αρνητικής θεώρησης των εξελίξεων και με την αρωγή νέων κεφαλαίων -που εισρέουν, όπως φάνηκε την προηγούμενη εβδομάδα, διερευνητικά από το εξωτερικό- να πορευτεί σε διαφορετική κατεύθυνση από αυτή της απαξίωσης, που επί σχεδόν ένα χρόνο τώρα ακολουθεί.
 Οι προϋποθέσεις άλλωστε για ουσιαστική βελτίωση του κλίματος υπάρχουν και, η αλήθεια είναι, έχουν γίνει ορατές από καιρό στη χρηματιστηριακή αγορά, δίχως ωστόσο να έχουν συμβάλει ακόμη ουσιαστικά στην ανακοπή της διολίσθησης των τιμών που για πλειάδα μετοχών έχει επιφέρει απώλειες έως και 70% από τις αρχές
 Ομως η αιφνίδια αναζωπύρωση του αγοραστικού ενδιαφέροντος που παρατηρήθηκε την
προηγούμενη εβδομάδα και είχε επίκεντρο μετοχές από το χώρο της μεσαίας και υψηλής κεφαλαιοποίησης (ο FTSE 20 ενισχύθηκε συνολικά κατά 3, 17%, ενώ ο FTSE 40 κατά 2, 21%) κατέδειξε, σύμφωνα με τους παράγοντες της χρηματιστηριακής αγοράς, ότι κάτι φαίνεται να αλλάζει στο ελληνικό Xρηματιστήριο. Η επιφυλακτικότητα, ωστόσο, στις εκτιμήσεις των ανθρώπων της αγοράς για το βραχυπρόθεσμο μέλλον της Σοφοκλέους δεν έχει εκλείψει, καθώς η όποια θετική εκτίμηση προσκρούει στην περιορισμένη αξία των συναλλαγών. Και είναι λογικό, δεδομένου ότι κάθε φορά στο πρόσφατο παρελθόν που κάποιος μίλησε με βεβαιότητα
για την πορεία του Xρηματιστηρίου, διαψεύσθηκε από τις ίδιες τις εξελίξεις.
 Αυτή τη φορά, όμως, είναι γεγονός ότι η κινητικότητα που παρατηρείται γύρω από
τα χρηματιστηριακά πράγματα αφήνει κάποια περιθώρια αισιοδοξίας για μια καλύτερη συνέχεια ή, αν μη τι άλλο, για μια σταθεροποιητική πορεία της αγοράς σε επίπεδα πλησίον των 4.000 μονάδων.
 Η κυβέρνηση θορυβημένη από την πολύμηνη καχεξία της Σοφοκλέους και τις ακατάπαυστες πιέσεις των θεσμικών επενδυτών για αλλαγές, δείχνει ότι έχει λάβει το μήνυμα της ανάγκης να επισπευσθούν τα θεσμικά μέτρα για την καλύτερη λειτουργία της αγοράς με την υιοθέτηση σύγχρονων πρακτικών, η εφαρμογή των οποίων μπορεί να προσελκύσει φρέσκο χρήμα, κυρίως από το εξωτερικό.
 Ετσι μέσα στον τρέχοντα μήνα ή στις αρχές του Αυγούστου το ΥΠΕΘΟ και οι χρηματιστηριακές αρχές θα είναι πιθανότατα σε θέση να ανακοινώσουν το πλέγμα των νέων ρυθμίσεων για την κεφαλαιαγορά, οι οποίες θα εισαγάγουν για πρώτη φορά στην Ελλάδα θεσμούς, όπως ο δανεισμός τίτλων με εχέγγυο μετοχές (margin account), οι ειδικοί διαπραγματευτές (market makers) που θα φροντίζουν για την
ομαλή ροή της προσφοράς και της ζήτησης, το short selling, η δυνατότητα δηλαδή
κάποιος να πουλά μετοχές τις οποίες δεν κατέχει κ.ά.
 Οι ρυθμίσεις αυτές, σε συνδυασμό με μια σειρά άλλων, εξίσου σημαντικών αποφάσεων που θα εφαρμοστούν μέσα στο επόμενο τρίμηνο, όπως η αναβάθμιση του ρόλου των αναδόχων, η είσοδος των χρηματιστηριακών εταιρειών στο ΧΑΑ, η απευθείας σύνδεση της Σοφοκλέους με τις μεγάλες ξένες αγορές, η αναπροσαρμογή των βασικών χρηματιστηριακών δεικτών (FTSE 20, FTSE 40 και γενικός δείκτης), η
επιμήκυνση του χρόνου των συνεδριάσεων, η αύξηση του ποσοστού ανόδου ή πτώσης των μετοχών σε 
/-12%, αλλά και πιο μακροπρόθεσμες, όπως η ένταξη του ελληνικού Xρηματιστηρίου σε έναν εκ των δύο ευρωπαϊκών χρηματιστηριακών σχηματισμών (iX και Euronext) και η δυνατότητα διαπραγμάτευσης μετοχών βαλκανικών επιχειρήσεων στη Σοφοκλέους, αποτελούν το παζλ των μεταρρυθμίσεων που αλλάζουν τη σημερινή εικόνα του ελληνικού Xρηματιστηρίου.
 Υπό το πρίσμα αυτό, οι χρηματιστηριακοί αναλυτές θεωρούν περίπου δεδομένη μια πορεία ανάκαμψης της Σοφοκλέους στο διάστημα ώς και το τέλος του έτους, αδυνατούν, όμως, να προσδιορίσουν το χρόνο κατά τον οποίο οι αγοραστές θα κάνουν εμφανή την παρουσία τους. Σε βραχυχρόνιο ορίζοντα και με τα σημερινά δεδομένα του τζίρου, οι αναλυτές εκτιμούν ότι η ανοδική κίνηση μπορεί να συνεχιστεί ώς τις 4.070 μονάδες (πρώτο επίπεδο αντίστασης) ή ακόμη και ώς τις 4.250 μονάδες, όπου εντοπίζεται τεχνικά το δεύτερο σημείο αντίστασης, ενώ, σε αντίθετη περίπτωση, ένα πισωγύρισμα της αγοράς δύσκολα θα φέρει το δείκτη κάτω
 Επί του παρόντος, πάντως, αναμένουν να δουν τη συμπεριφορά της αγοράς μέσα στην εβδομάδα που ξεκινά από σήμερα, ευελπιστώντας ότι οι τοποθετήσεις που έγιναν κατά τις προηγούμενες ημέρες και από ξένους επενδυτές δεν θα ρευστοποιηθούν άμεσα, αφήνοντας περιθώρια στην αγορά να διασφαλίσει την παραμονή της πάνω από τις 4.000 μονάδες.
