 Με πρόστιμο-μαμούθ 145 δισ. δολ. (52, 2 τρισ. δρχ.) τιμώρησε δικαστήριο του Μαϊάμι, την Παρασκευή, τις πέντε μεγαλύτερες καπνοβιομηχανίες των ΗΠΑ και δύο ιδρύματα καπνού.
 Το πρόστιμο επιβλήθηκε ύστερα από αγωγή που υπέβαλε μία οικογένεια ορθοδόξων Eβραίων, για λογαριασμό των καπνιστών, κατηγορώντας τις καπνοβιομηχανίες ότι βλάπτουν σοβαρά την υγεία χιλιάδων καπνιστών.
 Η επίμαχη δίκη κράτησε δυόμισι χρόνια. Το πρόστιμο των 145 δισ. δολ. είναι το μεγαλύτερο που επιβλήθηκε ποτέ σε αμερικανική εταιρεία, μετά τα 5 δισ. δολάρια
που είναι η νούμερο ένα καπνοβιομηχανία στον κόσμο, παραγωγός των διάσημων τσιγάρων Μάρλμπορο. Ενα στα δύο τσιγάρα που πωλούνται στις ΗΠΑ είναι της Philip Morris.
καπνοβιομηχανία των ΗΠΑ, και με 790 εκατ. δολ. η καπνοβιομηχανία Ligget.
 Το εξοντωτικό αυτό πρόστιμο απειλεί ευθέως την οικονομική κατάσταση των εν λόγω καπνοβιομηχανιών. Οι δικηγόροι των πέντε μεγαλύτερων αμερικανικών καπνοβιομηχανιών δήλωσαν ότι οι πελάτες τους κινδυνεύουν με χρεοκοπία, αν αναγκαστούν να καταβάλουν τα 145 δισ. δολ. που επιδίκασε το δικαστήριο του Μαϊάμι.
 Σύμφωνα ωστόσο με εκτιμήσεις οικονομικών παρατηρητών, η απόφαση αυτή δεν θα έχει προς το παρόν άμεση επίπτωση στα οικονομικά των επιχειρήσεων, οι οποίες άλλωστε αναμένεται να ασκήσουν έφεση στην απόφαση του αμερικανικού δικαστηρίου. Οι μετοχές των εν λόγω εταιρειών κατέγραψαν πάντως μεγάλες απώλειες την Παρασκευή στη Γουόλ Στριτ, εν αναμονή της απόφασης.
Η δήλωση των δικηγόρων τους την Παρασκευή είχε περισσότερο χαρακτήρα κινδυνολογίας, αφού από την καπνοβιομηχανία ζουν χιλιάδες Αμερικανοί. Και παρά
την έξαρση της αντικαπνιστικής εκστρατείας στις ΗΠΑ, οι μετοχές των καπνοβιομηχανιών εξακολουθούν να είναι από τα κυριότερα μπλου τσιπς της Γουόλ Στριτ.
 «Η υπόθεση αυτή δεν αφορά το κάπνισμα. Αφορά το αν ήξερες ότι παράγεις ένα βλαβερό προϊόν και οι εταιρείες αυτές το γνώριζαν. Δεν προσπαθείς να το κρύψεις για 50 χρόνια», σχολιάζει η εφημερίδα «Μαϊάμι Χέραλντ».
 Η νομοθεσία της Πολιτείας της Φλόριντα προστατεύει τους κατηγορουμένους από επιβολή προστίμων που τους οδηγούν εκτός επιχειρηματικής δραστηριότητας. «Παραθυράκι», που σκοπεύουν να χρησιμοποιήσουν οι καπνοβιομηχανίες, προκειμένου να μετριάσουν τις εναντίον τους ποινές.
 Οι δικηγόροι των εταιρειών υποστηρίζουν ότι οι πελάτες τους μπορούν να αντέξουν ποινές μεταξύ 150 έως 375 εκατ. δολαρίων. Οποιοδήποτε μεγαλύτερο ποσόν θα τις οδηγούσε στη χρεοκοπία, υποστηρίζουν.
 Οι ενάγοντες πάντως ζητούν ακόμη μεγαλύτερη ποινή, 196 δισ. δολαρίων, υποστηρίζοντας ότι τα τσιγάρα και τα άλλα προϊόντα καπνού σκοτώνουν 430.000 Αμερικανούς το χρόνο.
 Κατηγορούν ακόμη τις καπνοβιομηχανίες ότι παραπλανούν το κοινό για τις επιπτώσεις του καπνίσματος, καθώς ήδη από τη δεκαετία του '50 έρευνες της ίδιας της βιομηχανίας είχαν καταλήξει στο συμπέρασμα ότι το κάπνισμα προκαλεί καρκίνο.
 Είναι η πρώτη φορά που οι επονομαζόμενοι «βαρόνοι» του καπνού, οι μεγάλες αμερικανικές καπνοβιομηχανίες, αναγκάζονται να καταβάλουν πρόστιμα για βλάβες κατά της δημόσιας υγείας, καθώς επί δεκαετίες αρνούνταν ότι το κάπνισμα έχει βλαβερές επιπτώσεις και επέρριπταν την ευθύνη στους καπνιστές.
 Σε ανάλογες υποθέσεις στο παρελθόν, οι καπνοβιομηχανίες είχαν απλώς εξαναγκαστεί να καταβάλουν κάποια ποσά σε ιδρύματα που έχουν σχέση με έρευνες κατά του καπνίσματος, καθώς και στους ενάγοντες.
 Τα εξοντωτικά πρόστιμα της τελευταίας υπόθεσης θεωρούνται σαφές μήνυμα προς την καπνοβιομηχανία και ενδέχεται να ανοίξουν τον ασκό του Αιόλου για νέες μηνύσεις.
 Σύμφωνα με προχθεσινό δημοσίευμα της ιταλικής εφημερίδας «Ρεπούμπλικα», η ιταλική ένωση καταναλωτών προέτρεψε την ιταλική κυβέρνηση να μηνύσει τις αμερικανικές καπνοβιομηχανίες, στις ίδιες τις ΗΠΑ, για λογαριασμό των Ιταλών καταναλωτών.
 Η ενδεκαμελής οικογένεια Ρόσενμπλατς των ορθοδόξων Eβραίων (γονείς συν εννέα παιδιά) ηγείται, από το 1991, μηνύσεων σε αμερικανικά δικαστήρια κατά των καπνοβιομηχανιών.
