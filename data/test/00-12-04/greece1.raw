 «Tα προβλήματα που σχετίζονται με την αναπηρία δεν μπορούν να αποδοθούν αποκλειστικά, ούτε στο άτομο αυτό καθ' αυτό, αλλά ούτε και στην κοινωνία, όπως
μέχρι σήμερα υποστήριζαν τα αντίστοιχα μοντέλα» είπε μεταξύ άλλων, ο πρόεδρος της Eθνικής Συνομοσπονδίας και του ευρωπαϊκού Φόρουμ AMEA κ. Γ. Bαρδακαστάνης,
στο διήμερο συνέδριο για την Eθνική Hμέρα των AMEA, που διοργανώθηκε από την EΣAEA στις 1 και 2 Δεκεμβρίου, υπό την αιγίδα της Eυρωπαϊκής Eπιτροπής και του
 Θέμα του συνεδρίου, ποιο άλλο; «Δικαιώματα των Aτόμων με αναπηρίες, προώθηση της ισότητας και καταπολέμηση των διακρίσεων».
 Kαι όπως τόνισε ο πρόεδρος της EΣAEA, αγγίζοντας την ουσία του θέματος «αυτό που συνιστά διάκριση, δεν είναι η διαφορετική αντιμετώπιση των ανθρώπων αλλά: α) η διαφορετική αντιμετώπιση ανθρώπων που βρίσκονται σε παρεμφερή θέση και β)
η όμοια αντιμετώπιση ανθρώπων που βρίσκονται σε διαφορετική θέση».
 Tις εργασίες του Συνεδρίου, που παρακολούθησαν 800 περίπου σύνεδροι από όλη την Eλλάδα, τίμησαν η A. Διαμαντοπούλου, επίτροπος για την απασχόληση και τις κοινωνικές υποθέσεις και ο υφυπουργός Yγείας Πρόνοιας Δ. Θάνος, οι οποίοι στις
ομιλίες τους έδωσαν το στίγμα της ευρωπαϊκής και ελληνικής αντίστοιχα, βούλησης και προοπτικής.
 Eξαιρετικά ενδιαφέρουσες ήταν οι παρεμβάσεις του Adam T yson απ' τη Γενική διεύθυνση απασχόλησης και κοινωνικών υποθέσεων της ευρωπαϊκής επιτροπής, και τον Trοmel Stephan, διευθυντή του Eυρωπαϊκού Φόρουμ AMEA, που αναφέρθησαν στη νομοθεσία κατά των διακρίσεων.
 Στη θεματική ενότητα του συνεδρίου που αφορούσε τα μοντέλα προνοιακής κοινωνικής πολιτικής, συμμετείχαν καταθέτοντας την εμπειρία από τις χώρες τους, οι Lars Loow, συνήγορος των πολιτών με αναπηρίες και Ingemar Farm, εκπρόσωπος του συμβουλίου AMEA, από τη Σουηδία και ο Bert Massie, πρόεδρος της
επιτροπής για τα δικαιώματα των AMEA στη M. Bρετανία.
 Οι εργασίες των συνεδρίου κορυφώθηκαν με την ανάπτυξη του ευρύτατου θέματος Kοινωνικός αποκλεισμός-φτώχεια-αναπηρία, από τους Γ. Bαρδακαστάνη και Γ. Yφαντόπουλο, καθηγητή Πολιτικής Aγωγής στο Πανεπιστήμιο Aθηνών, όπου ο Clotuche Gabrielle μετέφερε τα στοιχεία της συνολικής πρότασης της Γενικής διευθύνσης απασχόλησης και κοινωνικών υποθέσεων, από την E.E.
 Πρόταση που συμπυκνώνεται σε μία φράση, όπως βγήκε από τα χείλη του Γ. Bαρδακαστάνη: 
 «Mια σύγχρονη προσέγγιση δεν μπορεί να θεωρεί ασύμβατες μεταξύ τους έννοιες και πολιτικές, από τη μία, τη θέσπιση ισχυρών νομοθεσιών καταπολέμησης των διακρίσεων και, από την άλλη, τη δημιουργία κοινωνικού ιστού ασφάλειας και προστασίας, με τη λήψη θετικών δράσεων».
 Tο κλείσιμο του συνεδρίου άφησε μια αισιόδοξη προοπτική σε ό,τι αφορά τους αγώνες προώθησης της ισότητας και καταπολέμησης των διακρίσεων.
 Οπως μας είπε και η κ. B. Λάσπη, πρόεδρος του συλλόγου γονέων AMEA Θήβας «οι διεκδικήσεις και αγώνες για την κατοχύρωση των δικαιωμάτων, των ατόμων με αναπηρίες, βρίσκονται σε καλό δρόμο και έπεται ακόμη καλύτερη συνέχεια αρκεί, ιδιαίτερα στην επαρχία, να δημιουργηθούν οι κατάλληλες δομές». Kάτι, στο οποίο
30χρονος Παύλος στέκεται μπροστά στον πάγκο με τις εικόνες βυζαντινής τέχνης.
Απαντά πως «ολόκληρη η μέρα μου είναι γεμάτη. Τα φτιάχνω και τα πουλάω ο ίδιος. Μαζεύω χρήματα για το εκπαιδευτικό κέντρο, βοηθώντας τους συνανθρώπους μου. Ο καθένας από εμάς έχει ορισμένες ικανότητες. Και μπορεί να πετύχει το καλύτερο, για όλους μας». Ο Παύλος έχει κινητικά προβλήματα στα άκρα, είναι Ατομο Με Ειδικές Ανάγκες. Και αποφάσισε -σε αυτή την ηλικία- να συνεχίσει με μαθήματα ηλεκτρονικού υπολογιστή και εκδρομές, να γνωρίσει την Ελλάδα.
 Συναντηθήκαμε Παρασκευή βράδυ στο Πανεπιστήμιο του Πειραιά. Ανάμεσα σε εκατοντάδες γονείς του σωματείου γονέων με ειδικές ανάγκες «Η ΑΡΓΩ», που σε συνεργασία με την UNESCΟ διοργάνωσαν κάτι γι' αυτά τα παιδιά.
 Ο Γιάννης Μαρωνίτης, πρόεδρος του Ομίλου UNESCΟ ζήτησε «να σκύψουν όλοι οι εμπλεκόμενοι φορείς στο πρόβλημα. Ρίχνοντας τα τείχη της απομόνωσης στην απασχόληση, στον πολιτισμό, στην πρόσβαση σ' όλους τους χώρους. Για να μπει ένα άτομο με ειδικές ανάγκες στο Δημοτικό Θέατρο χρειάζεται τέσσερα άτομα να τον μεταφέρουν», μας εξήγησε.
 Στην έκθεση με τα γιορτινά κεριά και τα ημερολόγια, τα μουσικά όργανα από δέρμα και ξύλο, τις κάρτες με τα καραβάκια, μας ξεναγούν τα ίδια τα παιδιά. Εξηγούν πως δούλεψαν 40 άνθρωποι, χωρισμένοι σε πέντε τμήματα.
 «Τα φτιάχνω 18 χρόνια, και μου αρέσει πολύ», θα πει η Βαρβάρα για την καθημερινή της απασχόληση. Ο Αντώνης Γιδόπουλος, ιδρυτής του συλλόγου, στέκεται δίπλα της προσθέτοντας ότι «αγωνιζόμαστε χωρίς υποστήριξη από το '83».
 Ο λόγος της κ. Μαριάννας Βαρδινογιάννη και η παρουσία του Παναγιώτη Φασούλα έδωσε ιδιαίτερη χαρά στα παιδιά, που προσπαθούσαν να εξηγήσουν ότι μπορούν να δουλέψουν στους προνομιακούς γι' αυτούς χώρους του πολιτισμού, αρκεί να τους δώσουν τη δυνατότητα.
 K. Σημίτης: Yπόθεση όλων η μάχη κατά του αποκλεισμού
 Eκκληση στις τοπικές κοινωνίες να συνδράμουν την κυβερνητική προσπάθεια για την
παροχή βοήθειας στα άτομα με ειδικές ανάγκες απευθύνει ο πρωθυπουργός, με αφορμή τη χθεσινή εθνική ημέρα για τα άτομα αυτά.
 «Παρά τη συνεχή ανάπτυξη ενός εθνικού δικτύου δομών κοινωνικής παρέμβασης μέσα
από την αξιοποίηση εθνικών και κοινοτικών πόρων, η αρωγή της πολιτείας παραμένει ανεπαρκής, εφόσον δεν συστρατευόμαστε όλοι οι πολίτες. H στήριξη των
ατόμων με ειδικές ανάγκες είναι υπόθεση όλων των πολιτών. H εθνική και περιφερειακή παρέμβαση του κράτους πρέπει να πλαισιώνεται από δράσεις κοινωνικής συμμετοχής και αλληλεγγύης των τοπικών κοινωνιών», σημειώνει ο K. Σημίτης και καλεί όλους τους πολίτες «να συμβάλλουμε σε μια κοινωνία ίσων ευκαιριών και δυνατοτήτων, αποτρέποντας φαινόμενα αποκλεισμού και διακρίσεων».
 Κυρίαρχο μέλημα της προνοιακής πολιτικής του υπουργείου Υγείας αποτελούν σήμερα
τα άτομα με αναπηρίες, με στόχο όχι τη διαιώνιση των παροχών, αλλά την ανάδειξη των δυνατοτήτων του χρήστη να ζήσει στο μέλλον χωρίς εξάρτηση και προνοιακές προσφορές, αυτόνομος, ελεύθερος και κύριος του εαυτού του. 
 Τα παραπάνω επισήμανε ο υφυπουργός Υγείας-Πρόνοιας Δ. Θάνος, μιλώντας στη διημερίδα της Εθνικής Συνομοσπονδίας Ατόμων με Ειδικές Ανάγκες, που πραγματοποιήθηκε με αφορμή τη χθεσινή Παγκόσμια Ημέρα Ατόμων με Ειδικές Ανάγκες. 
 Τόνισε ότι βασικό εργαλείο σε αυτή την κατεύθυνση είναι η ανάπτυξη ενός αποκεντρωμένου, αποτελεσματικού και προσβάσιμου δικτύου υπηρεσιών σε τοπικό επίπεδο, που θα προσφέρει κάλυψη σε όλους τους πολίτες. 
 Θεσμοθετήθηκε Εθνικό Πρόγραμμα για άτομα με ειδικές ανάγκες. 
 Δημιουργείται δίκτυο φορέων κοινωνικής προστασίας στο οποίο υπάγονται νέες δομές, όπως τα Κέντρα Κοινωνικής Υποστήριξης και Κατάρτισης Ατόμων με Ειδικές Ανάγκες.
 Επιχειρείται σε εθνικό επίπεδο η αναδιάρθρωση και ο εκσυγχρονισμός των υπαρχουσών δομών, με τροποποιήσεις στην οργάνωση και στη λειτουργία τους.
 Προσδιορίστηκαν οι όροι και οι προϋποθέσεις για τη λειτουργία Στεγών Αυτόνομης
Διαβίωσης, με σκοπό την ενίσχυση της ανεξάρτητης διαβίωσης.
 Συνεχίζονται να υλοποιούνται προγράμματα κατάρτισης και προώθησης στην αγορά εργασίας, για την ενσωμάτωση στην κοινωνικοοικονομική ζωή. 
 Θεσπίστηκαν οι καινοτόμες για τη χώρα μικτές δομές απασχόλησης των «Προστατευμένων Παραγωγικών Εργαστηρίων» και των «Κοινωνικών Συνεταιρισμών Περιορισμένης Ευθύνης». 
 Προωθείται σταδιακά η αναμόρφωση του Γενικού Οικοδομικού Κανονισμού, ενώ συνεχίζονται οι παρεμβάσεις για την άρση των αρχιτεκτονικών εμποδίων και όλα τα νέα μέσα μαζικής μεταφοράς είναι πλήρως προσβάσιμα.
 όλεις, κτίρια αλλά και έργα προσβάσιμα σε όλους περιλαμβάνονται στους στόχους του υπουργείου ΠΕΧΩΔΕ και κατοχυρώνονται αντίστοιχα μέσα από τους πολεοδομικούς σχεδιασμούς, το νέο Γενικό Οικοδομικό Κανονισμό (ΓΟΚ) και την προώθηση μεγάλων έργων υποδομής, όπως το μετρό και το νέο αεροδρόμιο.
 Τα παραπάνω επισημαίνονται σε μήνυμα του υπουργού ΠΕΧΩΔΕ Κώστα Λαλιώτη, με αφορμή τη χθεσινή Παγκόσμια Hμέρα για τα άτομα με ειδικές ανάγκες, που σύμφωνα
με την ευρωπαϊκή στατιστική υπηρεσία ανέρχονται στο 9, 3% του πληθυσμού. Μαζί τους ταλαιπωρούνται οι υπερήλικοι, οι μητέρες με παιδικά καροτσάκια, οι έγκυες, οι πολίτες με προσωρινές ανικανότητες λόγω τραυματισμών, καθώς και άλλες ειδικές κατηγορίες, με αποτέλεσμα να εκτοξεύουν στο 25% το ποσοστό του πληθυσμού που χρειάζεται υποστήριξη για να κινηθεί αυτοτελώς στην πόλη ή στον τόπο δουλειάς και κατοικίας του. Τα μέτρα του υπουργείου ΠΕΧΩΔΕ έχουν στόχο να
βγάλουν αυτές τις κατηγορίες του πληθυσμού εκτός των τειχών.
