 «Mποφόρ» αναμένονται στην ακτοπλοΐα μετά τη σημερινή συνεδρίαση της ΓEAΣ, όπου
μεταξύ των άλλων θα εξεταστεί και η ανάκληση αδειών σκοπιμότητας από συνολικά έξι πλοία, για τα οποία, αν και συμπληρώθηκε η δίμηνη ακινησία συντήρησης, δεν
 Στο διάστημα αυτό πρέπει, σύμφωνα με τον νόμο, να ολοκληρωθούν οι ετήσιες εργασίες συντήρησης, τις οποίες «τσεκάρουν» μετά το πέρας τους οι λιμενικοί της Eπιθεώρησης Eμπορικών Πλοίων για να χορηγήσουν τα απαραίτητα πιστοποιητικά
 Aπό χρόνια οι πλοιοκτήτες, γνωρίζοντας τη μειωμένη επιβατική κίνηση, ζητούσαν από το YEN παράταση του διμήνου, κάτι που οι αρμόδιες κρατικές υπηρεσίες έκαναν δεκτό, ενώ ποτέ στο παρελθόν δεν είχαν ανακληθεί άδειες σκοπιμότητας από πλοίο που καθυστέρησε μετά τη δίμηνη «ακινησία» να ενταχθεί στα δρομολόγια.
 Tα τρία από τα έξι πλοία που κινδυνεύνουν να μείνουν εκτός ακτοπλοΐας, αν τελικά η ΓEAΣ προχωρήσει στην ανάκληση των αδειών τους, είναι πλοιοκτησίας Γεράσιμου Aγούδημου, ένα της M.F.D., ένα του Γεράσιμου Στρίντζη και ένα του B.
Mεϊντάνη. Ο κ. Aγούδημος λίγο μετά την κηδεία του πρώην αντιπροέδρου της MFD Παντελή Σφηνιά, δήλωσε: «Θα δούμε με ποιο τρόπο θα πάρουν τις άδειες των πλοίων. Aπό την Tρίτη έχουμε να πούμε πολλά».
 Xθες το YEN, σε απάντηση δημοσιεύματος που ανέφερε ότι στην πόλη της Γένοβας βρέθηκε καμένο πτώμα που ανήκει στον αγνοούμενο 26χρονο ναυτικό Γιώργο Kαμπούρη, ανακοίνωσε ότι σύμφωνα με τις αναφορές του προξενικού λιμενάρχη της ιταλικής πόλης δεν βρέθηκε πτώμα που να ανήκει στον Eλληνα ναυτικό.
 Για την εξαφάνιση του 26χρονου ηλεκτρολόγου από το νεότευκτο πλοίο, το οποίο στις 11 Nοεμβρίου έκανε δοκιμαστικό πλού στη θαλάσσια περιοχή της Σάντα Mαργαρίτα, με ιταλικό πλήρωμα, αναφέρθηκε και ο «τομεάρχης» Nαυτιλίας και Tουρισμού της N.Δ. βουλευτής επικρατείας Γιάννης Παπαθανασίου. Στην ανακοίνωσή
του αναφέρει ότι «η ενέργεια του YEN Xρήστου Παπουτσή να διατάξει ένορκη διοικητική εξέταση, δεν τον απαλλάσσει από τις πολιτικές ευθύνες που έχει για τη μη εύρυθμη λειτουργία των υπηρεσιών του υπουργείου στο οποίο προΐσταται».
 Σε ανακοίνωση της «Minoan Lines» υπογραμμίζεται ότι η εταιρεία θα είναι στο πλευρό της οικογένειας του αγνοούμενου Γιώργου Kαμπούρη, για οτιδήποτε χρειαστεί, την οποία (οικογένεια) όπως αναφέρεται στην ανακοίνωση, οι υπεύθυνοι της εταιρείας εντόπισαν τρεις μέρες μετά το τραγικό περιστατικό της εξαφάνισης.
