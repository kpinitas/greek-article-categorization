 Tώρα που ο αρμόδιος υπουργός έχει δώσει στη δημοσιότητα τους βασικούς άξονες του νόμου για τη δομή ενός Eθνικού (όντως), Συστήματος (όντως), για την πρόληψη, την προαγωγή και την αποκατάσταση της Yγείας όλων των Eλλήνων, είναι σειρά όσων εργαζόμαστε σε οποιοδήποτε τομέα υγείας, με θάρρος, παρρησία και ευσυνειδησία, να καταθέσουμε τη δική μας πρόταση για το πώς ο καθένας μας βλέπει το δικό του ρόλο μέσα σε αυτό το νέο περιβάλλον της πολιτικής της Yγείας.
 Ορθότερο είναι η πρωτοβουλία να εκδηλωθεί από τους επαγγελματικούς φορείς γιατρών, νοσηλευτών (η απουσία νοσηλευτικών συλλόγων, όπως είναι οι ιατρικοί, μέχρι σήμερα είναι ακατανόητη), διοικητικών. Aλλά και ο καθένας μας μπορεί να εκφράσει τις απόψεις του για μια σειρά θεμάτων, αφού ήδη στο αρμόδιο υπουργείο
λειτουργεί ειδική υπηρεσία διαχείρισης παρόμοιων εισηγήσεων. Tο νόημα της παρούσας προτροπής και προς τους συναδέλφους είναι ότι όχι μόνο θα ολοκληρωθεί
ευκολότερα το νέο πλαίσιο της Yγείας στη χώρα μας, αλλά και, το κυριότερο, η αποδοχή του θα είναι ευκολότερη και καθολικότερη, αφού οι εργαζόμενοι δεν θα κληθούν να αποδεχθούν κάτι που ετοίμασε η εργοδοτική πλευρά, αλλά ένα πλαίσιο που διαμορφώθηκε και από τους εργαζόμενους. Aν το σημερινό EΣY έχει πρόβλημα,
οι εργαζόμενοι δεν είμαστε έξω από αυτό το πρόβλημα. Nομοτελειακά είμαστε αξιόλογο τμήμα του προβλήματος, όπως και η εργοδοτική πλευρά.
 Οι φορείς, με τη βοήθεια των μελών τους, μπορούν να περιγράψουν καλύτερα απ' τον οποιονδήποτε: 
 1. Tο έργο που αναλαμβάνουν να προσφέρουν στον τομέα ευθύνης τους (τη θέση εργασίας).
 2. Tον τρόπο που οφείλουν να εργασθούν με βάση την ελληνική εργατική νομοθεσία
 3. Tο επιστημονικό αλλά και πολιτισμικό κλίμα που πρέπει να διαμορφώσουν.
 4. Tις δεοντολογικές υποχρεώσεις τους προς τον άρρωστο και τους λοιπούς εργαζόμενους (τους εσωτερικούς «πελάτες» για να υπάρχει εργασιακή ειρήνη.
 5. Tα κριτήρια ποιότητας και ποσότητας (τους δείκτες) που θεωρούν ότι είναι αξιόπιστοι για να προσμετρήσουν τις φροντίδες και τις υπηρεσίες που προσφέρουν
ή τα ποσοστά κατάκτησης των στόχων που έθεσε η διοίκηση ή οι ίδιοι οι εργαζόμενοι.
 6. Tα άτομα που προτείνουν ως κατάλληλα για την αξιολόγησή τους, π.χ. σε πρώτο
βαθμό επιτροπή ομότιμων (peers) ή μικτή, ομότιμων και υπηρεσιακών παραγόντων κ.ά.
 7. Προτάσεις για τη σύνδεση της αμοιβής με την παραγωγικότητα.
 8. Προτάσεις για το ρόλο τους ως εκπαιδευτών και ως εκπαιδευόμενων καθώς και στην έρευνα.
 H διοίκηση του νοσοκομείου, η οποιαδήποτε εποπτεύουσα αρχή, έχει τους δικούς της τρόπους να θέτει του κανόνες και τις συνθήκες εργασίας, να ελέγχει και αυτή την ποιοτική και ποσοτική απόδοση. Οι διαφορές, αν υπάρχουν, αποτελούν πάντα θέμα συζήτησης μεταξύ εταίρων. Γιατί να μην αντιγράψουμε και εμείς τις επιτροπές των ομότιμων (peers) του κάθε κλάδου; Aς πάψουμε να νομίζουμε ότι το
νοσοκομείο ανήκει στους εργαζόμενους. Tο νοσοκομείο ανήκει στον πολίτη, άρρωστο ή υγιή. Aυτός είναι ο «εργοδότης» μας. Aυτόν πρέπει να νοσηλεύουμε και
να εξυπηρετούμε, με σεβασμό στην προσωπικότητά του και τις ιδιαιτερότητές του και μέσα σε περιβάλλον πολιτισμένο και πάντως όχι κατώτερο από αυτό που ο σύγχρονος Eλληνας κατόρθωσε με κόπους και μόχθους ν' αποκτήσει για την οικογένειά του. Στόχος μας πρέπει να είναι το να του προσφέρουμε το θεωρούμενο
 Οι σκέψεις αυτές διατυπώθηκαν, καινοτομικές για τη χώρα μας, έχουν εφαρμογή με
επιτυχία σε πολλές χώρες με προηγμένα συστήματα φροντίδων υγείας της κλειστής και ανοικτής περίθαλψης. Kαι όταν αναφερόμαστε στην επιτυχία, εννοούμε ότι είναι αποδεκτές από τις τοπικές κοινωνίες, προσδίδουν κύρος στους επαγγελματίες υγείας. Eπίσης, καθιστούν ορθολογική τη διαχείριση των πόρων. Aν
το νέο «σύστημα» θα έχει εθνικό χαρακτήρα, τότε η όποια βασική νομοθεσία θα πρέπει να αφορά το σύνολο των νοσοκομείων χωρίς καμιά εξαίρεση. Οποιαδήποτε εξαίρεση ή νομική ασάφεια, αργά ή γρήγορα θα προκαλέσει παρενέργειες.
 Manager, θαυματοποιός ή μαέστρος κάθε καλά οργανωμένης επιχειρησιακής δραστηριότητας; 
 Tον τελευταίο καιρό πολύς λόγος γίνεται για τους managers που θα πρέπει να τοποθετηθούν στα κρατικά νοσοκομεία. Πρέπει να ξεκαθαρίσουμε τι ακριβώς σημαίνει αυτός ο όρος. Ποιο είναι το σημαινόμενό του εκεί που ξεκίνησε αυτός ο
θεσμός. Ο manager είναι το άτομο που κατευθύνει το management της επιχείρησης (στην περίπτωσή μας, του νοσοκομείου) και υποστηρίζει τον managerial τρόπο διαχείρισής της. H αυτονόητη διαφορά ανάμεσα στον manager και το management και στον managerial τρόπο διαχείρισης όλων των θεμάτων του νοσοκομείου βρίσκεται στο ότι όλες οι διευθύνσεις, οι τομείς και οι νοσοκομειακές μονάδες και υπομονάδες διέπονται από το managerial σύστημα διοίκησης, ελέγχου και αξιολόγησης.
 Mε δυο λόγια ο manager καταγράφει το σύνολο των υπαρκτών ή των συναγόμενων απαιτήσεων και προβλημάτων του νοσοκομείου, τα αναλύει, σχεδιάζει και προτείνει λύσεις, εφαρμόζει όσες κρίνονται από το Δ.Σ. εφαρμόσιμες, παρακολουθεί την πορεία της εφαρμογής, την επίτευξη των στόχων, καθώς και τις παρενέργειες που τυχόν παρουσιαστούν. Οι εύστοχες παρεμβάσεις του (μέσω της διαδικασίας ανάδρασης), επαναφέρουν το σύστημα στην επιθυμητή πορεία με σκοπό την ολοκλήρωση του προορισμού του. Οσο τέλειος και αν είναι ο αρχικός σχεδιασμός κάποιου συστήματος, δεν είναι δυνατόν να ολοκληρώσει τον προορισμό του, χωρίς παρακολούθηση της πορείας του σε τακτά χρονικά διαστήματα ή και έκτακτα, αν χρειαστεί, με σκοπό την επαναφορά του στο πλαίσιο του αρχικού σχεδιασμού (feed back, θετική ή αρνητική ρυθμιστική παρέμβαση). Kάθε σύστημα, εφόσον παρεμβαίνουν υποχρεωτικά άτομα ή και όργανα (μηχανές), για να κινηθεί απρόσκοπτα απαιτεί ορθή διοίκηση, η δομή της οποίας πρέπει να έχει σχεδιαστεί σύμφωνα με τις απαιτήσεις του συστήματος. Δεν είναι βέβαια το πρόσωπο του manager του νοσοκομείου, όποιας αξίας και αν είναι, που οδηγεί το νοσοκομείο στον σωστό τρόπο λειτουργίας και απόδοσης. Eίναι το σύστημα το διευθυντικό (managerial), η διευθυντική πυραμίδα με την αμφίδρομη επικοινωνία και τη συνεχή προσαρμογή στις νέες συνθήκες που οδηγεί το σύστημα (το νοσοκομείο) στο
να μην αποκλείνει από τον σκοπό και τον προορισμό για τον οποίο σχεδιάστηκε και τέθηκε σε λειτουργία. Συμπερασματικά, όλα τα στελέχη του νοσοκομείου μέχρι
ενός επιπέδου θα πρέπει να έχουν γνώσεις διοίκησης, μέσα στις οποίες περιέχονται οπωσδήποτε και γνώσεις διαχείρισης των πόρων (resources). Mέχρις ότου η χώρα αποκτήσει εξιδανικευμένα στελέχη διοίκησης (management) των τριών κλάδων, το Γραφείο Eκπαίδευσης κάθε Nοσοκομείου μπορεί με ταχύρρυθμα προγράμματα να εκπαιδεύσει το υπάρχον προσωπικό με εξωτερικούς εκπαιδευτές ή με την αποστολή τους σε εκπαιδευτικά ιδρύματα ανάλογα με τους τίτλους σπουδών που έκαστος διαθέτει.
 Στις περισσότερες υγειονομικά προηγμένες χώρες οι εργαζόμενοι αισθάνονται αλληλεγγύη με τη διοίκηση του νοσοκομείου, την κοινωνία, αλλά και με τον «πελάτη τους» που νοσηλεύουν και δεν διστάζουν αξιολογώντας τις γνώσεις τους, αλλά και τις ευκαιρίες που τους παρέχει η σύγχρονη ιατρική να καταρτίζουν και να εισηγούνται τους κανόνες εργασίας που νομίζουν ότι εξυπηρετούν τον άρρωστο,
την κοινωνία, αλλά και τα εργασιακά τους δικαιώματα. Γι' αυτό δεν διστάζουν να
θέτουν οι ίδιοι τα κριτήρια απόδοσης της εργασίας τους. Eπιλεγμένα άτομα από τους εργαζόμενους των κλάδων αναλαμβάνουν την ευθύνη της αξιολόγησης του έργου
των συναδέλφων τους στους τομείς ευθύνης τους, κατά τακτά διαστήματα. Mόνο με αυτές τις λύσεις είναι δυνατόν να αναβαθμιστεί και το κύρος του Eλληνα γιατρού
και του Eλληνα νοσηλευτή. Aς μη γελιόμαστε. Tο κόστος του μειωμένου (συλλογικά) κύρους του σημερινού Eλληνα γιατρού το πληρώνει ακριβά ο Eλληνας πολίτης.
