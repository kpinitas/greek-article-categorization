 Στο ενδεκάμηνο αντλήθηκαν έσοδα μόλις 194 δισ. δρχ. έναντι ετησίου στόχου 450 δισ. δρχ., που είχε προϋπολογιστεί πέρυσι.
 Ο Νοέμβριος είναι ο μήνας με τις μεγαλύτερες απώλειες, αφού ο χρηματιστηριακός
τζίρος των 1, 2 τρισ. δρχ. απέφερε φορολογικά έσοδα μόλις 7, 3 δισ. δρχ., μειωμένα κατά 82, 5% σε σχέση με τα 41, 7 δισ. δρχ., που είχαν αντληθεί τον αντίστοιχο μήνα του περασμένου χρόνου.
 Στο ενδεκάμηνο του έτους έχουν αντληθεί μόνο 194 δισ. δρχ., ποσό μειωμένο κατά
0, 9% σε σχέση με το αντίστοιχο περυσινό χρονικό διάστημα, που η Σοφοκλέους είχε αποδώσει 195, 9 δισ. δρχ. Βεβαια, είναι λιγότερα από τα μισά του κονδυλίου, που είχε προβλέψει το οικονομικό επιτελείο της κυβέρνησης πως θα εισπράξει φέτος, παραβλέποντας -όπως αποδείχθηκε- το αρνητικό κλίμα που κυριαρχεί εδώ και ένα χρόνο στο Χρηματιστήριο.
 Αρμόδιος παράγοντας του οικονομικού επιτελείου επισήμανε ότι ο χρόνος θα κλείσει με έσοδα της τάξης των 200 με 210 δισ. δρχ. από τη Σοφοκλέους, επισημαίνοντας ότι η υστέρηση θα αγγίξει αισίως τα 240 δισ. δρχ. Και όσο κι αν
κάποιοι θέλουν να αισιοδοξούν για καλύτερη πορεία της Σοφοκλέους, το σίγουρο είναι ότι αυτός ο χρόνος δεν ήταν και ο καλύτερος για τον κρατικό προϋπολογισμό, που βρίσκεται με απώλειες φόρων από τις χρηματιστηριακές συναλλαγές μεγαλύτερες του 100% σε σχέση με τις αρχικές προβλέψεις.
 Η αρνητική πορεία των φορολογικών εσόδων από το Χρηματιστήριο είναι εμφανής από τον περασμένο Ιούλιο. Είναι ο πρώτος μήνας με μείωση εσόδων 11, 4%, ήτοι 11
 Οι απώλειες είναι μεγαλύτερες στους επόμενους μήνες. Τον Αύγουστο σημειώνεται μείωση 45, 8% και τα φορολογικά έσοδα φθάνουν τα 9, 3 δισ. δρχ. σε σχέση με τα 17, 1 δισ. τον Αύγουστο του 2000. Το Σεπτεμβριο το Δημόσιο αντλεί φόρους μόλις 16, 9 δισ. από τις χρηματιστηριακές συναλλαγές, ποσόν μειωμένο κατά 37, 1% σε σχέση με το Σεπτέμβριο του 2000 που είχαν αποδοθεί 26, 9 δισ. δρχ. Τον Οκτώβριο, η μείωση των εσόδων φτάνει σε ποσοστό το 77, 8%, ήτοι 9, 6 δισ. από 43, 4 δισ. τον αντίστοιχο μήνα του 2000.
 Και φτάνουμε στο Νοέμβριο, το μήνα με το χαμηλότερο ποσόν εσόδων μόνο 7, 3 δισ.
δρχ. και το υψηλότερο ποσοστό μείωσης 82, 5% σε σύγκριση με το Νοέμβριο του 2000 που είχαν αντληθεί 41, 7 δισ. δρχ.
 Σε αντίθεση πάντοτε με το πρώτο εξάμηνο του έτους, που τα ποσοστά αύξησης των εσόδων κινήθηκαν από 45, 3% (τον Ιούνιο, που αντλήθηκαν 16, 3 δισ. δρχ. έναντι 11, 2 δισ. τον αντίστοιχο μήνα του προηγούμενου έτους) έως και 361, 6% (τον Ιανουάριο με έσοδα 27, 4 δισ. έναντι των 5, 9 δισ. δρχ. τον Ιανουάριο του 2000).
