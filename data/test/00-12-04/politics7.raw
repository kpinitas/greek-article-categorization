Οι ελληνοαμερικανικές σχέσεις βασίζονται πρωτίστως στη στρατιωτική συνεργασία και ακολουθεί η πολιτική, υποστήριξε ο Aμερικανός πρέσβης Ν. Μπερνς σε συνέδριο για την πορεία των ελληνοαμερικανικών σχέσεων που διοργανώθηκε από το
 Και για του λογου το αληθές, ο κ. Μπερνς χαρακτήρισε λανθασμένη επιλογή την απόφαση της ελληνικής κυβέρνησης να προχωρήσει σε αγορά των αεροσκαφών Γιουροφάιτερ έναντι του αμερικανικου JSF. To Γιουροφάιτερ, είπε ο κ. Μπερνς, είναι ένα αεροσκάφος που δεν πετάει και δεν είναι ικανό να καλύψει τις αμυντικές ανάγκες της Ελλάδας. Αντιθέτως, υποστήριξε ότι το αμερικανικο JSF είναι αποτελεσματικότερο και φθηνότερο, με μεγάλες επιχειρησιακές ικανότητες.
 Aνέφερε ακόμη ότι ρόλος των ΗΠΑ είναι να μεσολαβήσουν ανάμεσα στην Ελλάδα και την Τουρκία και τάχθηκε υπέρ της εταιρικής σχέσης της Τουρκίας με την E. Ενωση, ώστε να μην μείνει η χώρα αυτή απομονωμένη.
 Στις ελληνοτουρκικές σχέσεις αναφέρθηκε και ο υπουργός Παιδείας Π. Ευθυμίου, υποστηρίζοντας ότι η Ελλάδα είναι ο καλύτερος φίλος της Τουρκίας στην E. Ενωση, ενώ ο δήμαρχος Αθηναίων Δ. Αβραμόπουλος χαρακτήρισε άδικες τις επιθέσεις που δέχεται η Ελλάδα για την τρομοκρατία και άσκησε κριτική στην πολτικη ίσων αποστάσεων που κρατούν οι ΗΠΑ στις ελληνοτουρκικές διαφορές.
