 Το οξύμωρο που παρατηρείται είναι ότι στο φετινό δεκάμηνο, παρ' όλο που το Χρηματιστήριο είχε μπει σε καθοδικό κύκλο, οι επιχειρήσεις κατόρθωσαν να συγκεντρώσουν πολύ περισσότερα κεφάλαια απ' ό,τι πέρυσι. Τα κεφάλαια που άντλησαν φέτος στο διάστημα Ιανουαρίου-Οκτωβρίου οι επιχειρήσεις ως συμμετοχή στην αύξηση του μετοχικού τους κεφαλαίου έφτασαν τα 2, 619 τρισ. δρχ., έναντι 1, 853 τρισ. δρχ. πέρυσι.
 Από το ποσόν αυτό, σύμφωνα με τα στοιχεία που έδωσε πρόσφατα στη δημοσιότητα η
Επιτροπή Κεφαλαιαγοράς, σε επενδύσεις έχει κατευθυνθεί μόνο το 20%, ήτοι περίπου 1, 096 τρισ. δρχ. Βέβαια, σύμφωνα με τα στοιχεία αυτά, το μεγαλύτερο μέρος, το οποίο υπολογίζεται στο 73, 5% των αντληθέντων κεφαλαίων, έχουν διατεθεί για τους σκοπούς για τους οποίους πραγματοποιήθηκε η αύξηση του μετοχικού κεφαλαίου. Δηλαδή, εκτός από τις επενδύσεις, το 37% των αντληθέντων κεφαλαίων διατέθηκε για εξαγορές ή για την ίδρυση νέων κεφαλαίων, αλλά και τη συμμετοχή σε νέες εταιρείες. Το υπόλοιπο 14, 87% των αντληθέντων κεφαλαίων ενίσχυσε το κεφάλαιο κίνησης ή χρησιμοποιήθηκε για τη μείωση του δανεισμού.
 Οπως προκύπτει από τα στοιχεία που έχει επεξεργαστεί η ΤτΕ, από την άνοδο του 2000 φαίνεται ότι «ωφελήθηκαν» περισσότερο οι τράπεζες, οι οποίες μέσα στο διάστημα αυτό -δέκα πιστωτικά ιδρύματα- συγκέντρωσαν περίπου 1 τρισ. δρχ. (987
δισ. δρχ.), ενώ αντίθετα φέτος οι τράπεζες συγκέντρωσαν 166 δισ. δρχ. Οι «ευνοημένοι» κλάδοι φέτος, παρά τη χρηματιστηριακή καχεξία, ήταν ο βιομηχανικός, και ο κατασκευαστικός. Οι τρεις αυτοί κλάδοι συγκέντρωσαν μέσω του ΧΑΑ 1, 8 τρισ. δρχ. Επιπρόσθετα, στο δεκάμηνο Ιανουαρίου-Οκτωβρίου 2000 αντλήθηκαν μέσω της χρηματιστηριακής αγοράς, με την πώληση υφιστάμενων μετοχών
με δημόσια εγγραφή, περίπου 271 δισ. δρχ., ποσόν το οποίο βέβαια ήταν πολύ μικρότερο απ' ό,τι την αντίστοιχη περίοδο του 2000 (565 δισ. δρχ.).
 Τα στοιχεία για την εξέλιξη του Χρηματιστηρίου δικαιολογούν εν μέρει και τη μεταστροφή της διοίκησης της ΤτΕ για το ΧΑΑ. Ετσι, η χρηματιστηριακή αξία των εισηγμένων στο ΧΑΑ περιορίστηκε στο 107% του ΑΕΠ τον Οκτώβριο του 2000 από το 175% του ΑΕΠ που ήταν το Δεκέμβριο του 2000. Σύμφωνα με την ΤτΕ, η εξέλιξη αυτή αντανακλά τη σημαντική πτώση των τιμών των μετοχών, η οποία αντιστάθμισε τη θετική επίδραση στη χρηματιστηριακή αξία που είχε η είσοδος 44 νέων επιχειρήσεων.
 Επιπλέον, ο δείκτης αξιολόγησης των περισσσότερων μετοχών που είναι εισηγμένες
στο ΧΑΑ, όπως για παράδειγμα ο λόγος τιμής μετοχής προς κέρδη (Ρ/Ε), είναι σύμφωνα με την ΤτΕ συγκρίσιμος με των αναπτυγμένων Χρηματιστηρίων. Οπως σημειώνεται στην Εκθεση Νομισματικής Πολιτικής, ο λόγος τιμής προς τα εκτιμώμενα κέρδη του 2000 Ρ/Ε ήταν τον περασμένο μήνα 14, 3 στο ΧΑΑ έναντι 19, 7
