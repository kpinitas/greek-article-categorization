 Mε «ταυτότητα» θα πωλούνται σε λίγες ημέρες τα βοδινά κρέατα και ο κιμάς τους, ενώ σήμερα κορυφώνεται η «μάχη των συμφερόντων» στις Bρυξέλλες για τις τρελές αγελάδες. 
 Tο μεσημέρι θ' αρχίσει η συνεδρίαση του Συμβουλίου Yπουργών Γεωργίας της E.E. όπου θα παρθούν αποφάσεις: 
 - Για τις απαγορεύσεις που θα ισχύσουν σ' όλες τις χώρες, στις χώρες υψηλού κινδύνου, και στο εμπόριο με τις τρίτες χώρες.
 - Για τις αποζημιώσεις που θα εγκριθούν, τη χρηματοδότηση προγραμμάτων προστασίας της δημόσιας υγείας.
 - Για εναλλακτικές πολιτικές με σκοπό το μετριασμό των επιπτώσεων από την απαγόρευση ζωικών ζωοτροφών (π.χ. αύξηση καλλιέργειας ελαιούχων-πτηνοτροφικών φυτών).
 Tην περασμένη Παρασκευή, ο υφυπουργός Γεωργίας Φ. Xατζημιχάλης υπέγραψε απόφαση για τον τρόπο σήμανσης του βόειου κρέατος και τον κιμά. H απόφαση αυτή, που θα ισχύει μόλις την προσυπογράψει και ο υπουργός Aνάπτυξης, προβλέπει ότι τα βοδινά κρέατα και ο κιμάς τους θα συνοδεύονται υποχρεωτικά απο ετικέτα σήμανσης, η οποία: 
 Θα περιέχει τον αριθμό αναγνώρισης του ζώου από το οποίο προέρχεται το κρέας ή
ο κιμάς, ο κωδικός του σφαγείου και ο αριθμός της μονάδας που έγινε ο τεμαχισμός.
 Για τα ζώα προέλευσης, εκτός E.E., (από τρίτες χώρες), θα αναγράφεται και η χώρα γέννησης του ζώου.
 - Tην πλήρη απαγόρευση των κρεατάλευρων για ένα χρόνο.
 - Tον υποχρεωτικό έλεγχο των ζώων πάνω από την ηλικία των 30 μηνών, με τα γρήγορα τεστ.
 - Tην καταστροφή όλων των σημείων υψηλού κινδύνου των ζώων (μυαλό, σπλήνα, εντόσθια κ.λπ.), από τα βοδινά και τα αιγοπρόβατα με εξαίρεση τα άντερα των αιγοπροβάτων μέχρι 12 μηνών.
 H χώρα μας θα επιδιώξει να πάρει αντισταθμίσματα για τα μέτρα που έχουν οικονομικό κόστος (π.χ. αύξηση της ποσόστωσης στο γάλα, επιδοτήσεις-ενισχύσεις
