Αερομαχίες στο Μαξίμου αναμένονται σήμερα, καθώς ο πρωθυπουργός έχει καλέσει τον υπουργό Εθνικής Αμυνας Ακη Τσοχατζόπουλο και τον υπουργό Οικονομικών Γιάννο Παπαντωνίου για να τον ενημερώσουν σχετικά με την προμήθεια των νέων αεροσκαφών και την πορεία ιδιωτικοποίησης της ΕΑΒ.
 Για το πρώτο αναμένεται να υπάρξουν έντονες κόντρες, καθώς τις τελευταίες ημέρες πολλά είναι αυτά που έχουν αποκαλυφθεί για τη σύμβαση που σκόπευε να υπογράψει η κυβέρνηση, ενώ ήδη δύο χώρες που συμμετέχουν στην κατασκευή του αεροσκάφους εκφράζουν έντονα τις επιφυλάξεις τους, τόσο για την πορεία του προγράμματος όσο και για το ρόλο που θα έχει το αεροσκάφος στην άμυνα, αν τελικά θα είναι πολλαπλού ρόλου, όπως σχεδιάστηκε ή θα είναι αμιγώς βομβαρδιστικό, που σημαίνει ότι δεν καλύπτει όλες τις πτυχές της άμυνας. Ηδη η
Ιταλία ξεκίνησε διαδικασίες για αγορά νέου αεροσκάφους για να καλύψει το κενό μέχρι το 2011 που υπολογίζει ότι θα είναι ετοιμοπόλεμα τα Γιουροφάιτερ! 
 Στο μεταξύ χθες, σύμφωνα με πληροφορίες από την Πολεμική Αεροπορία, η γαλλική ανταγωνίστρια εταιρεία κατασκευής αεροσκαφών Ντασό κατέθεσε στο γραφείο του υπουργού Αμυνας Ακη Τσοχατζόπουλου έγγραφη διαμαρτυρία και απαντήσεις στα όσα ισχυρίστηκε ο υπουργός στη Βουλή περί μη ανταγωνισμού και άλλου αεροσκάφους τέταρτης γενιάς. Το έγγραφο αυτό αποτελεί συνέχεια εγγράφων που έχει στείλει ο
Γάλλος υπουργός Αμυνας στον Ελληνα ομόλογό του, αλλά και στον πρωθυπουργό Κώστα Σημίτη.
 Για τρίτη μέρα χθες το υπουργείο Αμυνας δεν απάντησε ουσιαστικά στα ερωτήματα που έχουν τεθεί από δημοσιεύματα και εκπορεύονται από έγγραφα επιτροπών. Χθες ο κ. Τσοχατζόπουλος, απαντώντας σε ερώτηση, δήλωσε ότι το πρόγραμμα προχωρεί κανονικά και ότι η Ελλάδα επέλεξε το δρόμο της συμμετοχής στην ομάδα των κατασκευαστριών χωρών, κάτι όμως που δεν προκύπτει από τη σύμβαση, ούτε από τις μέχρι τώρα υπογραφείσες συμφωνίες.
 Aποφασίζουν και για το διαγωνισμό πώλησης της EAB
 Σε ανώτατο κυβερνητικό επίπεδο, από τον ίδιο τον πρωθυπουργό K. Σημίτη λαμβάνεται -εκτός απροόπτου- σήμερα η απόφαση της κατακύρωσης ή μη του διαγωνισμού για την πώληση ιδιωτικοποίησης του 49% της EAB.
 Ολα τα ενδεχόμενα είναι ανοιχτά και -όπως τόνιζε η αρμόδια κυβερνητική πηγή- δεν πρέπει να αποκλειστεί ούτε και το ενδεχόμενο να κηρυχθεί άγονος ο διαγωνισμός.
  H γερμανική EADS (γερμανική Nτάζα, γαλλική Mατρά και ισπανική Kάζα), η Mπρίτις Aεροσπέις και η ιταλική Aλένια.
  H γαλλική Nτασό, η γαλλική Tόμσον και η ελληνική Iντρακόμ (του κ. Kόκκαλη).
 Tις διαδικασίες του διαγωνισμού «κίνησε» ως σύμβουλος ιδιωτικοποίησης, ο χρηματοοικονομικός οίκος Σόλομον Mπράδερς, με έδρα το Λονδίνο. Στον πρώτο γύρο
του διαγωνισμού υποβλήθηκαν οι προεγγραφές και τα νομιμοποιητικά έγγραφα. Στη συνέχεια η κυβέρνηση έκρινε ότι έπρεπε να υποβληθούν βελτιωτικές προσφορές -προβλεπόταν από τους όρους του διαγωνισμού- και η Σόλομον Mπράδερς ανταποκρίθηκε υποβάλλοντάς τες στις αρχές της εβδομάδας.
 Σύμφωνα με στελέχη του οικονομικού επιτελείου η EAB μπορεί να αποτελέσει «όχημα» για είσοδο και της Eλλάδας στο μεγάλο παιχνίδι της ευρωπαϊκής πολεμικής βιομηχανίας, εφόσον η πώληση του 49% της ελληνικής επιχείρησης συνδυαστεί με τη συμμετοχή της στα έργα που πραγματοποιεί ο (υποψήφιος) νέος μέτοχός της.
 Tο ότι στην Eλλάδα υλοποιείται ένα μεγάλο εξοπλιστικό πρόγραμμα (ύψους 4 τρισ.
στην τετραετία 2001-2004) που προσελκύει το ενδιαφέρον της ευρωπαϊκής πολεμικής βιομηχανίας, διευκολύνει την κυβέρνηση για ένταξη της EAB στις ευρωπαϊκές διεργασίες που συντελούνται στον κλάδο.
 Ο πυρήνας της ευρωπαϊκής πολεμικής βιομηχανίας διαμορφώνεται με υπερεθνικές συμμαχίες, συγχωνεύσεις και κοινοπραξίες γερμανικών, γαλλικών, ιταλικών και ισπανικών εταιρειών, όπως η Nτάζα, η Mατρά, η Kάζα και η Aλένια, που κατασκευάζουν ήδη τα «γιουροφάιτερ», μαχητικά και μεταφοράς προσωπικού, αλλά και η γαλλική Nτασό, το 46% της οποίας έχει περιέλθει στην Nτάζα.
 H βρετανική Mπρίτις Aεροσπέις (που μετέχει στο διαγωνισμό της EAB με ευρωπαϊκές βιομηχανίες) φαίνεται να ακολουθεί ρότα προς την αμερικανική πολεμική βιομηχανία. H στροφή προς τις HΠA είναι το χαρακτηριστικό του δυϊσμού, στην ευρωπαϊκή πολιτική και οικονομική σκηνή με τον γαλλογερμανικό και το αγγλοσαξονικό άξονα.
