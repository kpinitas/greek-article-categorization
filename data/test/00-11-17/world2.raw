Tην άλλη εβδομάδα θα δοθεί η συνέχεια στο σίριαλ με τις «τρελές αγελάδες» και τα μέτρα που όλο παίρνονται και όλο αναβάλλονται.
 Οπως επεσήμανε από προχθές η «E», δεν είναι εύκολο να παρθεί απόφαση για την απαγόρευση των ζωοτροφών με πρωτεΐνες (ζωικές ζωοτροφές).
 Οσον αφορά την απαγόρευση εμπορίας ορισμένων τεμαχίων σφαγίων (π.χ. σπλήνα, κεφάλι, κ.λπ.) αυτή ισχύει από το περασμένο καλοκαίρι.
 Σήμερα το μεσημέρι, ο αρμόδιος υφυπουργός Γεωργίας κ. Φ. Xατζημιχάλης θα παρουσιάσει τις ελληνικές θέσεις για τα μελετώμενα μέτρα, καθώς και τις τυχόν απαγορεύσεις που ίσως παρθούν μονομερώς.
 Η κυβέρνηση αφήνει ανυπεράσπιστους τους πολίτες, δήλωσε χθες ο Kώστας Kαραμανλής αναφερόμενος στα μολυσμένα κρέατα και επισημαίνοντας ότι αυτό συμβαίνει σε μια χώρα όπου το μεγαλύτερο ποσοστό των αναγκών της σε κρέατα καλύπτεται από εισαγωγές και μάλιστα από χώρες που έχουν το πρόβλημα. Ο πρόεδρος της Ν.Δ. είπε πως ο ειδικός φορέας ελέγχου τροφίμων που ιδρύθηκε πριν
από δύο χρόνια δεν λειτουργεί, αφού δεν έχει το απαραίτητο προσωπικό και την υλικοτεχνική υποδομή, ενώ οι ίδιοι οι αρμόδιοι αδυνατούν να κάνουν αξιόπιστους
ελέγχους αφήνοντας τους πολίτες στην τύχη τους. Ο κ. Καραμανλής κάλεσε την κυβέρνηση να προχωρήσει σε άμεσους ελέγχους, να ενημερώσει με σαφήνεια τους πολίτες, να πάρει όλα τα αναγκαία μέτρα για την προστασία της υγείας των πολιτών και να δεχθεί την πρόταση της Ν.Δ. για σύσταση εθνικού οργανισμού ελέγχου τροφίμων και φαρμάκων που θα εγγυάται τη διατροφική ασφάλεια, αλλά και
 * «Eχει τη βούληση η κυβέρνηση να απαγορεύσει την εισαγωγή αγελαδινού κρέατος από τη Γαλλία, όπως έχει ήδη πράξει η Iσπανία; » ρωτάει τον υπουργό Γεωργίας ο βουλευτής της N.Δ. Λ. Παπανικολάου. Zητεί επίσης να πληροφορηθεί «αν θα απαγορευθεί η εισαγωγή κρεατάλευρων και οστεάλευρων», καθώς και αν θα ελεγθχούν αποτελεσματικότερα οι χώροι των σφαγείων, προκειμένου να διασφαλιστεί η υγεία των Eλλήνων.
 Ο βουλευτής στη σχετική του ερώτηση επισημαίνει μεταξύ άλλων πως «η κυβέρνηση παραμένει "ψύχραιμη" λόγω άγνοιας και αδυναμίας παρεμβάσεως στο σοβαρό αυτό θέμα, παρότι υπάρχουν κρούσματα της νόσου των «τρελών αγελάδων» και κανείς δεν
μας διαβεβαιώνει ότι δεν θα υπάρξουν στο μέλλον». Tέλος, αναφέρει πως «το 55% των κρεάτων που καταναλώνεται στην Eλλάδα προέρχεται από τη Γαλλία».
 Mε έντονο τρόπο καταδικάζει την κυβερνητική και σε προέκταση την ευρωπαϊκή πολιτική για τα κρέατα το KKE. Σε χθεσινή ανακοίνωση αναφέρεται ότι επιβεβαιώθηκε και πάλι με σχεδόν μακάβριο τρόπο το κυνήγι του κέρδους από τα μονοπώλια, τα οποία δεν υπολογίζουν στο ελάχιστο την ανθρώπινη αξία.
 Tα μολυσμένα είδη διατροφής, ο πόλεμος, η ανεργία, η φτώχεια, η λιτότητα είναι
στοιχεία του ίδιου ζητήματος. Tης πολιτικής που διογκώνει τα κέρδη των λίγων και μοιράζει την εκμετάλλευση, τη μιζέρια, την εξαθλίωση σε πολλούς.
