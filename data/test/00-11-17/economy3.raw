0, 13%), με τις έντονες αυξομειώσεις τιμών και την εναλλαγή διαθέσεων, η ενίσχυση του όγκου συναλλαγών
στα 55 δισ. δρχ., αλλά και η κινητικότητα που παρατηρείται γύρω από τις ισχυρές μετοχικές αξίες οδηγούν αξιόπιστους παράγοντες της αγοράς στην εκτίμηση ότι από τις αρχές της εβδομάδας η αλλαγή κλίματος που παρατηρήθηκε πιθανόν να προσλάβει σαφέστερες και μεγαλύτερες διαστάσεις.
 Μόνο που αυτή τη φορά η αντίσταση στη μεγάλη φθορά των μετοχικών αξιών και του
γενικού δείκτη που έχει κατρακυλήσει κάτω από τις 3.500 μονάδες πιθανολογείται
ότι δεν θα προέλθει από τα funds των αναδυόμενων αγορών. Η καθολική απαξίωση που έχουν υποστεί όχι μόνο οι μετοχές των μικρών εισηγμένων εταιρειών, αλλά και εκείνες που ανήκουν στην υψηλή κεφαλαιοποίηση και στις κινητήριες δυνάμεις
της οικονομίας, πέραν της γενικότερης ανησυχίας έχει προκαλέσει κινητικότητα μεταξύ ισχυρών προσώπων του ελληνικού επιχειρείν, η οποία αναμένεται να οδηγήσει και σε άμεσες πρωτοβουλίες.
 Η καθίζηση της χρηματιστηριακής αγοράς τόσο σε επίπεδο τιμών όσο και τζίρου είναι μια κατάσταση για την οποία όλοι συμφωνούν πλέον ότι δεν μπορεί να συνεχιστεί άλλο. Καμιά κίνηση αντίστασης ωστόσο από τις οργανωμένες δυνάμεις της αγοράς δεν έχει καταγραφεί μέχρι σήμερα σε αυτή την απαξιωτική πορεία που έχει προσλάβει εφιαλτικές διαστάσεις.
 Η κυβέρνηση ούτε επιθυμεί αλλά ούτε και διανοείται καν να προβεί σε οιουδήποτε
είδους παρέμβαση στη διαδικασία διαμόρφωσης των τιμών, οι επιχειρηματίες εμφανίζονται προβληματισμένοι μεν, αλλά αποστασιοποιημένοι από τα τεκταινόμενα, ενώ οι θεσμικοί επενδυτές δίνουν την εντύπωση αυτή την εποχή ότι
 Σε ό,τι αφορά τα ξένα επενδυτικά χαρτοφυλάκια που έδειξαν να οδηγούν την προηγούμενη κούρσα των 1.000 μονάδων -στην πραγματικότητα οι ξένοι είχαν δώσει
απλώς το σύνθημα για να ξεκινήσουν οι αγορές και από τα ελληνικά πορτοφόλια- στην παρούσα φάση δείχνουν να «βολεύονται» απόλυτα με την κατάρρευση της ελληνικής αγοράς, αναμένοντας ως συνήθως την κατάλληλη στιγμή για να ξαναχτυπήσουν.
 Αυτές τις ημέρες ωστόσο πυκνώνουν οι βολές εγχώριων παραγόντων για τη συμπεριφορά των ξένων funds, τα οποία «κατηγορούν» ότι πίεσαν υπερβολικά τις τιμές των τραπεζικών μετοχών και των περισσότερων blue chips, αξιοποιώντας αρνητικά τα οικονομικά αποτελέσματα 9μήνου που γίνονται γνωστά αυτή την περίοδο.
 «Είναι καιρός να πάρουμε την κατάσταση στα χέρια μας και να βγάλουμε το Xρηματιστήριο από την κρίση», έλεγε χαρακτηριστικά σημαίνον στέλεχος του τραπεζικού και χρηματιστηριακού χώρου, προϊδεάζοντας έτσι για άμεσες πρωτοβουλίες που κυοφορούνται και ενδεχομένως να εκδηλωθούν στις αμέσως επόμενες ημέρες.
 Προς την κατεύθυνση της υιοθέτησης ενός γενικότερου συντονισμού από την πλευρά
των υγιών δυνάμεων της αγοράς εκτιμάται ότι θα λειτουργήσει και η ανάδειξη νέου προέδρου, του Χρήστου Σπανού, στην Ενωση Θεσμικών Επενδυτών, ο οποίος έχει τη φήμη αξιόλογου στελέχους στο χώρο των αμοιβαίων κεφαλαίων και θεωρείται από πολλούς ως «η κατάλληλη επιλογή στον κατάλληλο χρόνο».
