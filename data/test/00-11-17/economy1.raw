 Αντίθετα, τα επιτόκια καταθέσεων ακολουθούν σταθερά καθοδική πορεία. Tαυτόχρονα, η καθαρή απόδοση στο ταμιευτήριο περιορίζεται στο 3, 6% έως 3, 8% μετά τη μείωση των επιτοκίων καταθέσεων από 5% στο 4, 5% από την Eμπορική και στο 4, 25% από την Eθνική.
 Το οξύμωρο εκ πρώτης όψεως φαινόμενο με τα επιτόκια χορηγήσεων οφείλεται στο γεγονός ότι από τη μία πλευρά τα δραχμικά επιτόκια πρέπει να μειωθούν προκειμένου να εναρμονιστούν με τα επιτόκια του ευρώ. Από την άλλη όμως στη ζώνη του ευρώ είναι εμφανές ότι οι πληθωριστικές πιέσεις από το πετρέλαιο και η αδυναμία του ενιαίου νομίσματος έχουν οδηγήσει τα επιτόκια σε ανοδική τροχιά.
 Ετσι, αρκετοί δανειολήπτες οι οποίοι είχαν δανειστεί σε ευρώ με χαμηλότερα επιτόκια, ιδίως μετά τον Ιούνιο, οπότε καθορίστηκε η αμετάκλητη ισοτιμία μετατροπής δρχ./ευρώ (340, 75), θα βρεθούν αντιμέτωποι με μία δυσάρεστη έκπληξη, καθώς αυξάνεται το κόστος εξυπηρέτησης των δανείων τους.
 Ετσι, χθες η Εμπορική και η Εθνική προχώρησαν σε μείωση των επιτοκίων χορηγήσεων σε δραχμές έως και 0, 50%, αυξάνοντας περίπου ισόποσα τα επιτόκια για τα δάνεια που προσφέρονται σε ευρώ. Η αύξηση αυτή επιβαρύνει το κόστος εξυπηρέτησης των δανείων που είχαν συναφθεί στο παρελθόν με κυμαινόμενο επιτόκιο.
  Για παράδειγμα, η Εμπορική Τράπεζα, η οποία ανακοίνωσε πρώτη τη μείωση των επιτοκίων της, προχώρησε ταυτόχρονα σε αύξηση κατά 0, 25% του βασικού επιτοκίου
των στεγαστικών δανείων που χορηγούνται σε ευρώ, με αποτέλεσμα το επιτόκιο να διαμορφωθεί στο 6%.
  Το παράδειγμα της Εμπορικής ακολούθησε και η Εθνική, η οποία επέκτεινε τις αυξήσεις των επιτοκίων σε όλες τις κατηγορίες των δανείων που χορηγούνται σε ευρώ. Ετσι, το κυμαινόμενο επιτόκιο των καταναλωτικών δανείων σε ευρώ αυξάνεται κατά 0, 50% στο 9, 75%, ενώ για την ίδια κατηγορία δανείων το επιτόκιο
 Ανάλογες είναι οι αυξήσεις και στα επιτόκια των στεγαστικών δανείων. Ετσι, το επιτόκιο των στεγαστικών προϊόντων Εθνοστέγη-ευρώ διαμορφώνεται από 6, 40% στην
περίπτωση που το επιτόκιο παραμείνει σταθερό για τα τρία πρώτα χρόνια έως 6, 95% αν το επιτόκιο διατηρηθεί σταθερό για 10 χρόνια. Βέβαια, προς το παρόν, η επιβάρυνση δεν είναι ιδιαίτερη μεγάλη, όμως η επικείμενη αύξηση των επιτοκίων από την Ευρωπαϊκή Κεντρική Τράπεζα μέχρι το τέλος του έτους εκτιμάται ότι θα αυξήσει περαιτέρω τα επιτόκια χορηγήσεων.
 Η άνοδος του κόστους των δανείων αφορά μόνο τους δανειολήπτες που είχαν δανειστεί με κυμαινόμενο επιτόκιο. Για παράδειγμα, αν κάποιος είχε πάρει στεγαστικό δάνειο 10 εκατ. δρχ. σε ευρώ με κυμαινόμενο επιτόκιο 5, 25%, εξοφλητέο σε 10 χρόνια, θα αντιμετώπιζε μία μηνιαία δόση 323 ευρώ η οποία εκφρασμένη σε δραχμές με την κεντρική ισοτιμία διαμορφώνεται στις 110.062 δρχ., ενώ τώρα πλέον που το επιτόκιο αυξάνεται στο 5, 80% η δόση διαμορφώνεται στα 331 ευρώ ή 112.788 δρχ. Δηλαδή, συνολική επιβάρυνση για ένα χρόνο 32.712 δρχ. 
