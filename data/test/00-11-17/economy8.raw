 μετεκλογική αβεβαιότητα στις ΗΠΑ φαίνεται αργά ή γρήγορα να παίρνει τέλος.
 Το μεγάλο δίλημμα φαίνεται ωστόσο να μην είναι Μπους ή Γκορ, αλλά αν η αμερικανική οικονομία θα προσγειωθεί ομαλά, αν δηλαδή θα καμφθούν οι υψηλοί ρυθμοί ανάπτυξης χωρίς παρενέργειες ή όχι.
 Μέχρι στιγμής, όλα δείχνουν να πηγαίνουν κατ' ευχήν, με το «σούπερμαν», τον πρόεδρο της FED Αλαν Γκρίνσπαν, να κερδίζει εύσημα, για τις δεξιοτεχνικές του ικανότητες όσον αφορά την αύξηση των επιτοκίων.
 Και παρά τους ανησυχητικούς τόνους που συνόδευαν την προχθεσινή απόφαση της FED να μη μεταβάλει τα επιτόκια, τα μακροοικονομικά στοιχεία συνεχίζουν να συνηγορούν για ήπια μετάβαση σε λογικότερους ρυθμούς ανάπτυξης.
 Οι τιμές καταναλωτή στις ΗΠΑ τον Οκτώβριο αυξήθηκαν σύμφωνα με τις προβλέψεις,
καθησυχάζοντας τις ανησυχίες για αύξηση του πληθωρισμού. Ο Δείκτης Tιμών Kαταναλωτή αυξήθηκε κατά 0, 2% από αύξηση 0, 5% το Σεπτέμβριο.
 Η αμερικανική FED άφησε προχθές αμετάβλητα τα επιτόκιά της στο 6, 5%, αλλά επισήμανε στο λιτό της ανακοινωθέν ότι η πρόσφατη κάμψη των ρυθμών ανάπτυξης της μεγαλύτερης οικονομίας του κόσμου δεν είναι αρκετή για να εγγυηθούν «ξεκάθαρη» νίκη στο μέτωπο του πληθωρισμού.
 Η FED έχει αυξήσει κατά 1, 75% τα επιτόκιά της από πέρσι, με σκοπό, μέσω του ακριβότερου χρήματος, να κατεβάσει ομαλά τις ταχύτητες όσον αφορά την ανάπτυξη, πριν αυτή ξεφύγει από τον έλεγχο.
 Αρκετοί οικονομολόγοι, όμως, φοβούνται «ανώμαλη προσγείωση», που σημαίνει πρακτικά δύσκολες μέρες για τη Γουόλ Στριτ, πιθανή ύφεση και αύξηση της ανεργίας.
 «Κατά την άποψή μου, βρισκόμαστε μπροστά σε κάτι σκληρότερο από ομαλή προσγείωση», υποστηρίζει ο Αλεν Σινάι, οικονομολόγος στην Decision Economics Inc. Ο Ντον Χίλντερ μάλιστα, της τράπεζας Wells Fargo, φθάνει να προβλέψει κλείσιμο επιχειρήσεων, απολύσεις σε πολλές βιομηχανίες (στη λεγόμενη νέα οικονομία, ήδη έχουν αρχίσει) και μεγάλη μείωση στα κέρδη των επιχειρήσεων και
 Ως βασικούς κινδύνους εκτροχιασμού της αμερικανικής οικονομίας, οι οικονομολόγοι επισημαίνουν, μία νέα μεγάλη πτώση του χρηματιστηρίου (Ντάου Τζόουνς, Nasdaq και S&P500 βρίσκονται σε πολύ χαμηλότερα επίπεδα σε σχέση με πέρσι), νέα άνοδο των τιμών του πετρελαίου και μεγαλύτερη από την αναμενόμενη μείωση των κερδών των επιχειρήσεων.
 Οι τράπεζες έχουν αρχίσει ήδη να επιβάλλουν αυστηρότερους όρους δανειοδότησης,
φοβούμενες μελλοντικές επισφάλειες, ενώ οι λεγόμενοι «venture capitalists» (χρηματοδότες υψηλού ρίσκου αναπτυσσόμενων εταιρειών), που βρίσκονταν πίσω από
τα πρώτα βήματα, πολλών εταιρειών Ιντερνετ, τα 'χουν μαζέψει μετά το πατατράκ του Nasdaq.
 Η κάμψη του ΑΕΠ σε αύξηση 2, 7% το τρίτο τρίμηνο συνηγορεί για ρυθμούς στο 3% το 2001. Ποσοστό ικανοποιητικό, τόσο για τη FED όσο και για την πλειονότητα των Αμερικανών.
 Αν όμως οι ρυθμοί πέσουν κάτω του 2%, για έξι μήνες ή και ένα χρόνο, για μεγάλο μέρος Αμερικανών, που είχε συνηθίσει σε αυξήσεις 4% και 5%, θα 'ναι σαν
 Επισήμως, μια οικονομία θεωρείται ότι έχει εισέλθει σε ύφεση, όταν τουλάχιστον
επί ένα εξάμηνο παρουσιάζει αρνητικούς ρυθμούς ανάπτυξης. Στην περίπτωση αυτή η ανεργία ενδεχομένως να αυξηθεί στο 5%, ύστερα από πολλά χρόνια μείωσης στο 4%, που είναι το χαμηλότερο επίπεδο από το 1970.
