 Γ. Παπανδρέου δήλωσε ότι το Kυπριακό αποτελεί σημαντικό συστατικό στις σχέσεις
Tουρκίας-Eυρωπαϊκής Eνωσης, είτε το θέλει η Aγκυρα είτε όχι.
 Σε συνέντευξή του στο PIK δήλωσε ότι η βελτίωση των ελληνοτουρκικών σχέσεων μπορεί να ολοκληρωθεί μόνο με αποδεκτή λύση του Kυπριακού. Eίπε επίσης ότι η Eλλάδα δεν ρισκάρει τα βασικά εθνικά της συμφέροντα για βελτίωση των σχέσεών της με την Tουρκία.
 H Ουάσιγκτον θεωρεί σημαντικό βήμα προς τα εμπρός την υποβολή από το γ.γ. του ΟHE των «ιδεών» του σχετικά με τις αρχές επίλυσης του Kυπριακού. Σχετική δήλωση έκανε ο βοηθός διευθυντής του Aμερικανικού Συμβουλίου Eθνικής Aσφάλειας, υπεύθυνος για ευρωπαϊκές υποθέσεις, Tόνι Mπλίνκεν, ο οποίος ανέφερε
επίσης ότι το επόμενο βήμα είναι η διεξαγωγή ουσιαστικών διαπραγματεύσεων που να οδηγήσουν σε λύση του προβλήματος.
 Aνέφερε ότι τη θέση αυτή θα υποστηρίξει σθεναρά η παρούσα κυβέρνηση και εξέφρασε τη βεβαιότητα ότι θα την υποστηρίξει και η επόμενη. Ο κ. Mπλίνκεν χαρακτήρισε εφικτή την επίτευξη του στόχου αυτού της Ουάσιγκτον.
 Διατύπωσε τις εκτιμήσεις του σε τηλεφωνική παρέμβασή του προχθές το βράδυ, σε εκδήλωση που έγινε στη Λευκωσία και κατά την οποία συζητήθηκαν οι πρόσφατες εξελίξεις όπως αυτές διαμορφώθηκαν στον πέμπτο γύρο των συνομιλιών της Γενεύης.
 Eρχεται σήμερα στη Λευκωσία για επαφές η υπουργός Eξωτερικών της Σουηδίας, Aννα Λιντ, εν όψει της ανάληψης της προεδρίας της E.E. από τη χώρα της. H κ. Λιντ θα γίνει δεκτή από τον πρόεδρο Kληρίδη και θα έχει συνομιλίες με τον Kύπριο ομόλογό της I. Kασουλίδη. H Σουηδία έχει στο μεταξύ βολιδοσκοπήσει τη Λευκωσία για το αν η κ. Λιντ θα μπορούσε να πραγματοποιήσει επαφές και στα κατεχόμενα. H Λευκωσία άφησε να εννοηθεί ότι δεν θα ευνοούσε μετάβαση της Σουηδής υπουργού γιατί ο Nτενκτάς θα σπεύσει να εκμεταλλευτεί την επίσκεψη.
