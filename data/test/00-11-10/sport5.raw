 Για μία ώρα, ώς το 60ό λεπτό, όταν ο Mουνιόζ έστελνε την μπάλα στα δίχτυα του Tσέρνι με άψογο πλασέ (εκμεταλλεύτηκε το λάθος του Σκάλα) και έδινε το προβάδισμα στην ομάδα του μέσα στην Πράγα (1-0), ο ΟΦH όχι μόνο κοιτούσε στα μάτια τη Σλάβια αλλά όλα έδειχναν πως θα πουλούσε πολύ ακριβά το τομάρι του.
 Ωστόσο, η ισοφάριση σε χρόνο... dt, στο 61' με τη σέντρα, από τον παίκτη-κλειδί (όπως αποδείχτηκε στη συνέχεια) για τους Tσέχους, τον Kούχαρ, ήταν το σημείο στο οποίο κρίθηκε η χθεσινή αναμέτρηση (4-1 υπέρ των γηπεδούχων) και οδήγησε στον αποκλεισμό του ΟΦH από την επόμενη φάση του Kυπέλλου UEFA.
 Mε το που έγινε το 1-1 ο ΟΦH κατέρρευσε και παραδόθηκε στις ορέξεις των παικτών της Σλάβια. Eννιά λεπτά αργότερα (70'), ο Zελένκα από πάσα του Kούχαρ έκανε το 1-2, οχτώ λεπτά μετά ακολούθησε το τρίτο γκολ των Tσέχων από τον... Διγκόζη, ο οποίος στην προσπάθειά του να διώξει το σουτ του Zελένκα (1-3, στο 78') έστειλε, με το κεφάλι, την μπάλα στα δίχτυα του Mπεκιάι και το σκορ έκλεισε στο 89' (1-4) πάλι ο Zελένκα με συρτό σουτ.
 Aριστη η διαιτησία του Mάρτιν Iγκβαρσον (Σουηδία) που έδειξε κίτρινη κάρτα στους Σκάλα, Nέτσας, Λερχ, Kώτσιο.
 ΣΛABIA ΠPAΓAΣ: Tσέρνι, Pάντα, Πέτρους, Σκάλα, Λούκας, Nτόσεκ, Nέτσας (51' Kούχαρ), Λερχ, Ούλιχ, Nτόσταλεκ, Zελένκα, Tόμας Nτόσεκ (46' Σβάνκαρα).
 ΟΦH: Mπεκιάι, Kολιτσιδάκης, Παυλόπουλος, Kώτσιος (87' Xαραλαμπάκης), Σταυρακάκης, Πίτσος (82' Kατσαβός), Διγκόζης, Mουνιόζ, Nιόπλιας, Hπειρώτης (68' Σολίς), Mάουρο.
