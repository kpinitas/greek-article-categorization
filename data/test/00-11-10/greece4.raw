Αδυνατεί να αποκτήσει παιδί ένα στα πέντε νέα ζευγάρια στη χώρα μας, καθώς το ποσοστό υπογονιμότητας στην Ελλάδα υπολογίζεται στο 20%. 
 Τα παραπάνω επισήμανε σε χθεσινή συνέντευξη Tύπου ο αναπληρωτής καθηγητής Γυναικολογίας-Μαιευτικής του Αριστοτελείου Πανεπιστημίου Θεσσαλονίκης Βασίλης Ταρλατζής, τονίζοντας ότι αίτια ποικίλλουν και μπορεί να οφείλονται είτε στον ένα είτε στον άλλο σύντροφο. Η συνέντευξη δόθηκε στο πλαίσιο του επιστημονικού
συμποσίου με θέμα «Αλλάζοντας πρότυπα στη θεραπεία της υπογονιμότητας», που πραγματοποιείται σήμερα στις 7 μ.μ. στο «Χίλτον».
 Στο δυτικό κόσμο υπολογίζεται ότι στο 1/3 των περιπτώσεων των αιτίων εντοπίζεται στη γυναίκα, στο 1/3 στον άνδρα και το υπόλοιπο 1/3 και στους δύο συντρόφους. 
 Ομως, πρόσθεσε ο κ. Ταρλατζής, εκτός από τα φυσικά αίτια που μπορεί να προκαλέσουν πρόβλημα τεκνοποίησης σε ένα ζευγάρι, ένας βασικός λόγος ύπαρξης του τόσου υψηλού ποσοστού υπογονιμότητας στη χώρα μας αποτελεί ο μεγάλος αριθμός εκτρώσεων (υπολογίζεται ότι ξεπερνούν τις 200.000 ετησίως), που μπορεί
να προκαλέσουν σοβαρές επιπλοκές (συμφύσεις μήτρας, απόφραξη σαλπίγγων), με αποτέλεσμα την υπογονιμότητα. 
 Σήμερα, υπογράμμισε, το 2000, κάνουμε ένα ακόμη βήμα μπροστά στη θεραπεία της υπογονιμότητας με την κυκλοφορία του έτοιμου ενέσιμου διαλύματος φολλιτροπίνης
βήτα και στην Ελλάδα. Πρόκειται για ένα σκεύασμα που δίνεται με τη μορφή καθημερινών ενέσεων για την ανάπτυξη ωαρίων στο πλαίσιο της αντιμετώπισης της υπογονιμότητας.
 Η έρευνα για την αντιμετώπιση του μεγάλου αυτού προβλήματος ξεκίνησε το 1932 και το 1963 έγινε δυνατή η παραγωγή γοναδοτροπινών από ούρα μετεμμηνοπαυσιακών
 Η σημαντική εξέλιξη σημειώθηκε το 1995, όταν έγινε δυνατή η χρησιμοποίηση βιοτεχνολογικά παραγόμενης ανασυνδυασμένης γοναδοτροπίνης, φολλιτροπίνης βήτα,
 Τώρα, το νέο σκεύασμα προσφέρει απλούστερη για τη γυναίκα διαδικασία χορήγησης, με λιγότερο χρόνο προετοιμασίας, καλύτερη ανοχή, περιορισμό λαθών και απώλειας δραστικής ουσίας και αποφυγή τραυματισμών.
 Παράλληλα, η σύμβουλος φαρμακοοικονομίας J.Van Loon παρουσίασε φαρμακοοικονομική μελέτη, η οποία απέδειξε ότι κατά την εφαρμογή μεθόδων εξωσωματικής γονιμοποίησης στην Ελλάδα εξοικονομούνται για την κοινωνία ένα εκατομμύριο δραχμές για κάθε κύηση που καταλήγει σε τοκετό, όταν χρησιμοποιείται η φολλιτροπίνη βήτα έναντι της γοναδοτροπίνης που προέρχεται από ούρα.
