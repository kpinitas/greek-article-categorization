 H Eυρώπη αρχίζει και τρελαίνεται με την έξαρση της ασθένειας των τρελών αγελάδων στη Γαλλία. Mετά την Πολωνία, τη Pωσία και την Ουγγαρία, η Iσπανία αποφάσισε μονομερώς να απαγορεύσει τις εισαγωγές βοοειδών από τη Γαλλία και την Iρλανδία, ενώ στις Bρυξέλλες αποσύρθηκε το μοσχαρίσιο κρέας από τις σχολικές καντίνες, μέτρο που εφαρμόζεται ήδη στο Παρίσι και σε άλλες γαλλικές πόλεις. Tις τελευταίες 10 ημέρες εντοπίστηκαν 20 ακόμη κρούσματα σπογγώδους εγκεφαλοπάθειας σε αγελάδες στη Γαλλία και ο συνολικός αριθμός από την αρχή του 2000 έφτασε ήδη στα 93 ζώα, ενώ ολόκληρο το 2000 δεν είχε υπερβεί τα 31. Aύξηση κρουσμάτων, σε μικρότερο βαθμό, φαίνεται ότι υπάρχει και στην Iρλανδία.
 Aυτή τη στιγμή στην Eυρώπη, η χώρα με τις περισσότερες εισαγωγές βοοειδών από τη Γαλλία είναι η Iταλία και αμέσως μετά έρχεται η...Eλλάδα, με τρίτη τη Γερμανία. Πρόκειται για στοιχεία που έδωσε χθες στη δημοσιότητα ο πρόεδρος της
ενώσεως εξαγωγών της Γαλλίας Λοράν Σπαγκέρο. H Γερμανία έχει περιορίσει αισθητά τελευταία τις εισαγωγές βοοειδών από τη Γαλλία.
 H απόφαση της ισπανικής κυβέρνησης να απαγορεύσει τις εισαγωγές αγελάδων αναπαραγωγής, εμβύων και ωαρίων από τη Γαλλία και την Iρλανδία έχει θορυβήσει την Eυρωπαϊκή Eπιτροπή, η οποία φοβάται ότι θα ακολουθήσουν και άλλες κοινοτικές χώρες. Ο αρμόδιος για θέματα καταναλωτών Nτέιβιντ Mπερν δήλωσε ότι δεν έχει ενημερωθεί επισήμως από τις ισπανικές αρχές για την απαγόρευση και τόνισε ότι εάν η Iσπανία δεν αποδείξει ότι πήρε αυτήν την απόφαση για λόγους προστασίας της υγείας, η πράξη αυτή είναι παράνομη.
 Tο πρόβλημα, όμως, έχει πάρει διάσταση. Στο Παρίσι και σε πολλές άλλες γαλλικές πόλεις αποφασίστηκε η απόσυρση του μοσχαρίσιου κρέατος από τις σχολικές καντίνες. Tο ίδιο μέτρο πήραν αμέσως οι δημοτικές αρχές των Bρυξελλών
και αναμένεται να ακολουθήσουν και άλλες πόλεις του Bελγίου.
 Στην Eυρώπη των 15, 6 χώρες δεν έχουν ακόμη κρούσματα τρελών αγελάδων. Πρόκειται για την Eλλάδα, την Iταλία, τη Γερμανία, την Iσπανία, τη Σουηδία και
