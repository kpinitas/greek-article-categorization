Περισσότερα έσοδα κατά 722 δισεκατομμύρια δραχμές έναντι του προγραμματισμένου στόχου εισέρρευσαν το πρώτο φετινό 10μηνο στο δημόσιο κορβανά. H εξέλιξη αυτή αποδίδεται από την κυβέρνηση στην αντιμετώπιση της φοροδιαφυγής και στη διεύρυνση της φορολογικής βάσης.
 Ομως από την παρατήρηση των στοιχείων προκύπτει ότι κατά την κατάρτιση του προϋπολογισμού οι προβλέψεις υποεκτιμούν τα έσοδα για να εμφανισθεί κατά την εκτέλεσή του επίτευξη και υπερκάλυψη των στόχων. Eτσι αποφεύγεται κατά τη συζήτηση του προϋπολογισμού είτε η κριτική για μεγάλες φορολογικές επιβαρύνσεις είτε οι προτάσεις για μεγαλύτερες αυξήσεις μισθών και πιο «άνετη» κοινωνική πολιτική.
 Σύμφωνα με χθεσινή ανακοίνωση του υπουργείου Οικονομικών, κατά τον περασμένο Οκτώβριο τα έσοδα του τακτικού προϋπολογισμού παρουσίασαν αύξηση 17, 3% σε σύγκριση με τον Οκτώβριο του 2000. Eνώ κατά το πρώτο φετινό δεκάμηνο τα έσοδα του τακτικού προϋπολογισμού αυξήθηκαν σε σχέση με το αντίστοιχο διάστημα του 2000 κατά 12%. Eιδικότερα: 
 Οπως αναφέρεται στην ανακοίνωση του υπουργείου Οικονομικών, τα έσοδα του τακτικού προϋπολογισμού στο διάστημα Iανουαρίου-Οκτωβρίου 2000 διαμορφώθηκαν στα 9.603 δισ. δρχ.
