 Yστερα από έναν ιδιαιτέρως δύσκολο «τοκετό», ο Ντόναλντ Ράμσφελντ εμφανίστηκε ως η επιλογή του εκλεγμένου προέδρου των ΗΠΑ για μία από τις σημαντικότερες θέσεις της κυβέρνησής του, αυτής του υπουργού, η πλήρωση της οποίας καθυστερούσε και αποδιδόταν σε μεγάλο βαθμό σε απροθυμία των υποψηφίων.
 Ο 68χρονος Ντόναλντ Ράμσφελντ επιστρέφει στο Πεντάγωνο έπειτα από 25 χρόνια, σε μια θέση που κατείχε στο τέλος του πολέμου του Βιετνάμ, και είναι βετεράνος
τεσσάρων ρεπουμπλικανικών κυβερνήσεων. Ηταν υπουργός Aμυνας στην κυβέρνηση του
προέδρου Τζέραλντ Φορντ. «Θα είναι σπουδαίος υπουργός Aμυνας», προέβλεψε ο Τζορτζ Μπους.
 Μέχρι πριν από λίγες μέρες ήταν σχεδόν βέβαιο ότι ο νέος υπουργός Aμυνας θα ήταν ο πρώην γερουσιαστής από την Ιντιάνα, Νταν Κόουτς. Ομως μετά τη συνάντηση
που είχε μαζί του ο Τζορτζ Μπους δήλωσε ότι χρειάζεται περισσότερο χρόνο. Αμέσως μετά άρχισαν να ακούγονται τα ονόματα δύο πρώην συνεργατών του εκλεγμένου αντιπροέδρου Ντικ Τσέινι, του Πολ Γούλφοβιτς και του Ρίτσαρντ Αρμιταζ. Χθες, Τζορτζ Μπους επανέλαβε ότι «κανείς δεν έχει αποκλειστεί».
 Σύμφωνα με πληροφορίες της «Ουάσιγκτον Ποστ» κατά τη συνάντηση που είχε με τον
Μπους ο Νταν Κόουτς ρώτησε αν θα είναι υφιστάμενος του υπουργού Εξωτερικών, Κόλιν Πάουελ, στη διαδικασία διαμόρφωσης της πολιτικής, για να πάρει την απάντηση ότι «ο υπουργός Aμυνας θα έχει ισότιμη θέση στο τραπέζι». Αυτό δεν φαίνεται να τον ικανοποίησε, δεδομένου ότι η πολιτική της κυβέρνησης Μπους έχει στο μεγαλύτερο μέρος προσδιοριστεί και μάλιστα από τους ανθρώπους που ήδη
 Σύμφωνα με την «Ουάσιγκτον Ποστ», ο Μπους είχε στραφεί στον Κόουτς κυρίως επειδή οι άλλοι συνεργάτες του, όπως ο υπουργός Εξωτερικών Κόλιν Πάουελ και η σύμβουλος Eθνικής Aσφαλείας Κοντολίζα Ράις δεν έχουν εμπειρία συνεργασίας με το Κογκρέσο. Με βάση τα στοιχεία αυτά, ο Κόουτς φαίνονταν ότι ανησυχεί μήπως μετατραπεί σ' ένα είδος ανδρείκελου του οποίου η μοναδική αρμοδιότητα θα είναι
 Mέχρι τη χθεσινοβραδινή τελική επιλογή του ο Mπους δεν θεωρούσε τον Pίτσαρντ Aρμιταζ αρκετά «πολιτικάντη» για να συνεργάζεται με το Kογκρέσο, παρ' όλο που έχει γνώση του αντικειμένου ως πρώην αξιωματούχος του Πενταγώνου.
 Ο Αρμιταζ, στενός φίλος του Κόλιν Πάουελ, έχει υπηρετήσει στο Βιετνάμ και υποστηριζόταν από το μελλοντικό υπουργό Εξωτερικών. Αντιθέτως, θεωρούνταν υπερβολικά φιλελεύθερος από την πλευρά του αντιπροέδρου Ντικ Τσένι.
 Το αντίθετο ακριβώς συμβαίνει με τον Πολ Γούλφοβιτς, που υποστηριζόταν από τον
αντιπρόεδρο. Ομως πολλοί αμφισβητούσαν τις διοικητικές ικανότητές του.
