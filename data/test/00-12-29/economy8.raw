Ιδιαίτερα επιφυλακτικός για την πορεία του πληθωρισμού στη ζώνη του ευρώ, ο πρόεδρος της ΕΚΤ Βιμ Ντούιζενμπεργκ επαναβεβαίωσε χθες ότι τα επιτόκια θα παραμείνουν για κάποιο καιρό σταθερά.
 Σε συνέντευξή του στη γερμανική εφημερίδα Boersen Zeitung, επισήμανε ότι οι κίνδυνοι για τη σταθερότητα των τιμών στη ζώνη του ευρώ δεν είναι ακόμη ευκρινείς και κατά συνέπεια δεν επιτρέπουν την εξαγωγή σαφών συμπερασμάτων.
 Αν και οι κίνδυνοι για τη σταθερότητα των τιμών ελαχιστοποιούνται για την ώρα,
δήλωσε συγκεκριμένα ο Ντούιζενμπεργκ, οι διαρκώς στενότεροι όροι σε κάποιες ευρωπαϊκές αγορές εργασίας θα μπορούσαν να οδηγήσουν σε μεγάλες αυξήσεις στους
μισθούς και να ενισχύσουν τις πληθωριστικές πιέσεις. Ετσι ούτε για την παρούσα
φάση αλλά ούτε και για το κοντινό μέλλον θα μπορούσε να καταλήξει κάποιος σε συγκεκριμένα συμπεράσματα.
 Στην ουσία, ο Ντούιζενμπεργκ επανέλαβε χθες την «βλέποντας και κάνοντας» πολιτική που υιοθέτησε πρόσφατα η ΕΚΤ, επιβεβαιώνοντας την άποψη της αγοράς ότι είναι μάλλον απίθανη μια μεταβολή των επιτοκίων στο άμεσο μέλλον.
 Τον τελευταίο καιρό πάντως, αρκετά στελέχη της ΕΚΤ υπογραμμίζουν ότι παρά τις πρόσφατες ενδείξεις επιβράδυνσης της οικονομικής ανάπτυξης στη ζώνη του ευρώ, ο κίνδυνος του πληθωρισμού δεν έχει ακόμη εκλείψει.
 Μεταξύ αυτών και ο Ερνστ Βέλτεκε, πρόεδρος της Bundesbank, που δήλωσε χθες ότι
ο πληθωριστικός κίνδυνος επισήμανε ότι οι μέχρι και πριν από δύο μήνες υψηλές τιμές του πετρελαίου δεν έχουν περάσει ακόμη στις τιμές λιανικής. Αυτές οι επισημάνσεις πάντως ίσως να μην είναι άσχετες με το γεγονός ότι σε λίγες ημέρες ξεκινούν οι διαπραγματεύσεις μεταξύ συνδικάτων και κυβέρνήσεων σε αρκετές χώρες της Ευρώπης, για τις ετήσιες συλλογικές συμβάσεις.
 Ο Ντούιζενμπεργκ δήλωσε ακόμη χθες ότι υπάρχουν ισχυροί λόγοι που δικαιολογούν
τη συνέχεια της ανάκαμψης του ευρώ. Το κοινό νόμισμα διατηρήθηκε χθες πάνω από
τα 93 σεντς έναντι του δολαρίου και βρίσκεται περίπου 8 σεντς υψηλότερα από τα
επίπεδα του περασμένου μήνα. Βασική αιτία γι' αυτήν την ανάκαμψη είναι η οικονομική επιβράδυνση στις ΗΠΑ, τα σημάδια της οποίας, σύμφωνα με τον Ντούιζενμπεργκ, είναι πλέον εμφανή.
 Τέλος, ο Ολλανδός τραπεζίτης παραδέχθηκε ότι η βελτίωση του τρόπου επικοινωνίας της ΕΚΤ είναι μία από τις μεγαλύτερες προκλήσεις της τράπεζας καθώς και ότι τα στελέχη της ΕΚΤ, συμπεριλαμβανομένου και του ιδίου, θα πρέπει
να επιδείξουν αυτοπειθαρχία. Τα στελέχη της ΕΚΤ θα πρέπει να συντονιστούν και να μιλούν με μια φωνή, ενώ από την άλλη πλευρά θα πρέπει να αποδεχθούμε ότι αυτή η φωνή θα πρέπει να εκφράζεται από ένα μεγάλο αριθμό ανθρώπων σε διάφορες
