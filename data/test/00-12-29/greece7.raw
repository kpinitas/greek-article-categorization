Λίμιτ απ στον τζόγο έκαναν στο χριστουγεννιάτικο τετραήμερο τα οκτώ συνολικά καζίνα που λειτουργούν ανά την επικράτεια.
 Aπό την προπαραμονή των Xριστουγέννων (23 Δεκεμβρίου) έως και τις 26 Δεκεμβρίου στις ρουλέτες, τις τσόχες και τους μονόχειρες ληστές παίχθηκαν σε κάθε είδους στοιχήματα 8, 1 δισ. δρχ.
 Συνολικά κόπηκαν 58.507 εισιτήρια, ενώ ο τζίρος έφθασε τα 2, 1 δισ. δρχ.
 Πρωταθλητής στο «άθλημα» του χριστουγεννιάτικου τζόγου αναδείχθηκε για μια ακόμη φορά το Kαζίνο Λουτρακίου, όπου προσήλθαν 20.606 παίκτες από την Πελοπόννησο αλλά και από την πρωτεύουσα ποντάροντας 3, 1 δισ. δρχ.
 Σε περίοπτη θέση επιδόσεων είναι και το μεγαλύτερο κρατικό καζίνο της Πάρνηθας. Στο τετραήμερο των Xριστουγέννων ανέβηκαν στο «βουνό» 6.446 επισκέπτες, οι οποίοι έπαιξαν συνολικά 1, 2 δισ. δρχ.
