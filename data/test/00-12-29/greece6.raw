 «Η θεομηνία του σεισμού και η αυξημένη επιτάχυνσή του», ήταν τα αίτια της κατάρρευσης του «καταραμένου εργοστασίου» της ΡΙΚΟΜΕΞ, και όχι «οι κακοτεχνίες
που (τάχα) υπήρχαν, η επίκληση των οποίων δείχνει άγνοια», αποφάνθηκε στην απολογία του στην ανακρίτρια ο μέχρι πρότινος διευθύνων σύμβουλος του εργοστασίου κ. Γεράσιμος Τσάσης.
 Ο 70χρονος άνδρας, που παραμένει κατάκοιτος (έχει υποστεί τρία εγκεφαλικά επεισόδια) από το 1996, κρατούσε στα χέρια του τα ηνία του «καταραμένου» -δικός του ο χαρακτηρισμός- εργοστασίου, μέχρι την 7η Σεπτεμβρίου 2000, την ημέρα δηλαδή που τόνοι τσιμέντου έκοψαν βίαια το νήμα της ζωής 39 ανθρώπων.
 Η άποψή του όπως καταγράφτηκε στην ανάκριση, σκιαγραφεί ένα κτίριο «πλήρως αντισεισμικό, σύμφωνα με τις, τότε, ισχύουσες διατάξεις», και απορρίπτει το πόρισμα-καταπέλτη των εμπειρογνωμόνων του ΥΠΕΧΩΔΕ, κάνοντας -εμμέσως-λόγο για «πολιτικάντικης φύσης σκοπιμότητες».
 Με άκρα μυστικότητα, οι έντεκα (ο κ. Τσάσης απολογήθηκε διά υπομνήματος) κατηγορούμενοι, μέλη του ΔΣ της εταιρείας, πολιτικοί μηχανικοί και ο εργολάβος-σιδεράς, έδωσαν απαντήσεις στα ερωτήματα της 16ης τακτικής ανακρίτριας κ. Ιωάννας Λάμπρου, και αφέθηκαν ελεύθεροι με περιοριστικούς όρους
 (οι έξι από αυτούς), και χωρίς κανένα όρο οι υπόλοιποι. Οι κατηγορίες που αντιμετωπίζουν αφορούν «ανθρωποκτονία από πρόθεση με ενδεχόμενο δόλο κατά συρροή», και «πρόκληση επικίνδυνων σωματικών βλαβών με ενδεχόμενο δόλο, κατά συρροή».
 Ολοι πάντως οι διωκόμενοι απορρίπτουν την εκδοχή του ενδεχόμενου δόλου (πώς είναι δυνατόν να αποδεχόμουν το αποτέλεσμα όταν χάθηκαν τόσο κοντινοί μου άνθρωποι, λέει ο τότε διευθύνων σύμβουλος), ενώ νομικοί προβληματίζονται για την παρέλευση της 20ετίας από την κατάληξη των εργασιών, θεωρώντας ανυπέρβλητο
 - Γεράσιμος Λάμπρου, διευθύνων σύμβουλος της ΡΙΚΟΜΕΞ, μέχρι την 7η Σεπτεμβρίου
2000. Αφέθηκε ελεύθερος με τον περιοριστικό όρο της απαγόρευσης εξόδου και την
 - Ξένη Τσάση, σύζυγος μέλους του ΔΣ, αφέθηκε ελεύθερη με εγγύηση 5 εκατ. δρχ. και απαγόρευση εξόδου από τη χώρα.
 - Ευγενία Λάμπρου, χήρα του Χαρ. Λάμπρου, προέδρου του ΔΣ της ΡΙΚΟΜΕΞ, ο οποίος καταπλακώθηκε στα συντρίμμια. Της επιβλήθηκε μόνον ο περιοριστικός όρος
 - Χαρίδημος Μαγιάκος, θετός γιος του Χαρ. Λάμπρου, νυν διευθύνων σύμβουλος της
ΡΙΚΟΜΕΞ (πρώην μέλος ΔΣ). Κατέβαλε εγγύηση 5 εκατομμυρίων και του επιβλήθηκε ο
 - Κατερίνα Τσάση (κόρη του Γερ. Τσάση), νυν διευθύνων σύμβουλος του εργοστασίου. Αφέθηκε ελεύθερη με εγγύηση 5 εκατ. δρχ. και τον περιοριστικό όρο
της απαγόρευσης εξόδου από τη χώρα (Στην απολογία της κάνει εκτενή αναφορά στα
οικονομικά βοηθήματα προς τις οικογένειες των θανόντων και στη συνέχιση της εργασίας όσων τραυματίστηκαν, πλην της Εύης Σοφίλου που δεν έχει επανέλθει ακόμη).
 - Μιχ. Τσάσης (αδελφός του Γερ. Τσάση), πολιτικός μηχανικός. Κατέβαλε την υψηλότερη εγγυοδοσία των 15 εκατομμυρίων δρχ., και του επιβλήθηκε και ο όρος της απαγόρευσης εξόδου. Αξιοσημείωτο είναι πάντως ότι η κόρη του Δανάη Κροντίρη, καταπλακώθηκε στα ερείπια του εργοστασίου.
 Ελεύθεροι χωρίς κανέναν περιοριστικό όρο, αφέθηκαν τα μέλη του ΔΣ, Λευκή-Αικατερίνη Γκλαβανή, Αντ. Δέδες και Μαρία-Μαργαρίτα Παπαδημητρίου, οι πολιτικοί μηχανικοί Αγγελος Δόβας και Νικ. Σχολίδης καθώς και ο εργολάβος-σιδεράς Γ. Χριστόπουλος.
 Βασικό στοιχείο στήριξης του κατηγορητηρίου είναι το 40σέλιδο υπόμνημα της επιτροπής εμπειρογνωμόνων του ΥΠΕΧΩΔΕ, το οποίο περιγράφει πλήθος «κακοτεχνιών» στο εργοστάσιο. Στο «καταραμένο εργοστάσιο -κατά τον κ. Τσάση- αφού εκεί σκοτώθηκε ο φίλος μου Χαρ. Λάμπρου με τον οποίο ξεκινήσαμε το 1969 την εταιρεία, η ανιψιά μου, δεκάδες φίλοι και συνεργάτες».
 Με ένα απολογητικό υπόμνημα 45 σελίδων, ο Γεράσιμος Τσάσης απαντά σε όλα τα συμπεράσματα των εμπειρογνωμόνων: 
  Στη διαπίστωση ότι ενώ η άδεια προέβλεπε για ένα τμήμα της οικοδομής 32 υποστυλώματα (κολόνες-κάθετα δομικά στοιχεία) βρέθηκαν μόνο 24: «Στα αρχικά σχέδια του 1976 που έφτιαξε ο αδελφός μου Μιχ. Τσάσης, προβλεπόντουσαν 32 κολόνες. Ωσπου να εκδοθεί η άδεια, προέκυψε ανάγκη τοποθέτησης ενός μηχανήματος, ο όγκος του οποίου επέβαλλε μεγαλύτερο άνοιγμα. Ετσι συντάχθηκε νέα μελέτη με 24 κολόνες, η οποία καθιστούσε το οίκημα πλήρως αντισεισμικό και
πληρούσε όλες τις ισχύουσες διατάξεις. Περιέργως το πόρισμα των εμπειρογνωμόνων, που αποκλειστικό σκοπό πρέπει να έχει την υποβοήθηση της δικαστικής κρίσης και όχι άλλες πολιτικάντικης φύσης σκοπιμότητες, αποφεύγει να αναφέρει ότι κάθε μια από τις, προβλεφθείσες από τη δεύτερη μελέτη, κολόνες, είχε κατάλληλο όγκο και υπολογισμένη αντοχή».
  Στην άποψη ότι οι πλάκες ορόφων κατασκευάστηκαν με ελλιπή αριθμό συνδετήριων
δοκών (οριζόντια δομικά υλικά): «Μια φωτογραφία αξίζει όσο χίλιες λέξεις, γι' αυτό προσκομίζω τρεις, που φαίνεται ξεκάθαρα η ύπαρξη περιμετρικής δοκού, την οποία δεν αναφέρει η επιτροπή».
  Στην υπερφόρτωση του δευτέρου ορόφου (το ωφέλιμο φορτίο του οποίου ήταν 350 χιλιογραμμάρια ανά τετραγωνικό μέτρο) με μηχανήματα βάρους 500 χιλιογραμμαρίων/τ.μ: «Τα μηχανήματα είχαν απομακρυνθεί και τοποθετηθεί από το 1998 στα νέα γραφεία του Ασπροπύργου. Σε κάθε περίπτωση προσκομίζω τα φυλλάδια
των μηχανημάτων που λειτουργούσαν και ζύγιζαν 50χιλιογραμμάρια/τ.μ, μέγεθος 7 φορές μικρότερο από το προβλεπόμενο στη νόμιμη άδεια».
 Ο Γεράσιμος Τσάσης, αφού «εκφράζει τη λύπη του για το χαμό τόσων ανθρώπων», απορρίπτει ακόμη τα συμπεράσματα για «μη επισκευή καταστροφών από πυρκαγιά του
1993», παραδέχεται ότι ο ημιώροφος του κτιρίου «ήταν νόμιμος κατά 50% (βελτίωνε όμως την αντισεισμική συμπεριφορά της οικοδομής, αναφέρει), ενώ αποδέχεται ότι υπήρχαν και αλλα αυθαίρετα οικήματα εμβαδού 1.139 τ.μ, για τα οποία είχε επιβληθεί πρόστιμο το 1993, «όμως δεν κατέρρευσαν και άρα δεν συνδέονται αιτιακά με την κατάρρευση της ΡΙΚΟΜΕΞ».
 Οσον αφορά την επέκταση και μπάζωμα του ρέματος της Χελιδονούς, κάνει λόγο για
επέκταση και νόμιμη αγορά οικοπέδου, ενώ επικαλείται και έγγραφο του ΥΠΕΧΩΔΕ, «που είχε διενεργήσει αυτοψία 1 μήνα πριν από το σεισμό».
 «....Ο μόνος και αληθινός λόγος της κατάρρευσης ήταν και παραμένει η θεομηνία του σεισμού. Η επιτάχυνση (έφτασε στο συγκεκριμένο σημείο το 100% επί της επιτάχυνσης της βαρύτητας) ήταν συντριπτική, πρωτοφανής και αιφνιδιαστικότατη...».
