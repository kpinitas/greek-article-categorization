Χρονιά του μεγάλου χρηματιστηριακού «κραχ» θα μπορούσε να χαρακτηριστεί το 2000, που ακόμη και στην εκπνοή του συνεχίζει να ταλαιπωρεί τους Ελληνες επενδυτές.
 Πέντε από τους πλέον βασικούς κλάδους της αγοράς -Βιομηχανίες, Ασφάλειες, Leasing, Κατασκευές και Παράλληλη Αγορά- καταγράφουν απώλειες άνω του 60% και μέχρι 80% μέσα στη χρονιά, οι 40 ισχυρότερες μετοχές από το χώρο της μεσαίας κεφαλαιοποίησης υποχωρούν κατά 63%, ενώ ο τραπεζοκεντρικός γενικός δείκτης με συνολικές απώλειες κοντά στο 42% δίνει μια μάλλον παραπλανητική εικόνα τού τι πραγματικά έχει συμβεί φέτος στο ΧΑΑ. Κι όμως, μέσα στην ίδια χρονιά που περνά
ως η χειρότερη στην ιστορία της Σοφοκλέους, η ελληνική οικονομία άνθισε, η χώρα μπήκε στην ΟΝΕ, τα επιτόκια έπεσαν στο μισό ευθυγραμμιζόμενα με τα ευρωπαϊκώς κρατούντα, ενώ δεν πήγαν καθόλου άσχημα και τα κέρδη των εισηγμένων
 Εμφανώς, ωστόσο, η μεγάλη κατρακύλα δεν είχε τα χαρακτηριστικά της κλασικής κατάρρευσης τιμών και δείκτη, αλλά η πτώση συντελέστηκε σταδιακά, σε ολόκληρη τη διάρκεια του 12μήνου και με ενδιάμεσες αναλαμπές που αντί να απελευθερώσουν, παγίδευσαν ακόμη περισσότερο τους εκατοντάδες χιλιάδες εγκλωβισμένους μικροεπενδυτές.
 Το γερό «ξετίναγμα» έλαβε χώρα στη μέγγενη έξι ισχυρότατων καθοδικών ρευμάτων που ακολούθησαν ισάριθμες «αναλαμπές» της αγοράς. Καλό θα είναι να θυμηθούμε φωτογραφικά πώς εξαϋλώθηκαν περισσότερα από 30 τρισ. δρχ. από την κεφαλαιοποίηση του ελληνικού χρηματιστηρίου (χάθηκαν ουσιαστικά από τις τσέπες
των επενδυτών), που από 70 τρισ. δρχ. στις αρχές του 2000 έφτασε σήμερα σε επίπεδα χαμηλότερα των 40 τρισ. δραχμών: 
  Η πρώτη αναλαμπή για τη Σοφοκλέους ήρθε με το «καλημέρα» του 2000. Ασφαλώς πολλοί θα θυμούνται ότι στις 3 Ιανουαρίου του 2000 ο γενικός δείκτης εκτινάχθηκε στις 5.794 μονάδες, καταγράφοντας άνοδο 4, 69%. Σχεδόν όλοι πίστεψαν τότε ότι η Σοφοκλέους ξεκινούσε πάλι για νέες δόξες που στη χειρότερη
περίπτωση θα ήταν να ξεκινήσει τις 500 μονάδες που υπολείπονταν από εκείνο το ιστορικό ρεκόρ του Σεπτεμβρίου 2000, των 6.355 μονάδων. Η μερίδα της Σοφοκλέους αρχίζει να ξανατοποθετείται χωρίς να γνωρίζει ωστόσο ότι οι ξένοι ακριβώς την ίδια στιγμή ξεφορτώνονται χαρτιά. Ο τζίρος έφτανε τότε τα 300 δισ.
 Ωστόσο, μόλις τρεις εβδομάδες αργότερα, δηλαδή στις 26/1, ο δείκτης έχει ήδη κατρακυλήσει περίπου 900 μονάδες και βρίσκεται στις 4.936 μονάδες. Τι ειρωνεία, μόλις είχε αρχίσει ο πτωτικός κύκλος των επιτοκίων και η Σοφοκλέους έδινε τα πρώτα δείγματα ότι όχι μόνο δεν έπαιρνε οξυγόνο από την αποκλιμάκωση των επιτοκίων, αλλά αντίθετα ότι «αρρώσταινε» όλο και βαρύτερα.
 Οι ελπίδες, όμως, αναπτερώνονται αμέσως μόλις συγκεκριμενοποιείται η ημερομηνία διεξαγωγής των εθνικών εκλογών που, όπως αποδείχτηκε, επρόκειτο να βάλουν τη Σοφοκλέους σε νέες περιπέτειες με στηρίξεις, αντιστηρίξεις και νέες μετεκλογικές βουτιές. Στις 9 Φεβρουαρίου, ο γενικός δείκτης έχει εκτιναχθεί ξανά στις 5.594 μονάδες.
 Οι μικροεπενδυτές δεν περίμεναν βέβαια ότι οι μετοχές θα στροβιλίζονταν σαν χαρτοπόλεμος στη δίνη του προεκλογικού αγώνα, με αποτέλεσμα μέσα από αλλεπάλληλες πτώσεις και μικρές τονωτικές ενέσεις, η αγορά να κατρακυλήσει κατά 1.000 μονάδες για να βρεθεί στις 15 Μαρτίου, στις 4.553 μονάδες. 
 Λίγες ημέρες πριν ανοίξουν οι κάλπες, κρατικά και μεγάλα ιδιωτικά θεσμικά χαρτοφυλάκια επιδίδονται σε έναν αγώνα στήριξης της ψυχολογίας και των τιμών, κυρίως στα «βαριά» χαρτιά της αγοράς, οδηγώντας έως και τις 10 Απριλίου το γενικό δείκτη στις 4.934 μονάδες.
 Αλίμονο σε όσους «τσίμπησαν» χαρτιά εκείνες τις ημέρες, στα οποία περικλείονταν όμορφα συσκευασμένες ελπίδες. Αλίμονο ακόμη σε εκείνους που είχαν πιστέψει τις διαβεβαιώσεις του υπουργού Εθνικής Οικονομίας ότι «η νευρικότητα στη Σοφοκλέους τελειώνει αμέσως μετά τις εκλογές». Μέσα σε μία μόλις εβδομάδα ο δείκτης κατα-κατα-καταρρέει 1.000 ολόκληρες μονάδες και βρίσκεται για πρώτη φορά κάτω από το φράγμα των 4.000 μονάδων. Στη συνεδρίαση της 18ης Απριλίου το ταμπλό της Σοφοκλέους δείχνει τις 3.951 μονάδες.
 Η Σοφοκλέους, όμως, ποτέ δεν πεθαίνει, δεν τη σκιάζει φοβέρα καμιά. Ετσι τουλάχιστον πίστευαν τον περασμένο Απρίλιο οι επενδυτές, που από παντού άκουγαν ότι η Σοφοκλέους είχε πιάσει τον «πάτο». Μέσα στην άνοιξη άλλωστε τα ξένα κερδοσκοπικά fund έρχονται σαν τις μέλισσες για να ρουφήξουν όσο μέλι απέμεινε στη Σοφοκλέους και μαζί με τους Ελληνες συναδέλφους τους που έκαναν παιχνίδι εκμεταλλευόμενοι τη θετική ψυχολογία από την ανακοίνωση σειράς μέτρων
θεσμικής θωράκισης του ΧΑΑ, οδηγούν το γενικό δείκτη ώς τις 4.802 μονάδες (19 Μαΐου). Στην παρούσα φάση ενεργό συμμετοχή έχει και η Morgan Stanle yπου αρχίζει να βομβαρδίζει την αγορά με φανερά ή «εμπιστευτικά» σημειώματα, εκθέσεις κ.ά., για να κάνει πολύ πιο αισθητή την παρουσία της όταν μέσα στο φθινόπωρο ανακοινώνει ότι η αναβάθμιση της Σοφοκλέους δεν θα έρθει από την 1/1/2001, αλλά στις 31 Μαΐου του 2001.
 Το καλοκαίρι δεν μπαίνει με το δεξί. Η αποχή των επενδυτών έχει αρχίσει να γίνεται αισθητή στην αξία των συναλλαγών (για πρώτη φορά στις συνεδριάσεις του
Ιουνίου ο ημερήσιος τζίρος πέφτει κάτω από τα 100 δισ. δρχ.) και με τις πωλήσεις να υπερτερούν των αγορών, ο γενικός δείκτης χάνει το ένα σημείο στήριξης μετά το άλλο, καταλήγοντας στις 26 Ιουνίου, στις 4.036 μονάδες.
 Επί ένα μήνα σχεδόν, μέχρι τα τέλη Ιουλίου, η αγορά δείχνει ότι έχει σταθεροποιηθεί πέριξ των 4.000 μονάδων, κάνοντας πολλούς να πιστέψουν ότι «δεν
έχει παρακάτω». Ωστόσο, φρέσκο χρήμα δεν έμπαινε στη Σοφοκλέους, οι συναλλαγές
γίνονταν όλο και λιγότερες, και συγκεκριμένη κατεύθυνση δεν υπήρχε. Μικροδιακυμάνσεις των τιμών που προκαλούνταν στο πλαίσιο αναδιάρθρωσης χαρτοφυλακίων και επιθετικών κινήσεων των κερδοσκοπικών fund, έδιναν ευκαιρίες
για γρήγορα κέρδη, κρύβοντας, ωστόσο, και μεγάλες παγίδες για όσους πίστευαν σε μια μεσοπρόθεσμη ανάκαμψη της αγοράς.
 Ετσι φτάνουμε στο τέλος Αυγούστου 2000, που ήταν διαμετρικά αντίθετος από εκείνο τον υπέρλαμπρο Αύγουστο του 2000. Ολοι ή σχεδόν όλοι θεωρούν ότι οι 3.429 μονάδες που κατέγραψε ο δείκτης στις 30 Αυγούστου, είναι πλέον ο... πάτος του πάτου της Σοφοκλέους. Η ραγδαία, μάλιστα, άνοδος τιμών που σημειώνεται από την επομένη στο ΧΑΑ τείνει να μετατρέψει την ψευδαίσθηση σε βαθιά πίστη.
 Πράγματι μέσα σε διάστημα μίας εβδομάδας ο δείκτης εκτοξεύεται κατά 1.000 μονάδες και φτάνει στις 8 Σεπτεμβρίου στις 4.381 μονάδες. Θεσμικοί και άλλοι Eλληνες μεγαλοεπενδυτές τρέχουν να κρυφτούν γιατί οι εφημερίδες και τα μέσα τούς έχουν πάρει στο «ψιλό» επισημαίνοντας ότι ξένα fund εφόρμησαν στη Σοφοκλέους πιάνοντάς τους στον ύπνο. Και δεν είχαν άδικο, αφού ακριβώς αυτό συνέβη με τα ξένα fund που όσο γρήγορα ήρθαν, άλλο τόσο γρήγορα αποχώρησαν με τα κέρδη τους.
 Ολα τα σκαμπανεβάσμα του δείκτη που ακολουθούν, κινούνται πλέον κάτω από τα επίπεδα των 4.000 μονάδων με πιο χαρακτηριστικό το όριο των 3.213 μονάδων -το κατώτατο μέχρι στιγμής- στο οποίο έφτασε ο γενικός δείκτης της Σοφοκλέους στις
 Χθες, λοιπόν, και ενώ απομένει μόνο η σημερινή συνεδρίαση για να κλείσουν τα χρηματιστηριακά κιτάπια του σωτήριου έτους 2000, η αγορά συνέχισε να τρώει τις
 Kάπου εδώ ξεκινά η εντός ΟΝΕ και η εντός ευρώ εποχή της Σοφοκλέους. Ιδωμεν τι θα μας προκύψει...
