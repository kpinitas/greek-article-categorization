 Πιο «ταξικά» απ' όσο ίσως φανταζόμαστε, ψηφίζουν οι Αμερικανοί. Τα συνδικάτα για παράδειγμα, υποστηρίζουν σχεδόν κατά 100% την υποψηφιότητα του Δημοκρατικού Γκορ, σε αντίθεση με τα επιχειρηματικά λόμπι, που τάσσονται αναφανδόν υπέρ του Ρεπουμπλικανού Τζορτζ Μπους.
 Μη φανταστείτε βέβαια ότι οι δύο υποψήφιοι, έχουν τόσο μεγάλες ιδεολογικές διαφορές. Στην πραγματικότητα δουλεύουν και οι δυο για τη Γουόλ Στριτ, πόσο * μάλλον που η «μεγάλη ιδέα» κλείνει μια δεκαετία συνεχούς ανόδου και οτιδήποτε μπορεί να κόψει την όρεξή της, είναι επικίνδυνο.
 Τυχόν «αριστεροί» πειραματισμοί του Αλ Γκορ, που ενδεχομένως κόψουν μερικές δεκάρες από τα υπερκέρδη της Γουόλ Στριτ, θεωρούνται μεμπτοί. Γι' αυτό οι διαχειριστές κεφαλαίων προτιμούν κατά κανόνα Μπους, παρ' όλο που το σύγχρονο αμερικανικό θαύμα ανδρώθηκε στην οκταετία του Δημοκρατικού Μπιλ Κλίντον.
ένα πέμπτο, δήλωσε «ούτε κρύο ούτε ζέστη», εκτιμώντας ότι κανένας από τους επίδοξους προέδρους δεν θα έχει θετικό αντίκτυπο στην αγορά.
 Πάντως, μεγάλες τράπεζες και εταιρείες επενδύσεων, για να είναι σίγουρες ότι θα τα 'χουν καλά με όποιον και να βγει, χρηματοδοτούν αβέρτα και τους δύο υποψηφίους που μοιάζουν όλο και περισσότερο, με τηλεοπτικά προϊόντα, που χορηγεί το οικονομικό κατεστημένο της Αμερικής.
 Οι διαφορές τους στα οικονομικά προγράμματα θυμίζουν διαφορές διαχειριστών πολυκατοικίας. Ο Μπους προτείνει να χρησιμοποιηθεί το πλεόνασμα 2, 17 τρισ. δολ., σε περικοπές φόρων 1, 3 τρισ. δολ., 475 δισ. δολ. να δοθούν σε εγχώρια προγράμματα και το υπόλοιπό -265 δισ.- να παραμείνει ως απόθεμα.
 Ο Αλ Γκορ προτείνει μικρότερες περικοπές φόρων 480 δισ. δολ., το ένα τρίτο περίπου αυτών του Μπους, 360 δισ. δολ. να δοθούν στο σύστημα κοινωνικής περίθαλψης, έτσι για να δικαιολογηθούν οι «αριστερές» καταβολές των Δημοκρατικών, 879 δισ. δολ. σε εγχώρια προγράμματα και 300 δισ. δολ. να διατηρηθούν ως αποθεματικά.
 Οι διαφορές τους είναι εντονότερες όσον αφορά την αντιμετώπιση διαφόρων επιχειρηματικών κλάδων. Για παράδειγμα ο Γκορ, ίσως συνεχίσει να κυνηγά τις καπνοβιομηχανίες, που βρίσκονται στο στόχαστρο της αμερικανικής κοινής γνώμης τις τελευταίες δεκαετίες.
 Από την άλλη ο Μπους, ίσως αποτρέψει τη διάσπαση της Microsoft -ο Μπιλ Γκέιτς είναι ένας από τους βασικούς χορηγούς των Ρεπουμπλικανών, χωρίς να παραλείψει βέβαια να δώσει κάτι ψιλά και στους Δημοκρατικούς.
 Ορισμένες εταιρείες επενδύσεων έφτασαν στο σημείο να καταρτίσουν ενδεικτικά χαρτοφυλάκια «Μπους» και «Γκορ». Δείκτες δηλαδή με μετοχές που ενδεχομένως ωφεληθούν από την εκλογή τους ενός ή του άλλου.
 Ο επενδυτικός όμιλος ISI Group, στο δείκτη Μπους, έχει περιλάβει μετοχές φαρμακοβιομηχανιών, πωλητές όπλων, καπνοβιομηχανίες, τη Microsoft και εταιρείες αμοιβαίων κεφαλαίων.
 Ως πιο φιλελεύθερος ο Μπους, εκτιμάται, ότι δεν θα κουνήσει τρίχα από το οικονομικό κατεστημένο, αφήνοντας τις τιμές των φαρμάκων ως έχουν, χωρίς δηλαδή κρατικές ρυθμίσεις, θα ενισχύσει τις πολεμικές δαπάνες ως περισσότερο «καουμπόι» από τον Γκορ και δεν θα πειράξει βέβαια τις καπνοβιομηχανίες και τη
Microsoft που βρίσκονται στα μαχαίρια με την αμερικανική δικαιοσύνη τα τελευταία χρόνια.
 Ο δείκτης Γκορ περιλαμβάνει εταιρείες συμβούλων που ασχολούνται με το περιβάλλον και ανταγωνιστές της Microsoft, που περιμένουν πώς και τι να πέσουν
 Οι προαναφερθέντες δείκτες παρουσίασαν στη διάρκεια της εκλογικής αναμέτρησης και ανάλογες με τις δημοσκοπήσεις διακυμάνσεις. Οταν για παράδειγμα ο Γκορ προηγείτο του Μπους στα τέλη Αυγούστου με αρχές Σεπτεμβρίου, ο αντίστοιχος δείκτης υποσκέλισε αυτόν του Μπους κατά 6%.
 Και όταν ο Μπους άρχισε να παίρνει προβάδισμα στις αρχές Οκτωβρίου, ο δείκτης του «έτρωγε» τον Γκορ κατά 6%.
 Πολύ εύστοχα, το τελευταίο τεύχος του «BusinessWeek», χαρακτηρίζει τη σημερινή
αναμέτρηση στις ΗΠΑ, «Bushdaq εναντίον Goredex». Συμπέρασμα; Είναι τρελοί αυτοί οι Αμερικάνοι...ιδίως αυτοί που θητεύουν στα άδυτα της Γουόλ Στριτ.
