 Mεγάλες δυνατότητες ανάπτυξης εμφανίζονται στην άλλη πλευρά του Αιγαίου, κυρίως στον τομέα της νέας οικονομίας, σύμφωνα με τον διευθύνοντα σύμβουλο της
Datamedia κ. Α. Ζερβό, ο οποίος χαρακτηρίζει την τουρκική αγορά «ηλεκτρική σκούπα» που απορροφά τα πάντα και δηλώνει ότι οι εντάσεις δεν τους επηρεάζουν.
 Ορισμένες ελληνικές επιχειρήσεις βγαίνουν εκτός συνόρων σε μια προσπάθεια να εξασφαλίσουν ταχύτερους ρυθμούς ανάπτυξης. Η Datamedia μπορεί να θεωρηθεί ως μία από τις πρώτες εταιρείες που επένδυσαν σε δραστηριότητες στο εξωτερικό και
μάλιστα σε μία χώρα «δύσκολη» όπως η Τουρκία. Ο κ. Ζερβός μιλάει για τα μελλοντικά σχέδια της εταιρείας του και δηλώνει ότι «πολλοί μιλούν σήμερα για τις μεγάλες αγορές της Δυτικής Ευρώπης. Νομίζω όμως πως αυτές δεν είναι πανάκεια, δεν είναι η λύση σε κάθε πρόβλημα. Εμείς δίνουμε μεγάλη προτεραιότητα σε χώρες της ανατολικής Ευρώπης αλλά και στο Ισραήλ. Πρόκειται για αγορές που εμφανίζουν τεράστιες ανάγκες και προσπαθούν να τις καλύψουν.
 »Από την άλλη πλευρά εμείς έχουμε μια πολυετή εμπειρία σε μια εξόχως απαιτητική αγορά, όπως είναι αυτή της Τουρκίας. Ισως ελάχιστοι το γνωρίζουν, όμως η τουρκική αγορά έχει τεράστιες ανάγκες σε υπηρεσίες, θα τολμούσα να πω πως είναι σαν... ηλεκτρική σκούπα που απορροφά τα πάντα. Είμαστε ήδη 8 χρόνια σε αυτή την αγορά, η οποία ακόμη δεν εμφανίζει σημάδια κορεσμού. Καταλαβαίνετε
λοιπόν πως αυτή η εμπειρία αποτελεί τεράστιο κεφάλαιο για μας».
 Η πορεία της ελληνικής χρηματιστηριακής αγοράς όπως επίσης και οι κινήσεις του
ομίλου της Datamedia για εισαγωγή θυγατρικών της στο Χρηματιστήριο της Κωνσταντινούπολης είναι θέματα τα οποία συζητήθηκαν. Για τον κ. Ζερβό η εποχή εισαγωγής της μετοχής στο ΧΑΑ δεν έδωσε τη δυνατότητα στους επενδυτές, λόγω της κακής συγκυρίας, να αξιολογήσουν τις προοπτικές της εταιρείας.
 Συγκεκριμένα ο κ. Ζερβός λέει ότι «όσον αφορά τις εταιρείες μας στην Τουρκία η
Barkod και η Porchan Holdings θα εισαχθούν μέσα στο 2001, ιδιαιτέρως η πρώτη στο πρώτο τρίμηνο, και η DMT προγραμματίζεται να εισαχθεί στις αρχές του 2002.
Αυτό που βοηθάει ιδιαιτέρως τον προγραμματισμό μας είναι ότι το Χρηματιστήριο της Κωνσταντινούπολης τελειώνει τις διαδικασίες εισαγωγής μέσα σε 10 εβδομάδες. Επίσης βρισκόμαστε σε διαπραγματεύσεις και σε λίγες μέρες θα ανακοινώσουμε συμφωνία για έργο αντίστοιχο με της Yapi Kredi στην Κύπρο. Η πορεία της μετοχής της Datamedia δεν ανταποκρίνεται στα δεδομένα, τα αποτελέσματα και τη δυναμική μας, αν πάντως ήταν να βάλουμε τώρα την εταιρεία στο χρηματιστήριο νομίζω ότι πάλι την ίδια τιμή θα επιλέγαμε, δεν πιστεύω δηλαδή ότι ήταν υπερτιμημένη».
 Τα κονδύλια του Γ' ΚΠΣ για την Κοινωνία της Πληροφορίας που ξεπερνούν το 1, 5 τρισ. δραχμές θεωρούνται από πολλούς ως η ατμομηχανή για την ανάπτυξη της υψηλής τεχνολογίας στη χώρα μας. Για τον κ. Ζερβό πάντως η κατάσταση δεν είναι
 «Οι διαδικασίες των διαγωνισμών του Δημοσίου, η συνολικότερη στάση του δημοσίου τομέα με τις γραφειοκρατικές αγκυλώσεις, ο μικρός αριθμός των ελληνικών επιχειρήσεων που μπορούν να αντεπεξέλθουν στις ανάγκες τεράστιων έργων, η έλλειψη εξειδικευμένων στελεχών πληροφορικής, όλα αυτά συνθέτουν μια εικόνα που δεν μου προκαλεί αισιοδοξία. Δεν νομίζω πως είμαι ο μόνος σε αυτή τη χώρα που φοβάται ότι ένα μέρος των κονδυλίων του Γ' ΚΠΣ μπορεί να χαθεί εξαιτίας αυτών των προβληματικών σημείων».
 Ο κ. Ζερβός δείχνει να συμφωνεί με την άποψη που διατυπώνουν πολλά στελέχη του
χώρου, ότι δηλαδή οι δραστηριότητες που σχετίζονται με την πληροφορική και κυρίως η ανάπτυξη λογισμικού είναι τομείς στους οποίους υπό ορισμένες συνθήκες
η χώρα μας θα μπορούσε να διαπρέψει στην ευρωπαϊκή αγορά. Δυστυχώς στην Ελλάδα
δεν έχουμε ακόμη συνειδητοποιήσει ότι η αύξηση της παραγωγικότητας περνά μέσα από την υψηλή τεχνολογία. Ο τομέας του λογισμικού εμφανίζει τεράστιες προοπτικές. Σίγουρα θα μπορούσαμε να έχουμε μία καλύτερη θέση στην Ε.Ε. από αυτή του ουραγού που κατέχουμε σήμερα. Φοβάμαι πως αν δεν αλλάξουν τα πράγματα
 Αν και έχει περάσει μια ώρα ο διευθύνων σύμβουλος της Datamedia δεν έχει κάνει
ούτε μία αναφορά σε θέματα που σχετίζονται με το Διαδίκτυο, παρά το γεγονός ότι είναι... στη μόδα. «Οχι, δεν πρόκειται να φτιάξουμε portal» λέει χαμογελώντας ο κ. Ζερβός. «Γνωρίζετε ότι η κύρια δραστηριότητά μας είναι η διαχείριση εγγράφων με την αξιοποίηση των προϊόντων της FileNET. Σε αυτή την κατηγορία άλλωστε ανήκει το πιο πρόσφατο έργο που αναλάβαμε στην Τουρκία. Για εμάς η διαχείριση εγγράφων αποτελεί ένα ιδιαίτερο ισχυρό τομέα, διότι μεταξύ άλλων οδηγεί και στην παροχή υπηρεσιών προστιθέμενης αξίας στον πελάτη. Ωστόσο
δεν ασχολούμαστε αποσπασματικά με αυτό τον τομέα. Θα έλεγα πως η διαχείριση εγγράφων αποτελεί υποσύνολο του mobile commerce και εδώ έχουμε σημαντικά πλεονεκτήματα. Αρκεί νομίζω να σημειώσω τη δυνατότητα της Datamedia στην ανάπτυξη λογισμικού που τρέχει σε υπολογιστές χειρός και άλλες φορητές συσκευές. Θέλουμε να αναπτύσσουμε καινοτόμους υπηρεσίες που θα έχουν μια χρησιμότητα για τον πελάτη. Πιστεύουμε στην ταχύτερη ανάπτυξη του mobile commerce, είτε αυτό περνά μέσα από το Ιντερνετ είτε όχι».
