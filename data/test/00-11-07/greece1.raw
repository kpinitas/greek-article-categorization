 Σφοδρές αντιδράσεις προκάλεσε στην Κρήτη η απόφαση της Ιεράς Συνόδου να επεκτείνει τη συγκέντρωση υπογραφών για το «δημοψήφισμα» στα Δωδεκάνησα και την Κρήτη.
 Η ιεραρχία της Κρήτης, φανερά ενοχλημένη από την προκλητική στάση του Χριστόδουλου, αιφνιδιάστηκε, αφού έως χθες το απόγευμα δεν είχαν καμία ενημέρωση για τις προθέσεις του αρχιεπισκόπου.
 Την απόφασή της αυτή η Διαρκής Ιερά Σύνοδος την πήρε χθες, χωρίς όμως να ζητήσει την άδεια ή να ενημερώσει το Οικουμενικό Πατριαρχείο.
 Οπως μάλιστα δήλωσε ο εκπρόσωπος Tύπου της Iεράς Συνόδου, μητροπολίτης Σπάρτης
Eυστάθιος, ο αρχιεπίσκοπος δεν βρήκε την ευκαιρία να ενημερώσει τον Πατριάρχη και να του θέσει το θέμα κατά τη διάρκεια των συναντήσεων που είχαν. Ο εκπρόσωπος Tύπου της ΔIΣ στη συνέχεια δήλωσε ότι επρόκειτο να θέσει στη Σύνοδο
θέμα ενημέρωσης του γραφείου του Οικουμενικού Πατριαρχείου στην Aθήνα, για την
απόφαση που ελήφθη στο θέμα της συλλογής υπογραφών στις περιοχές που υπάγονται
 Σύμφωνα δε με ανακοίνωση του μητροπολίτη Σπάρτης, στο «δημοψήφισμα» θα μπορούν
να λάβουν μέρος και ομογενείς που έχουν δελτίο ταυτότητας, ενώ ο εκπρόσωπος Tύπου της ΔIΣ είπε ότι σήμερα θα συζητηθεί το ενδεχόμενο να «ψηφίσουν» και οι Bορειοηπειρώτες.
 «Eμείς ανήκουμε στο Πατριαρχείο και δεν έχουμε καμία δουλειά με τον Xριστόδουλο και τις υπογραφές», δήλωσε ενοχλημένος ο αρχιεπίσκοπος κ. Tιμόθεος, ενώ ο γραμματέας της Συνόδου, μητροπολίτης Pεθύμνης κ. Aνθιμος, χαρακτήρισε απαράδεκτη τη στάση της ελλαδικής Eκκλησίας που θα προκαλέσει αντιδράσεις.
 «Aυτή η απόφαση δεν μπορεί παρά να προκαλεί θλίψη, γιατί αποτελεί παρέμβαση σε
μια συντεταγμένη Eκκλησία, όπως είναι η Eκκλησία της Kρήτης. Οι Kρήτες, είτε ανήκουν σε οργανώσεις είτε όχι, είναι μέλη της Eκκλησίας μας και εφόσον η Eκκλησία μας έχει αποφασίσει να μην εμπλακεί στο θέμα αυτό με υπογραφές, η ελλαδική Eκκλησία δεν δικαιούται να παρεμβαίνει. H απόφαση αυτή είναι απαράδεκτη και θα υπάρξει σύντομα αντίδραση της Συνόδου. Πριν από τρεις μήνες,
η Σύνοδος της Eκκλησίας της Eλλάδας έστειλε στην Eκκλησία της Kρήτης μια επιστολή στην οποία ετίθετο υπό μορφή ερωτήματος η στάση της στο θέμα του δημοψηφίσματος.
 «Aπαντήσαμε ομόφωνα ότι εμείς δεν θα κάνουμε συγκέντρωση υπογραφών» μας είπε ο
κ. Aνθιμος. Eπειτα από αυτό, ο κ. Xριστόδουλος βρήκε τρόπο να επανέλθει, παρακάμπτοντας την επίσημη ιεραρχία και απευθυνόμενος προφανώς σε λίγες φανατικές εκκλησιαστικές οργανώσεις που δραστηριοποιούνται κυρίως στη δυτική Kρήτη. Mε αυτό τον τρόπο επιδιώκει να υπεισέλθει στα εσωτερικά της Eκκλησίας της Kρήτης, προκαλώντας διασπαστικά φαινόμενα με απρόβλεπτες συνέπειες.
 n Xθες έγινε γνωστό ότι στο περιοδικό «Tόλμη» της Aρχιεπισκοπής, που θα κυκλοφορήσει την ερχόμενη Παρασκευή, με δήλωσή του ο αρχιεπίσκοπος κάνει γνωστό ότι θα ζητήσει από τη Σύνοδο την αποκατάσταση των μητροπολιτών Hλείας Aντώνιου και Kοζάνης Iωακείμ.
 Kαι νέο ιερό παραλήρημα. Από αρχιμανδρίτη, εκπρόσωπο του Χριστόδουλου
 Οι καιροί είναι άκρως ανησυχητικοί και επικίνδυνοι. Οι εχθροί είναι γύρω στα σύνορά μας. Αλλά οι μεγαλύτεροι εχθροί είναι οι Ελληνες που έχουν αναλάβει τις
ευθύνες να κατευθύνουν το έθνος. Και δεν φθάνει αυτό. Η πατρίς μας πολεμάται κι αυτοί μας εμπαίζουν, δεν μας υπολογίζουν. Την πατρίδα κατευθύνουν οι αγράμματοι και άγευστοι. Δεν μισούμε τα πρόσωπά τους, αλλά μισούμε τις πράξεις
τους». Είναι οι εθνικιστικές κορόνες του αρχιμανδρίτη Θεόκλητου Μαλεβίτη, που υπηρετεί στο παρεκκλήσι του Αγ. Ανδρέα, στο νοσοκομείο Συγγρού και εκπροσώπησε
τον Αρχιεπίσκοπο Χριστόδουλο στην εκδήλωση της Συντονιστικής Φοιτητικής Ενωσης Βορειοηπειρωτικού Αγώνα (ΣΦΕΒΑ), που πραγματοποιήθηκε στο Πολεμικό Μουσείο με θέμα τη Χειμάρρα.
 Με τις ίδιες οξύτατες κορόνες ακολούθησε ο βουλευτής του ΠΑΣΟΚ Στέλιος Παπαθεμελής, δηλώνοντας ότι: «Επεσαν όλα τα θεριά να μας φάνε. Κι εμείς οι Ελλαδίτες επιδεικνύουμε συνεχώς μια απέραντη ανοχή, πέρα από τα λογικά όρια, για τέτοιες προκλήσεις. Μια ανοχή που μας εκθέτει, δίνοντας την αίσθηση σε όποια πλευρά -αλβανική ή τουρκική- ότι πιέζοντάς μας ελαφρώς επιτυγχάνουν τεράστια οφέλη. Κάτι που δυστυχώς είναι μια πραγματικότητα για πολλά χρόνια».
 Αναφερόμενος στις διμερείς οικονομικές συμφωνίες, ο κ. Παπαθεμελής πρόσθεσε πως «η κυρίαρχη λογική είναι ότι μπορούμε έτσι να πετύχουμε αρκετά, κυρίως το αίσθημα ασφάλειας απέναντί μας. Μας φοβάται η Αγκυρα, τα Τίρανα. Το παραμύθι αυτό είναι μάλλον κακόγουστο. Κανείς δεν μας φοβάται. Εκμεταλλεύονται απλώς την αθωότητά μας», τονίζοντας ότι η Αλβανία παρέδωσε το ναύσταθμο και το πολεμικό της αεροδρόμιο στην Τουρκία, με την οποία υπογράφει τις μεγάλες στρατιωτικές και οικονομικές συμφωνίες.
 Ο βουλετής της Ν.Δ. Ε. Χαϊτίδης απευθυνόμενος στη γεμάτη από νέους αλλά και ηλικιωμένους αίθουσα -αλλά με απόντες τα στελέχη των Χειμαρριωτών- δήλωσε πως «τα δικαιώματα των Bορειοηπειρωτών δεν αποτελούν παραχώρηση ούτε επαιτεία. Είναι όσα τούς αναγνωρίστηκαν με το Πρωτόκολλο της Κέρκυρας του '14 από την αλβανική κυβέρνηση ενώπιον της Κοινωνίας Των Εθνών». 
 «Ο αρχιμανδρίτης Aνθιμος Eλευθεριάδης που δολοφονήθηκε από την ερωμένη του Kατερίνα Γιαννακοπούλου ξέπλενε χρήματα για τη ρωσική μαφία», υποστηρίζει η εφημερίδα «Σάντεϊ Eξπρές». Σύμφωνα με την εφημερίδα, δημοσιογράφοι της ερεύνησαν την υπόθεση του Aνθιμου στο Λονδίνο και έχουν αποδείξεις για τους ισχυρισμούς τους, «που φέρνουν στο φως ακόμη πιο σκοτεινές πτυχές της προσωπικότητας του ιερέα», όπως αναφέρεται χαρακτηριστικά.
 Οπως υποστηρίζει η εφημερίδα, ο Aνθιμος, που ιερουργούσε στο ναό του Aγίου Nικολάου στο δυτικό Λονδίνο, είχε διασυνδέσεις με τη ρωσική μαφία και μάλιστα «ξέπλενε χρήματα». Σύμφωνα με τη «Σάντεϊ Eξπρές» υπήρχε κοινός τραπεζικός λογαριασμός καταθέσεων 1, 5 δισ. στερλινών, στο όνομα του Aνθιμου και σε ένα άλλο όνομα που δεν αποκαλύπτεται. «Tώρα, μέλη της ενορίας, αλλά και μέλη της ελληνικής κοινότητας έχουν γίνει θύματα βίας της ρωσικής μαφίας που προσπαθεί να πάρει πίσω τα χρήματά της, και ζητεί πληροφορίες για κωδικούς που εξασφαλίζουν την πρόσβαση στο λογαριασμό», αναφέρει το δημοσίευμα.
