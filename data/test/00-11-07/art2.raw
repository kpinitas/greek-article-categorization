Mε οχτάμηνη καθυστέρηση ανακοινώθηκαν, χθες, οι θεατρικές επιχορηγήσεις ετήσιας
ισχύος, για τη θεατρική περίοδο 2000-2000. Οι είκοσι θίασοι της Αθήνας (από 81
που αιτήθηκαν) και οι έξι (από 9) εκτός Αττικής που κρίθηκαν επιχορηγητέοι -μαζί με τρεις θιάσους με παραστάσεις για παιδιά (ο ένας εκ Θεσσαλονίκης) - θα πάρουν τα χρήματα μέχρι το τέλος του μήνα. Αναλυτικά, θα δοθούν 130 εκατ. δραχμές στους θιάσους της Αθήνας και 37 εκατ. δραχμές στην περιφέρεια. Οχτώ εκατομμύρια θα πάρει το «Νέο Θέατρο» Θεσσαλονίκης για την παιδική παράσταση «Η
Μώμω», ενώ 10 θα εισπράξει το «Θέατρο Νέων» και 6 εκατ. η «Κιβωτός εν Θεάτρω».
 Στόχος των επιλογών της Γνωμοδοτικής Επιτροπής ήταν η πάταξη του «θεατρικού πληθωρισμού» της πρωτεύουσας. Ετσι, στηρίχτηκαν, σύμφωνα με το σκεπτικό, «νέα σχήματα» που η δουλειά τους χαρακτηρίζεται από «συνεπή προσπάθεια έρευνας κι επεξεργασίας νέων εκφραστικών μέσων». Αλλά και «τα σχήματα που λειτουργούν εκτός Αθηνών», τα οποία δικαιούνται «μιας περιόδου δοκιμής».
 Η επιτροπή, μεταξύ άλλων, αποφάσισε να μη χρηματοδοτήσει φέτος προτάσεις για διετία, κρίνοντας ότι καμία πρόταση δεν πληρούσε τους όρους. Η απόρριψη, ωστόσο, δεν τους αφαιρεί τη δυνατότητα να επαναφέρουν προς επιχορήγηση το σκέλος για τον επόμενο χρόνο.
 Ο Θεόδωρος Πάγκαλος, ήδη, υπέγραψε την προκήρυξη των θεατρικών επιχορηγήσεων ετήσιας ισχύος για την καλλιτεχνική περίοδο 2000-2001. Οι ενδιαφερόμενοι θίασοι μπορούν να καταβάλουν αίτηση μέχρι τις 30 Νοεμβρίου μαζί με το φάκελο του απολογισμού των θεατρικών δραστηριοτήτων τους της περιόδου 2000-2000 και του προγραμματισμού τους για τη νέα θεατρική περίοδο. Τα κριτήρια για την αξιολόγηση περιγράφονται αναλυτικά στην προκήρυξη η οποία δίδεται στη δημοσιότητα και είναι στη διάθεση κάθε ενδιαφερομένου.
 Παράλληλα, προωθείται και η τρίτη δόση στους θιάσους τριετούς προγραμματισμού για τη θεατρική περίοδο 2000-2000.
 Αναλυτικότερα οι θίασοι και τα ποσά που λαμβάνουν για τη θεατρική περίοδο 2000-2000 είναι: 
  Από 10 εκατομμύρια παίρνουν: ο θίασος «Νέες Μορφές» Θεσσαλονίκης και το «Θέατρο Νέων» (Δ. Σεϊτάνης). 
  Από 6 εκατ.: «Θέατρο της Ανοιξης» και Θέατρο της Σιωπής» (για τη συμπαραγωγή
τους στο έργο «Ερως εξ αμάξης»), «Ομάδα Yψηλού Kινδύνου» (Γ. Κοντραφούρης), «Κάτω από τη γέφυρα» (Ν. Δαφνή), «Διαδρομή», «Θεατρικός Οργανισμός Στιγμή» (Αναστασάκης), «Θεατρική Σκηνή» (Αντώνης Αντωνίου), «Πράξη Επτά», «Αιωρία», «Θεατρική Ομάδα ΝΑΜΑ», «Παίκτες» (Μ. Σάββα), «Σημείο» (Διαμαντής) και «Κιβωτός
  Από 5 εκατ. οι: «Ανέμη», εταιρεία θεάτρου «Η Ρόζμαρι στην κορφή των λόφων», Σύλλογος Νέων-Παράθλαση Θεσσαλονίκης, «Λύκη Βυθού» (Θεσσαλονίκη), «Δημοτικό Θέατρο Ζακύνθου» και «Θέατρο τση Ζάκυθος». 
 Tα μέλη της γνωμοδοτικής επιτροπής των επιχορηγήσεων θεάτρου είναι: Πέτρος Mάρκαρης, Aπόστολος Bέττας, Δηώ Kαγκελάρη, Nέλλη Aγγελίδου, Σωτηρία Mαντζίρη, Aννυ Kολτσιδοπούλου και ο πρόσφατα παραιτηθής Γιώργος Σαρηγιάννης.
