 Δύο πράγματα χαρακτηρίζουν το Σικάγο. Ο παγωμένος αέρας τον χειμώνα και το εξαιρετικό τμήμα οικονομικών σπουδών του πανεπιστημίου της πόλης.Το Tμήμα των Οικονομικών του Πανεπιστημίου του Σικάγου έχει το μεγαλύτερο αριθμό κατόχων Νομπέλ Οικονομικών στον κόσμο, κάτι που το περιοδικό The Economist απέδιδε στο
γεγονός ότι δεν έχει πάρει ούτε δεκάρα κρατικής επιδότησης (και φυσικά ούτε «κοινοτικά προγράμματα»...).
 Φέτος, το Νόμπελ Οικονομικών δόθηκε πάλι σε έναν καθηγητή του Πανεπιστημίου του Σικάγου, τον Τζέιμς Χέκμαν. Ενας νομπελίστας με εξαιρετικό εύρος ενδιαφερόντων (οικονομικά της ευμάρειας, αγορές εργασίας, διαμόρφωση επαγγελματικών ικανοτήτων, ανθρώπινο κεφάλαιο, πολιτική ανταγωνισμού κ.τλ.), ο
καθηγητής Χέκμαν αποτελεί ένα από τα πιο ενδεδειγμένα άτομα για να σχολιάσουν το θέμα της διολίσθησης του ευρώ σε σχέση με τις δομικές αμετάβλητες της οικονομίας της Ευρώπης.
 Στη συνέντευξη που παραχώρησε στην Οικονομική «E» ο καθηγητής Χέκμαν υποστηρίζει ότι η ταλαιπωρία του ευρώ οφείλεται κυρίως στις σκληρύνσεις που εξακολουθούν να υπάρχουν στην Ευρώπη, ιδιαίτερα στην αγορά εργασίας. Ενα μεγάλο πρόβλημα στον τομέα αυτό, όπως διαπιστώνει, είναι η αντιπαλότητα που χαρακτηρίζει τη σχέση εργοδοτών - εργαζομένων στην Ευρώπη. Παράλληλα προτείνει
ως ένα μέτρο για να ξεπεραστεί αυτή η αντιπαλότητα την αποκέντρωση της διαδικασίας των συλλογικών διαπραγματεύσεων. Τέλος, δεν δίσταζει να χαρακτηρίσει «αφελείς» εκείνους που πίστευαν ότι η δημιουργία της ΟΝΕ θα υποκαθιστούσε την ανάγκη δομικών αλλαγών στις ευρωπαϊκες οικονομίες.
 Οσον αφορά την Ελλάδα, ο κάτοχος του Νόμπελ Οικονομικών υποστηρίζει ότι η ένταξή της στην ευρωζώνη δεν της προσφέρει κανένα ιδιαίτερο πλεονέκτημα, αλλά ότι αντιθέτως, την καθιστά «όμηρο» της νομισματικής πολιτικής χωρών όπως η Γερμανία και η Γαλλία. 
 «Η αποτυχία του ευρώ», λέει ο καθηγητής Χέκμαν απαντώντας σε σχετικό ερώτημα, «οφείλεται εν μέρει στην ανικανότητα της Ευρώπης να βάλει σε τάξη το ρυθμιστικό της πλαίσιο, να υιοθετήσει τις ριζικές δομικές αλλαγές που απαιτούνται».
 «Κυρίως τις μεταρρυθμίσεις που επηρεάζουν το κόστος της εργασίας. Αυτό δεν αφορά μόνο ή αποκλειστικά τους μισθούς. Το κόστος εργασίας συμπεριλαμβάνει το υψηλό επίπεδο ασφαλιστικών εισφορών, τη φορολογία κ.τλ. Το γεγονός είναι πως οτιδήποτε περιορίζει την επιχειρηματικότητα βλάπτει την οικονομία, με αποτέλεσμα να εμφανίζονται αυτά τα υψηλά επίπεδα ανεργίας. Η Ευρώπη χρειάζεται
 «Οχι κατ' ανάγκην. Ομως πιστεύω ότι η κατάσταση θα βελτιωνόταν σημαντικά αν τα
ευρωπαϊκά κράτη χειραφετούνταν από τις αλυσίδες του ρυθμιστικού πλαισίου που κουβαλούν οι αγορές εργασίας σε χώρες όπως η Γαλλία και η Γερμανία. Και αυτό που λέω δεν είναι απλώς μια άποψη, αλλά μια εκτίμηση που βασίζεται σε εμπειρικές έρευνες».
 *Πώς μπορούμε να γνωρίζουμε ότι η διολίσθηση του ευρώ οφείλεται στην έλλειψη διαρθρωτικών αλλαγών, όπως υποστηρίζετε, και όχι απλώς στο γεγονός ότι οι αγορές δυσπιστούν γενικά για την επιτυχία του όλου εγχειρήματος; 
 «Νομίζω ότι είναι λίγο και από τα δύο. Η δυσπιστία των αγορών για την επιτυχία
του εγχειρήματος οφείλεται εν μέρει στην ύπαρξη των ρυθμίσεων και στρεβλώσεων.
Υπάρχει μια γενική εντύπωση ότι η Ευρώπη δεν προσπαθεί να λύσει με ρεαλιστικό τρόπο τα προβλήματά της».
 «Η Ευρώπη έχει βασικά προβλήματα. Από όλα όσα γνωρίζουμε -και φυσικά δεν ισχυρίζομαι ότι γνωρίζουμε τα πάντα-τα βασικά προβλήματα αφορούν τις ρυθμίσεις, το επίπεδο της φορολογίας κ.τλ. Ομως πάνω απ όλα αφορούν μια βασική
παράμετρο της ευρωπαϊκής κουλτούρας. Οτι, δηλαδή, σε τελική ανάλυση η σχέση εργαζομένων -εργοδοτών είναι μια σχέση αντιπαλότητας. Αυτό είναι πολύ σημαντικό. Το γεγονός ότι η σχέση εργοδοτών -εργαζομένων είναι σχέση αντιπαλότητας αποτελεί τον πιο σαφή δείκτη ότι η Ευρώπη δεν έχει καταφέρει να προσαρμοστεί στις επιταγές της νέας οικονομίας».
 «Δυστυχώς δεν πρόκειται για ένα απλό πρόβλημα. Είναι ένα πρόβλημα εγγενές στην
ευρωπαϊκή κουλτούρα. Στην Ευρώπη βλέπουν την αμερικανική αγορά εργασίας σαν ένα Φαρ Γουέστ με μεγάλες ανισότητες και ανάλγητο ανταγωνισμό. Ολα αυτά είναι εν πολλοίς σωστά. Ομως όταν έχει κάποιος αυτά τα απαράδεκτα επίπεδα ανεργίας που υπάρχουν στην Ευρώπη, ο μοναδικός λόγος για τον οποίο δεν υπάρχει μαζική πείνα ή κοινωνικές αναταραχές είναι η ύπαρξη σε μερικά κράτη ενός κράτους κοινωνικής ευημερίας. Οι δραστηριότητες όμως αυτές κοστίζουν. Ετσι τα ευρωπαϊκά κράτη καταλήγουν, από την μια μεριά, να έχουν νόμους και ρυθμίσεις που αποθαρρύνουν την πρόσληψη εργαζομένων και, από την άλλη, νόμους που ενθαρρύνουν τον εργαζόμενο να μην αναζητεί εργασία. Μη με παρεξηγείτε. Συμπαθώ
το μοντέλο κοινωνικής προστασίας που υπάρχει στην Ευρώπη. Ομως, από την άλλη πλευρά, το μοντέλο αυτό έχει ένα τεράστιο κόστος. Με αποτέλεσμα να βλέπεις σήμερα γερμανικές επιχειρήσεις να επενδύουν στην Αμερική...στη Νότια Καρολίνα».
 *Παρά το γεγονός ότι αυτή τη στιγμή τα στοιχεία ενεργητικού στην Αμερική είναι
 «Ναι, διότι οι επενδύσεις αυτές εκφράζουν την προσδοκία ότι η Αμερική δεν πρόκειται να αρχίσει να ρυθμίζει τη λειτουργία των επιχειρήσεων και να τις φορολογεί με τον τρόπο που το κάνουν στην Ευρώπη. Είναι επίσης γεγονός ότι το περιβάλλον στις ΗΠΑ είναι πιο φιλικό προς τις επιχειρήσεις. Η Ευρώπη θα πρέπει
να μετακινηθεί από το στάδιο που βρίσκεται σήμερα, όπου το πρωταρχικό μέλημα είναι η προστασία της ανεργίας, σε ένα στάδιο όπου θα ενθαρρύνεται η δημιουργία πλούτου».
 *Υπάρχει κάποιο μέτρο το οποίο πιστεύετε ότι θα συνέβαλλε στη μείωση της αντιπαλότητας που χαρακτηρίζει τις σχέσεις εργοδοτών-εργαζομένων; 
 «Ναι. Θα πρέπει να υπάρξει μια μεταρρύθμιση στο θεσμό των συλλογικών διαπραγματεύσεων. Θα πρέπει να υπάρξει αποκέντρωση των διαπραγματεύσεων. Οι διαπραγματεύσεις εργοδοτών-εργαζομένων θα πρέπει να γίνονται στο επίπεδο της επιχείρησης και όχι σε εθνικό επίπεδο. Οταν οι διαπραγματεύσεις γίνονται σε εθνικό επίπεδο ο εκπρόσωπος των εργαζομένων δεν έχει τη δυνατότητα να αντιμετωπίσει την πραγματικότητα, όπως αυτή εκφράζεται στο πλαίσιο του εργασιακού χώρου. Δέστε τη Βρετανία, που προχώρησε σε ένα σύστημα αποκέντρωσης. Με αυτό τον τρόπο αφ' ενός δημιουργήθηκαν σχήματα που προστατεύουν τον εργαζόμενο στο τοπικό επίπεδο και αφ' ετέρου επιτρέπουν στην εργατική ένωση να δείχνει μεγάλυτερη ελαστικότητα στις διαπραγματεύσεις. Η αποκέντρωση των συλλογικών διαπραγματεύσεων θα επιτρέψει σε όλους τους εταίρους να έχουν μπροστά στα μάτια τους τη μόνη πραγματικότητα που μετράει: την πραγματικότητα της επιχείρησης στην οποία εργάζονται».
 *Πιστεύετε ότι τα μέτρα της Ε.Ε. που προβλέπουν την επανεκπαίδευση των εργαζομένων θα βοηθήσουν στη μείωση της ανεργίας; 
 «Αμφιβάλλω. Οπως έχουν δείξει πολλές μελέτες σε Αγγλία Γερμανία, σκανδιναβικές
χώρες, τα κονδύλια που δαπανώνται ιδιαίτερα από το δημόσιο τομέα στην επανεκπαίδευση των εργαζομένων δεν αποδίδουν. Προσωπικά πιστεύω ότι πολύ πιο αποτελεσματικό για τη μείωση της ανεργίας -ιδιαίτερα μεταξύ ατόμων μιας κάποιας ηλικίας- θα ήταν η μερική επιδότηση του μισθού τους».
 *Θεωρείτε τη δημιουργία του ευρώ ένα βήμα προς την κατεύθυνση της λύσης αυτών των προβλημάτων; 
 «Δεν υπάρχει αμφιβολία ότι η δημιουργία ζώνης ενός ενιαίου νομίσματος έχει πλεονεκτήματα. Ομως δεν φτάνει. Εκείνοι που προωθούσαν το ευρώ πιστεύοντας ότι
η νομισματική πολιτική θα εξαλείψει την ανάγκη για βασικές μεταρρυθμίσεις, πχ.
στην αγορά εργασίας και την τόνωση του ανταγωνισμού, ήταν ιδιαίτερα αφελείς». 
 «H Eλλάδα με την ΟNE κινδυνεύει να γίνει όμηρος 
 *Πολλοί συνάδελφοί σας, όπως ο Τζεφρι Σακς, υποστηρίζουν ότι για αναπτυσσόμενες χώρες, όπως η Ελλάδα, είναι προτιμητέο ένα σύστημα μεταβαλλόμενων ισοτιμιών αντί για ένα σύστημα σταθερών ισοτιμιών ή υιοθέτησης ενός σκληρού νομίσματος. Εσείς τις πιστεύετε; 
 «Πράγματι το σύστημα των μεταβαλλόμενων ισοτιμιών παρέχει μια αίσθηση της πραγματικότητας. Η ευρωπαϊκή οικονομία δεν έχει επιτύχει την πλήρη ολοκλήρωση που είναι η προϋπόθεση ενός ενιαίου νομίσματος. Δεν υπάρχει η κινητικότητα. Δεν βλέπω π.χ. σήμερα να είναι συνηθισμένη πρακτική για τον Ελληνα εργαζόμενο που είναι άνεργος να μεταναστεύει στη Γερμανία ή για τις ελληνικές επιχειρήσεις να εγκαθίστανται εκεί. Αυτή η μερική ενοποίηση που έχει επιτευχθεί ίσως να ήταν χειρότερη από το να μην είχε γίνει τίποτα. Διότι οδηγεί σε στρεβλώσεις κ.τλ.».
 *Στην Ελλάδα η συμμετοχή στην ΟΝΕ διαφημίστηκε ως το επίτευγμα του αιώνα. Συμφωνείτε με αυτή την εκτίμηση; 
 «Δεν νομίζω ότι η συμμετοχή της Ελλάδας στην ΟΝΕ τής προσφέρει κανένα ιδιαίτερο πλεονέκτημα. Με αυτή την ενέργεια η Ελλάδα εκθέτει τον εαυτό της στο
ρίσκο να είναι αναγκασμένη να ακολουθεί τη νομισματική πολιτική χωρών όπως η Γαλλία και η Γερμανία. Με αυτόν τρόπο η Ελλάδα γίνεται όμηρος των χωρών αυτών».
 «Δεν είμαι σίγουρος. Υπάρχουν φυσικά διάφοροι κανόνες που ρυθμίζουν τα νομισματικά μεγέθη, όμως από την άλλη πλευρά υπάρχουν τρόποι χαλάρωσης της δημοσιονομικής πολιτικής». 
