Υπουργοί μαζί με πρώην και νυν προέδρους εμπλέκονται με όλο και μεγαλύτερη ένταση στη διαμάχη που έχει ξεσπάσει στο εσωτερικό της κυβέρνησης για τις άδειες σταθερής τηλεφωνίας ασύρματης πρόσβασης. 
 Μερίδιο στις συγκρούσεις διεκδικεί τώρα και ο ΟΣΕ, που ζητεί επίσης άδεια, ενώ
η ΔΕΗ ζητεί επιμόνως παράταση και αλλαγή των όρων του διαγωνισμού. Το υπουργείο Μεταφορών αντιδρά, και τη λύση (μια μικρή έστω παράταση) καλείται να
 Υπενθυμίζεται ότι η Εθνική Επιτροπή Τηλεπικοινωνιών-Ταχυδρομείων (ΕΕΤΤ) προετοιμάζεται για δημοπρασία μέσω της οποίας θα χορηγηθούν εννέα συχνότητες για όσους θέλουν να προσφέρουν σταθερή τηλεφωνία μέσω ασυρματικών ζεύξεων. Η ΕΕΤΤ έχει αποφασίσει να διαθέσει δύο από τις εννέα συχνότητες στον ΟΤΕ. Απέκλεισε ταυτόχρονα την Cosmote με το σκεπτικό ότι είναι θυγατρική του ΟΤΕ σε
ποοσστό άνω του 15%. Με την ίδια λογική όμως αποκλείεται και η ΔΕΗν καθώς ανήκει και αυτή στο Δημόσιον εκτός εάν κατεβεί με θυγατρική στην οποία θα κατέχει κάτω του 15%. 
 Τα δεδομένα αυτά βρίσκουν τη ΔΕΗ σε μία στιγμή κατά την οποία είναι επιθυμητή η ιδιωτικοποίησή της, ενώ η διοίκηση και ο προϊστάμενος υπουργός Ανάπτυξης Ν. Χριστοδουλάκης είχαν δηλώσει ότι θέλουν την επιχείρηση να μπαίνει στις τηλεπικοινωνίες για να αξιοποιήσει περαιτέρω το υφιστάμενο δίκτυο. Ο κ. Χριστοδουλάκης ήρθε λοιπόν σε σύγκρουση με τον υπουργό Μεταφορών Χρ. Βερελή, ο
οποίος είχε στο παρελθόν μιλήσει μάλλον απαξιωτικά για τα μεγαλεπήβολα σχέδια των δημόσιων οργανισμών που αφήνουν πίσω τους επενδυτικά ερείπια.
 Η ιδιομορφία σε αυτή τη σύγκρουση δεν προκύπτει μόνον από το γεγονός ότι συγκρούονται δύο υπουργοί του στενού σημιτικού περιβάλλοντος με επιδιαιτητή μάλιστα έναν τρίτο (τον ΥΠΕΘΟ Γ. Παπαντωνίου). Εχει επίσης να κάνει με το γεγονός ότι πρόεδρος της ΔΕΗ είναι σήμερα ο πρώην πρόεδρος του ΟΤΕ Δημήτρης Παπούλιας. Σε αυτό το δεδομένο έρχεται να προστεθεί το γεγονός ότι πρόεδρος του ΟΣΕ είναι ο έως πρότινος πρόεδρος της ΕΕΤΤ Ανδρέας Λαμπρινόπουλος.
 Σύμφωνα με πληροφορίες, ο κ. Λαμπρινόπουλος έχει ήδη συμφωνήσει με την Εμπορική Κεφαλαίου (θυγατρική της Εμπορικής Τράπεζας) για να αναζητήσουν μαζί το συνεταίρο προκειμένου ο ΟΣΕ να ενεργοποιηθεί στις τηλεπικοινωνίες. Το ερώτημα είναι εάν ο ΟΣΕ θα προλάβει στο χρονικό διάστημα που απομένει μέχρι να
ξεκινήσει ο διαγωνισμός (αρχές Δεκεμβρίου, εάν δεν ζητηθεί παράταση) να βρει συνεταίρο ή συνεταίρους (ακούγονται οι όμιλοι Φέσσα, Μαρινόπουλου, αλλά λείπει
ο διεθνής συνεταίρος) που θα πάρουν το 85% της τηλεπικοινωνιακής εταιρείας (ο περιορισμός του 15% ισχύει και για τον ΟΣΕ όπως για τη ΔΕΗ). Ο Δ. Καραπάνος, μέλος Δ.Σ. του ΟΣΕ, εκ μέρους της ΔΑΚΕ (γενικός διευθυντής επί Ν.Δ.) κατήγγειλε με χθεσινή ανακοίνωσή του την κυβέρνηση η οποία υποβαθμίζει τον Οργανισμό «σε φτωχό κομπάρσο στο θέατρο σκηνοθετημένου ανταγωνισμού ανάμεσα στα διαπλεκόμενα συμφέροντα».
 Πέραν όμως των κινήσεων που μπορεί να κάνουν πρώην και νυν στελέχη, το θέμα αφορά πρωτίστως την κυβέρνηση, η οποία -καλώς ή κακώς- έχει συνδέσει τις άδειες σταθερής-ασύρματης τηλεφωνίας με την απελευθέρωση της τηλεπικοινωνιακής
αγοράς. Υποτίθεται ότι στόχος είναι να μπουν νέοι παίκτες - εφ' όσον όμως οι έξι από τις εννέα συχνότητες διατεθούν σε ΟΤΕ, Πάναφον, Στετ, απομένει ουσιαστικά μία ακόμη άδεια, οπότε ο καβγάς δεν θα είναι εύκολο να σταματήσει.
  Σε ανακοίνωσή του ο πρόεδρος των Φιλελευθέρων Στέφανος Μάνος δηλώνει καχύποπτος για τα σχέδια της ΔΕΗ, «η οποία δεν έχει νοικοκυρέψει τα οικονομικά
της και παράγει ρεύμα στην Κρήτη με κόστος διπλάσιο από την τιμή διάθεσης». Αναρωτιέται πώς θα συμμετέχει η ΔΕΗ σε ανοικτό διαγωνισμό «εφ' όσον δεν ελέγχονται τα οικονομικά της» και προτείνει ως μόνη λύση «να νοικιάσει το δίκτυό της έπειτα από πλειοδοτικό διαγωνισμό».
  Ποια είναι η πολιτική της κυβέρνησης για συμμετοχή της ΔEH στις τηλεπικοινωνίες, ζητεί να πληροφορηθεί από τον πρωθυπουργό ο βουλευτής της N.Δ. Γ. Bουλγαράκης. Στη σχετική ερώτησή του ο βουλευτής κάνει λόγο για «δημόσια αντιπαράθεση ανάμεσα στους υπουργούς Aνάπτυξης, Mεταφορών και Eθνικής
Οικονομίας για τη συμμετοχή ή όχι της ΔEH στης τηλεπικοινωνίες» και ρωτά «ποιο
θα είναι το κόστος από την πιθανή ακύρωση της συμμετοχής της ΔEH στις τηλεπικοινωνίες».
