«...Τόσα κόμματα της αντιπολίτευσης δεν βγήκαν τόσα χρόνια να πουν ότι ο Γιαννόπουλος είχε πάει στα Τάγματα Ασφαλείας. Και το βρήκε ο Κεδίκογλου; Ο τιμημένος τόσα χρόνια και δοξασμένος Γιαννόπουλος! Δεκαοχτώ ντοκουμέντα υπάρχουν και αποδεικνύουν τη δράση μου στην Eθνική Aντίσταση. Τα υπόλοιπα είναι παραμύθια του Κατριβάνου... Παραμύθια κατριβανέικα...».
 Η διάταξη, στην αίθουσα του Πενταμελούς Εφετείου Πλημμελημάτων της Αθηνας, ήταν σχεδόν συνηθισμένη: Στο έδρανο του μάρτυρα κατηγορίας, ο βουλευτής του ΠΑΣΟΚ και τέως υπουργός Ευάγγελος Γιαννόπουλος «κατακεραύνωνε» όσους αμφισβητούν τους αγώνες του.
 Στο εδώλιο ο υπερνομάρχης Αθηνών-Πειραιώς Θόδωρος Κατριβάνος, κατηγορούμενος για συκοφαντική δυσφήμηση.
 Στην δεξιά πλευρά της αίθουσας, ο βουλευτής Ευβοίας Βασ. Κεδίκογλου και ο συγγραφέας Γ. Μανδήκος βρίσκονται στο πλευρό του κατηγορουμένου. Στην απέναντι
πλευρά, ζωντανή απόδειξη της αντιστασιακής δράσης του πρώην υπουργού, αγωνιστές της Αντίστασης, καπετάνιοι του ΕΛΑΣ, που είχαν εκφραστεί άλλωστε και
στο πρωτόδικο δικαστήριο. Τότε, δέκα μήνες πριν, οι δικαστές είχαν επιβάλει στον υπερνομάρχη φυλάκιση 15 μηνών για τα αδικήματα της «συκοφαντικής δυσφήμησης κατ' εξακολούθηση» και απλής «εξύβρισης» του τότε υπουργού Δικαιοσύνης.
 Η ατμόσφαιρα ήταν εκρηκτική με την έναρξη της διαδικασίας. Πρώτος μάρτυρας, ο μηνυτής Ευάγγελος Γιαννόπουλος: «Ο Κεδίκογλου πλαστογράφησε την κατάθεση ενός που του είχαν βάλει το όπλο στον κρόταφο για να πει ότι εγώ υπηρέτησα στο Tάγμα των Eυζώνων ως κατάσκοπος του ΕΛΑΣ. Ο Κεδίκογλου έσβησε το τελευταίο για
 Κατηγορούμενος: Στην υπεύθυνη δήλωσή του στον ανακριτή, το 1947, κατέθεσε ότι συμμετείχε στον ΕΛΑΣ με τη βία, εκρατήθη βιαίως...
 Πρόεδρος: Παρά τη θέλησή του, λέει κ. κατηγορούμενε...
 Μηνυτής: Ακριβώς, παρά τη θέλησή μου, είχα πει, επειδή όποιος ομολογούσε ότι συμμετείχε στον ΕΛΑΣ τον πήγαιναν αμέσως στο εκτελεστικό απόσπασμα! Θα το βουλώσεις τώρα; ...
 Κατηγορούμενος: Συγγνώμη, κ. πρόεδρε, αλλά και σεις πρέπει να τον ανακαλέσετε στην τάξη. Δεν είναι φράση αυτή...
 Μηνυτής: Με κατασυκοφαντείς και δεν θες να αμυνθώ κιόλας...
 Η ένταση πάντως κορυφώθηκε όταν ερωτήσεις στο κ. Γιαννόπουλο υπέβαλε συνήγορος
υπεράσπισης. Ο τέως υπουργός τον... ανακάλεσε στην τάξη, όταν εκείνος ρώτησε για το «έγγραφο διάθεσής του στο Τάγμα Ευζώνων».
 «...Τα είπα και όμως επιμένεις... Τι να σου πω. Με αναγκάζεις... Υπάρχει το πιστοποιητικό του διοικητή των φυλακών Πειραιά, Καραμολέγκου, όπου είχα αποσπαστεί τότε, με το οποίο βεβαιώνει ότι ουδέποτε πήρα φύλλο πορείας για το Τάγμα Ευζώνων. Πόσες φορες θα το πω; Ανθρωπος είμαι, έχω και νεύρα...», τόνισε
 Ενώ ο τέως υπουργός απαντούσε σε ερωτήσεις του εισαγγελέα Μιχ. Δέτση («λυπάμαι, γιατί δεν ξέρετε τι λέτε», του είπε ο μάρτυρας), ο πρόεδρος του δικαστηρίου, Ζήσης Κώττας, έκανε μια απέλπιδα, όπως αποδείχτηκε, προσπάθεια για εξεύρεση...ειρηνικής λύσης: 
 Πρόεδρος: Είστε γνωστοί πολιτικοί άνδρες. Μήπως υπάρχουν περιθώρια διαλόγου; 
 Γιαννόπουλος: Είμαι ο προπηλακιζόμενος, ο λοιδωρούμενος, ο αμυνόμενος. Δεν μπορώ να κάνω διάλογο. Αν θέλει κάτι να πει ο κατηγορούμενος...
 Κατριβάνος: Δεν έχω καμία εσωτερική προώθηση για να πω ότι είχα πει ψέματα. Πιστεύω ότι δεν ήταν στην Εθνική Αντίσταση, αλλά πήγε στο τέλος...
 Κεδίκογλου (από τα πίσω καθίσματα): Μπράβο, ρε Κατριβάνο...
 Γιαννόπουλος: Τον ακούτε, τον Κεδίκογλου που φωνάζει; Πάρτε και την αγωγή που του έκανα...
 Γιαννόπουλος: Οταν θα καθήσεις στο σκαμνί... Θυμάσαι που έκλαιγες στη Βουλή για να μην αρθεί η ασυλία σου; 
 Στο έδρανο του μάρτυρα κατηγορίας ανέβηκε ο αντιστασιακός Δημ. Μελάς. Η θέση του ήταν ξεκάθαρη: Το πρωί ήμαστε στη δουλειά μας και το βράδυ στον αγώνα. Είναι τραγελαφικό να πιστέψουμε αυτά που λέει ο κατηγορούμενος, ότι ο «ταγματασφαλίτης του '43 ήταν αρχηγός τάγματος του ΕΛΑΣ το '44. Ο ΕΛΑΣ περνούσε από μικροσκόπιο τα στελέχη του. Οι ταγματασφαλίτες άλλωστε ήταν δακτυλοδεικτούμενοι. Τους ξέραμε. Δεν θα το ξέραμε αν ήταν ο Γιαννόπουλος; ».
 Η δίκη συνεχίζεται σήμερα με καταθέσεις καπετάνιων του ΕΛΑΣ.
