 ερικές από τις σημαντικότερες ευρωπαϊκές ορχήστρες, όπως η London S ymphon yΟrcestra με τον Μάικλ Τίλσον Τόμας, η Φιλαρμονική Ορχήστρα της Τσεχίας υπό τον
Βλαντιμίρ Ασκενάζι και για, πρώτη φορά, η Φιλαρμονική Ορχήστρα της Βιέννης με μαέστρο τον Ζορζ Πρετρ θα εμφανιστούν στο Μέγαρο την περίοδο 2000-2001. Οι συναυλίες εντάσσονται στον κύκλο «Μεγάλες Ορχήστρες-Μεγάλοι Μαέστροι», που μετονομάστηκε σε «Μεγάλες Ορχήστρες της Ευρώπης».
 Η σειρά, που φέτος συμπληρώνει τα εννέα της χρόνια, έχει στόχο να συγκεράσει τη συμφωνική παράδοση της Ευρώπης με σπουδαίους Ελληνες σολίστες και συνθέτες,
εξήγησε ο διευθυντής καλλιτεχνικού προγραμματισμού Νίκος Τσούχλος, σε χθεσινή συνέντευξη Tύπου. Και, φυσικά, να προβάλει τη σύγχρονη ελληνική δημιουργία και
 Ετσι, ο Λεωνίδας Καβάκος θα συμπράξει με τη Συμφωνική του Λονδίνου στις 14 του
μήνα. Ο Βασίλης Τσαμπρόπουλος με τη Φιλαρμονική της Τσεχίας (6 Δεκεμβρίου). Ο Δημήτρης Σγούρος με τη Φιλαρμονική της Δρέσδης στις 22 Φεβρουαρίου και η μετζοσοπράνο Δάφνη Ευαγγελάτου με την Εθνική Ορχήστρα της Ραδιοφωνίας της Δανίας στις 24 Μαΐου.
 Ηδη, ο Γιάννης Βακαρέλης έπαιξε με την Εθνική Ορχήστρα της Γαλλίας που στο πρόγραμμά της είχε συμπεριλάβει τη «Μικρή σουίτα κοντσερτάντε» από το μπαλέτο «Οδύσσεια» του Γιώργου Κουρουπού.
 Τη βαρύνουσα σημασία που έχει για το πρόγραμμα του Μεγάρου ο συγκεκριμένος κύκλος υπογράμμισε ο Χρήστος Λαμπράκης. Ο πρόεδρος του ΟΜΜΑ, εν συνεχεία, ευχαρίστησε την Εθνική Τράπεζα για τη χορηγία της προτείνοντας να προωθήσει άμεσα -πριν ολοκληρωθεί η ηλεκτρονική βιβλιοθήκη-το τεράστιο εκπαιδευτικό υλικό που έχει συγκεντρωθεί κατά τη δεκαετή σχεδόν παρουσία του κύκλου στα μεγάλα εκπαιδευτικά κέντρα της χώρας μας. 
 «Η χορηγία αυτή», κατέληξε στη σύντομη ομιλία του ο διοικητής της Εθνικής Τράπεζας Θεόδωρος Καρατζάς, «συνιστά ενδεδειγμένη συνέχιση της μακρόχρονης παράδοσής της και ταυτόχρονα της επιτρέπει να αναδεικνύει με υπερηφάνεια το νέο ρόλο της Ελλάδας στη δημιουργία της ενιαίας ευρωπαϊκής πολιτιστικής ταυτότητας».
 Το Μέγαρο δίνει την ευκαιρία σε νέους συνθέτες να παρουσιάσουν σε πρώτη εκτέλεση τα έργα τους στο πλαίσιο του Διεθνούς Φεστιβάλ Σύγχρονης Μουσικής. Το
Φεστιβάλ, που στηρίζει με τη χορηγία της η Telesis τράπεζα επενδύσεων, αρχίζει
με την πρώτη ομάδα εκδηλώσεων, τους «Σύγχρονους Μουσικούς Σταθμούς», Πέμπτη, Παρασκευή και Κυριακή και συνεχίζεται με μια δεύτερη ενότητα, τους «Ελληνες συνθέτες της επόμενης γενιάς» Παρασκευή, Σάββατο και την ερχόμενη Τρίτη. Την καλλιτεχνική επιμέλεια της τελευταίας έχει ο Θόδωρος Αντωνίου, ιδρυτής του Ελληνικού Συγκροτήματος Σύγχρονης Μουσικής (1967), ενός από τα πλέον ευέλικτα σύνολα στην παρουσίαση πρωτοποριακών έργων Ελλήνων και ξένων δημιουργών.
 Στις 10, 11 και 14 του μήνα το συγκρότημα θα ερμηνεύσει τα έργα των Γιάννη Αναστασόπουλου, Ευστάθιου Γυφτάκη, Βαγγέλη Καραφυλλίδη, Θεοφάνη Κοσώνα, Ζαφείρη Κουκουζέλη, Δημήτρη Σβυντρίδη, Αναστάση Φιλιππακόπουλου, Ισωσήφ Βαλέτ,
Νασοπούλου, Κώστα Νικολέα, Σπύρου Μακαρούνα, Βασίλειου Γραβάνη, Ανδρέα Ζαφειρόπουλου, Μιχάλη Κεφάλα, Βασίλη Κίτσου, Χάρη Κίττου, Δημήτρη Λαμπριανού και Παναγιώτη Λευθέρη.
 Μετά την ακρόαση των έργων, θα ακολουθήσει ο σχολιασμός τους. Στη συνέχεια η κριτική επιτροπή θα τα αξιολογήσει και θα βραβεύσει τρία από αυτά. Η είσοδος (ώρα 5 μ.μ.) και για τις τρεις εκδηλώσεις είναι ελεύθερη, με ειδικά δελτία που
οι ενδιαφερόμενοι μπορούν να προμηθεύονται από τα εκδοτήρια εισιτηρίων του Μεγάρου. Περισσότερα στοιχεία δίνονται στην ηλεκτρονική διεύθυνση: www.megaron.gr
