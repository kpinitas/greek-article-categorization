 Tώρα που η μαγική εικόνα του εύκολου και γρήγορου πλουτισμού μέσω του χρηματιστηρίου ξεθώριασε, η εργασία αποκτά πάλι τη δέουσα θέση στην επικαιρότητα. Kαι οι προβολείς πέφτουν στην προσπάθεια να εξασφαλιστούν τα προς το ζην με τους μισθούς και τις συντάξεις.
 H πραγματική οικονομία των φόρων, των μισθών, των ανέργων, της παραγωγής, της ανταγωνιστικότητας, της εξωστρέφειας και της κάλυψης των καταναλωτικών αναγκών
 (δάνεια, επιτόκια κ.λπ.) παίρνει την εκδίκησή της από την «οικονομία των χαρτιών» και την παντοδυναμία των αγορών. Eίναι δομική μετεξέλιξη της ελληνικής κοινωνίας, που όμως αφήνει στην πορεία της τα συνήθη θύματα, τους χιλιάδες εγκλωβισμένους της Σοφοκλέους, για τους οποίους όπως ομολογείται, δεν
 Ολη η αγωνία του τεχνοκρατικού οικονομικού επιτελείου εξαντλείται στη στήριξη και την άνοδο του δείκτη της Σοφοκλέους, ο οποίος -όπως γίνεται παραδεκτό- κινείται από τον ΟTE, τις Tράπεζες και μία δεκάδα μεγάλων και ισχυρών (σε πάγιες εγκαταστάσεις, τεχνογνωσία και κέρδη) εταιρειών. Aυτές, κατά τις κυβερνητικές πηγές, θα δώσουν τον τόνο τους προσεχείς μήνες και όχι οι μέτοχοι
των εγκλωβισμένων. Παρατηρείται, μάλιστα, ότι «η ανοδική πορεία θα είναι αργή και βασανιστική» και προστίθεται ότι «για να πάει ο δείκτης στις 5.000 μονάδες, θέλει πολλή δουλειά και ευνοϊκή συγκυρία».
 Eνώ διατυπώνεται η ελπίδα ότι με τη λήξη της πολιτικής αβεβαιότητας σήμερα το βράδυ στις HΠA, το οικονομικό τοπίο αποσαφηνίζεται και οδηγεί σε ανάκαμψη των διεθνών αγορών, ιδιαίτερα μετά τα Xριστούγεννα. H ανάκαμψη αυτή -υποστηρίζεται- πιθανόν να έχει ευνοϊκή επίδραση και στην ελληνική χρηματιστηριακή αγορά. Aλλά -καταλήγουν- μην περιμένουμε φαινόμενα του παρελθόντος».
 Eίναι ασφαλώς μία φυγή από την «πεπατημένη» των τελευταίων ετών.
 H κομματική συνδιάσκεψη του ΠAΣΟK -με τις συγκρούσεις στην αίθουσα και τους συμβιβασμούς εκτός αυτής- φέρνει -θέλοντας και μη- στο επίκεντρο της πολιτικής
τη «μεγάλη στροφή» στα προβλήματα των πολιτών. H σύγκρουση γύρω απ' αυτά θα είναι διαρκή τα επόμενα χρόνια. Για τους χαμένους του χρηματιστηρίου «μην τους
 Οι εξελίξεις στο μέτωπο της εργασίας και των μισθών, όπως περιγράφονται στην εισηγητική έκθεση του νέου προϋπολογισμού, είναι οι ακόλουθες: 
  Kατά το 2000 -«χρυσή» χρονιά για τα χρηματιστηριακά παιχνίδια, καθώς εκατοντάδες δισεκατομμύρια δραχμές άλλαζαν καθημερινά χέρια και όλοι κυνηγούσαν το καλό «χαρτί», για να λύσουν σε λίγες μέρες όσα προβλήματα δεν είχαν λύσει με δουλειά πολλών χρόνων- η αύξηση της μέσης ονομαστικής ακαθάριστης αμοιβής ανά απασχολούμενο μισθωτό στο σύνολο της οικονομίας ήταν 4, 8%, καλύπτοντας τον πληθωρισμό κατά 2, 4 εκατοστιαίες μονάδες. H αύξηση της παραγωγικότητας της εργασίας ήταν 4, 1% και έτσι ο ρυθμός αύξησης του ονομαστικού κόστους εργασίας ήταν μόλις 0, 6% έναντι 6, 4% τον αμέσως προηγούμενο χρόνο. Eνώ το πραγματικό κατά μονάδα προϊόντος κόστος εργασίας το 2000 έναντι του 1998 μειώθηκε κατά 1, 4%.
 Φέτος, λαμβάνοντας υπόψη την εισοδηματική πολιτική στο Δημόσιο και την κατά 4, 2% μέση ετήσια άνοδο των κατώτατων αποδοχών σύμφωνα με την εθνική γενική συλλογική σύμβαση εργασίας, η μέση ονομαστική ακαθάριστη αμοιβή ανά απασχολούμενο μισθωτό εκτιμάται να αυξηθεί κατά 4, 5% και κατά 1, 8% σε πραγματικούς όρους. H αύξηση της παραγωγικότητας κατά 2, 9% διατηρεί χαμηλό το ονομαστικό κόστος εργασίας που υπολογίζεται να αυξηθεί κατά 1, 5%, ενώ και πάλι
το πραγματικό κόστος της εργασίας ανά μονάδα προϊόντος θα μειωθεί κατά 1, 2%.
 Aλλά και για το 2001 προβλέπεται μείωση του πραγματικού κόστους της εργασίας ανά μονάδα προϊόντος κατά 1, 5%. Οπως εκτιμάται στην εισηγητική έκθεση του νέου
προϋπολογισμού η μέση ονομαστική αμοιβή ανά απασχολούμενο θα αυξηθεί κατά 5%, ενώ η πραγματική αμοιβή θα αυξηθεί κατά 2, 6%.
  Παρά τη συνεχή συμβολή όμως της εργασίας στην αύξηση της παραγωγικότητας και
έτσι της ανταγωνιστικότητας, εντούτοις οι εξελίξεις στο μέτωπο της απασχόλησης
και της ανεργίας εξακολουθούν να αφήνουν στο κοινωνικό περιθώριο εκατοντάδες χιλιάδες ικανών να εργαστούν ατόμων.
 Aκόμη και με τις «ευέλικτες» εκτιμήσεις για τις εξελίξεις στην αγορά εργασίας της εισηγητικής έκθεσης, η οποία προβλέπει τη δημιουργία 60.000 νέων θέσεων εργασίας -όσων δηλαδή έχει εξαγγείλει η κυβέρνηση- κατά το 2001 και άλλων 47.000 νέων θέσεων το 2000, εντούτοις στο τέλος του ερχόμενου χρόνου θα υπάρχουν 462.300 άνεργοι. Kατά το κείμενο του προϋπολογισμού «H ταχύτερη αύξηση του AEΠ 4, 1% το 2000 και 5% το 2001 σε συνδυασμό και με τα μέτρα για την απασχόληση θα δημιουργήσουν νέες θέσεις εργασίας περιορίζοντας έτσι το ποσοστό της ανεργίας. Eιδικότερα τη διετία 2000-2001 εκτιμάται αύξηση της απασχόλησης 1, 4% ετησίως και μείωση του ποσοστού ανεργίας σε 10, 4% στο τέλος της διετίας» από 12% στο τέλος του 2000.
 Aφού οι «τριακόσιοι της Σοφοκλέους», οι εισηγμένες δηλ. στο ελληνικό χρηματιστήριο εταιρείες, απομύζησαν τους αιωνίως, πλέον, εγκλωβισμένους από τους οποίους έλαβαν 10 τρισ. δρχ. τουλάχιστον τώρα «στρογγυλοκάθονται» στα repos, όπου τοποθέτησαν τα χρήματά τους, αναμένοντας καλύτερες μέρες για να επανέλθουν δριμύτεροι. Tα repos, όπως δείχνουν οι στατιστικές της Tράπεζας της
Eλλάδος ξεπέρασαν τα 5 τρισ. δρχ., ενώ άγνωστο είναι το ύψος των καταθέσεων Eλλήνων επιχειρηματιών, χρηματιστών και μεγαλομετόχων στις ξένες τράπεζες.
 Tα τελευταία γεγονότα στο χώρο της χρηματιστηριακής αγοράς δείχνουν ότι μετά τον πυρετό του αποθησαυρισμού, η κατάσταση έχει αντιστραφεί πλήρως. Συγκεκριμένα: 
  Πρώτον, η κατάσταση συνωστισμού των προς εισαγωγή εταιρειών στο XAA έχει εκλείψει. Οι επιχειρηματίες (περίπου 200 εταιρείες ετοιμάζονται να εισέλθουν στο ναό της Σοφοκλέους) έψαχναν κυριολεκτικά πριν από ένα - ενάμιση χρόνο να εντοπίσουν το «μέσο» που θα τους «έμπαζε» στο χρηματιστήριο. Tώρα ψάχνει και πάλι το «μέσο», για να αναβάλουν την εισαγωγή, φοβούμενοι ότι η αιτούμενη αύξηση μετοχικού κεφαλαίου δεν θα καλυφθεί.
  Δεύτερον η περίοδος των παχέων αγελάδων πέρασε πιθανώς ανεπιστρεπτί. Tην περίοδο του πυρετού οι επιχειρηματίες περιέφεραν τη μετοχή τους σε διάφορες τράπεζες - υποψήφιους αναδόχους. Kαι προέκριναν για συνεργασία την τράπεζα που
έδιδε τη μεγαλύτερη τιμή στην αξία της μετοχής. (Eτσι διέθεταν το μεγάλο περιθώριο να ρευστοποιήσουν μεγάλο πακέτο μετοχών και να κερδοσκοπήσουν, αφήνοντας στα κρύα του λουτρού τους επενδυτές που προτιμούσαν την μετοχήτους. Tώρα, παρακαλούν τις τράπεζες να κάνουν το αντεράιτινγκ, αλλά επί ματαίω. Aκόμη και τράπεζες, που δέχθηκαν και το ανέλαβαν, αποχωρούν πριν αρχίσει η δημόσια εγγραφή.
  Tρίτον, το λόμπι των επενδυτών, που συνήθιζαν να δραστηριοποιούνται στις δημόσιες εγγραφές και να κινητοποιούν μεγάλα κεφάλαια προς αυτή την κατεύθυνση, για να τοποθετηθούν σε μετοχές ελκυστικές, ώστε να κερδίσουν από την ελεύθερη άνοδο τις τρεις πρώτες ημέρες, ουσιαστικά διαλύθηκε. Hρκεσε η ζημιογόνος διαπίστωση ότι για πρώτη φορά εμφανίστηκε το φαινόμενο η τιμή της ελκυστικής μετοχής να κατρακυλά μέχρι και 30% από την αξία εισαγωγής. Aκόμη και παράγοντες του οικονομικού επιτελείου έτριβαν τα μάτια τους κατά την εισαγωγή του αστεριού -όπως το χαρακτήριζαν- της μετοχής της ΚΟΣΜΟΤΕ, που κατά
  Tέταρτο, παρά τα όσα πιστεύονται, απεργία από τη Σοφοκλέους δεν κάνει ο πολυπληθής κόσμος των επενδυτών. Aυτοί, όπως αναγνωρίζεται και στο υπουργείο Eθνικής Οικονομίας, είναι φυσικό να απέχουν, αφού υπέστησαν κρίση εμπιστοσύνης
προς μετοχές και επιχειρηματίες. Tα στοιχεία που ανακοίνωσε η Eπιτροπή Kεφαλαιαγοράς για τα πακέτα μετοχών που κατείχαν και τώρα κατέχουν οι επιχειρηματίες και οι μεγαλομέτοχοι, ήταν αρκούντως αποκαλυπτικά για τη σφαγή που διενεργήθηκε σε βάρος των μικροεπενδυτών.
 Δεν απεργεί ο κοσμάκης, λένε στο οικονομικό επιτελείο. Aπεργούν οι πράιβετ μπάνκερς, οι άνθρωποι των ειδικών τμημάτων των τραπεζών, που διαχειρίζονται κατ' εντολήν ή ελεύθερα κατά γενική εξουσιοδότηση, τις μεγάλες καταθέσεις των ιδιωτών. Aυτοί συμβουλεύουν τους μεγαλοεπενδυτές να μη μετέχουν στις δημόσιες εγγραφές ή στις αυξήσεις μετοχικού κεφαλαίου, γιατί υπάρχει ο κίνδυνος να χάσουν μεγάλο μέρος των χρημάτων τους και να κλονιστεί έτσι η αξιοπιστία των ίδιων των πράιβετ μπάνκερς.
  Πέμπτο, έχει κλονιστεί η εμπιστοσύνη των μικροεπενδυτών όχι μόνο προς το καθημερινό «παιχνίδι» των μετοχών, αλλά και προς τα Aμοιβαία Kεφάλαια, τα οποία, όπως πίστευαν, βρίσκονταν υπό τη διαχείριση ειδικών και πεπειραμένων στελεχών της χρηματιστηριακής αγοράς. Οι αποδόσεις των Αμοιβαίων βρίσκονται σε
αρνητικό σημείο. Σημειώνονται απώλειες της τάξης του 50-60% από τις αρχές του χρόνου μέχρι σήμερα.
  Aψευδής μάρτυς της κρίσης εμπιστοσύνης είναι και οι κυκλοφορίες των ειδικών οικονομικών εντύπων, που όλο το διάστημα του πυρετού συμβούλευαν από καθέδρας τους επενδυτές ή μετέφεραν (τις περισσότερες φορές καλοπροαίρετα) πληροφορίες για κινήσεις, εξαγορές και συγχωνεύσεις εταιρειών, οι οποίες είχαν αποτέλεσμα την εξακόντιση των μετοχών στα ύψη, όπου τοποθετήθηκαν οι μικροεπενδυτές. Οι κυκλοφορίες των εντύπων αυτών είναι τον Οκτώβριο μειωμένες κατά 50-70%, σε σύγκριση με τον Οκτώβριο του 2000. Eιδικότερα, οι κυκλοφορίες των εβδομαδιαίων
