Σταθμό (ISS), εγκαινιάζοντας την τετράμηνη αποστολή τους στο Διάστημα. Οι υπεύθυνοι του κέντρου ελέγχου διαστημικών πτήσεων στο Κορόλεφ, κοντά στη Μόσχα, υποδέχτηκαν με ενθουσιασμό τις πρώτες εικόνες από το εσωτερικό του σταθμού επιβεβαιώνοντας ότι όλα βαδίζουν σύμφωνα με το πρόγραμμα.
Με επιτυχία έγινε χθες η επιβίβαση των τριών κοσμοναυτών στο Διεθνή Διαστημικό
Σταθμό (ISS), εγκαινιάζοντας την τετράμηνη αποστολή τους στο Διάστημα.
 Οι υπεύθυνοι του κέντρου ελέγχου διαστημικών πτήσεων στο Κορόλεφ, κοντά στη Μόσχα, υποδέχτηκαν με ενθουσιασμό τις πρώτες εικόνες από το εσωτερικό του σταθμού επιβεβαιώνοντας ότι όλα βαδίζουν σύμφωνα με το πρόγραμμα. Οι τρεις «ένοικοι», οι Ρώσοι Γιούρι Γκιτζένκο και Σεργκέι Κρικαλιόφ, και ο Αμερικανός συνάδελφός τους, Γουίλιαμ Σέπερντ, θα μείνουν στις εγκαταστάσεις του τμήματος Ζβέζντα που εκτοξεύθηκε στο Διάστημα πριν από ένα χρόνο. Αν και η αποστολή τους θα διαρκέσει τέσσερις μήνες, οι κοσμοναύτες είναι εφοδιασμένοι με οξυγόνο
για δύο μόλις μέρες. Ετσι πρώτη τους δουλειά είναι η εγκατάσταση των ζωτικών συστημάτων αυτοσυντήρησης και αυτάρκειας μέσα στο σταθμό καθώς και ενός ηλεκτρονικού συστήματος για τη λειτουργία και τον έλεγχο των υπολογιστών του σταθμού μέσω φορητών υπολογιστών. Οπως δήλωσε ο Ρώσος υπεύθυνος της πτήσης, Βλαντιμίρ Σολόβιεφ, «πρωταρχικός στόχος» του πληρώματος είναι «να τεθεί ο σταθμός σε λειτουργία».
 Κατά την αποστολή αυτή θα πραγματοποιηθούν ελάχιστα επιστημονικά πειράματα, αφού η πρώτη αυτή φάση είναι κυρίως αφιερωμένη σε τεστ λειτουργίας. Οι εργασίες στον ISS θα καθοδηγούνται από δύο κέντρα ελέγχου, το κέντρο του Κορόλεφ (TSΟUP) και το κέντρο της ΝASA στο Χιούστον του Τέξας. Οταν ολοκληρωθεί η κατασκευή του σταθμού το 2006, ο ISS θα είναι ένα από τα λαμπρότερα αντικείμενα στο νυχτερινό ουρανό, θα ζυγίζει 418 τόνους και οι ζωτικοί του χώροι θα είναι ίσοι με αυτούς ενός Τζάμπο 747.
 Ο διοικητής της ΝΑSA, Ντάνιελ Γκόλντιν, συνεχάρη τους τρεις κοσμοναύτες που «άνοιξαν το σταθμό όχι μόνο στη Ρωσία και τις Ηνωμένες Πολιτείες αλλά επίσης στην Ευρώπη, την Ιαπωνία και τον Καναδά». Ο ISS, στο πρόγραμμα του οποίου συμμετέχουν δεκαέξι χώρες, θα αποτελέσει το διαστημικό εργαστήριο του 21ου αιώνα. Πρόκειται για μια ιστορικής σημασίας συντονισμένη προσπάθεια με απώτερο
