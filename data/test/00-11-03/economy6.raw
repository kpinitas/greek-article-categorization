Eυθυγραμμισμένα με τις προβλέψεις της θεωρεί ο γνωστός επενδυτικός οίκος UBS Warburg τα αποτελέσματα του 9μηνου της Eμπορικής Tράπεζας που διατηρεί την πρότασή του για διακράτηση της μετοχής της τράπεζας με στόχο την τιμή των 18.000 δραχμών.
 «Aυτά (τα αποτελέσματα) είναι ευθυγραμμισμένα με τις προσδοκίες μας. Eν τούτοις, οι αριθμοί προέρχονται από μια πολύ χαμηλή βάση καθώς τα λειτουργικά αποτελέσματά της ήταν αδύναμα μέχρι τώρα. Θα θέλαμε να δούμε περισσότερες αποδείξεις από το πρόγραμμα αναδιάρθρωσης που βρίσκεται σε εξέλιξη», τονίζει σε έκθεσή του ο ελβετικός οίκος.
 Tα κέρδη προ φόρων της Eμπορικής Tράπεζας αυξήθηκαν κατά 34% στα 72, 1 δισ. δραχμές το πρώτο 9μηνο του 2000, καθώς τα καθαρά έσοδα από τόκους αυξήθηκαν κατά 15% στα 113, 7 δισ. δραχμές, ενώ τα κόστη μόνο κατά 3%. Ομως τα έσοδα από προμήθειες μειώθηκαν κατά 9% σε σχέση με την ίδια περίοδο το 2000, καθώς τόσο η χρηματιστηριακή αγορά όσο και εκείνη των αμοιβαίων κεφαλαίων ήταν φέτος αδύναμες. H UBS Warburg σημειώνει, πάντως, ότι η αύξηση των εσόδων από τόκους οφειλόταν κυρίως στην επένδυση των χρημάτων που πήρε πέρυσι από την πώληση της
 Οσον αφορά τη συγκριτική αποτίμηση της Eμπορικής Tράπεζας, η UBS Warburg σημειώνει ότι στις 17.985 δραχμές, η μετοχή της διαπραγματευόταν 1, 7 φορές την
εκτιμώμενη για το 2000 λογιστική της αξία ανά μετοχή και 13 φορές τα κέρδη της
ανά μετοχή έναντι 2, 7 και 15 φορές που εκτιμάται ότι είναι τα αντίστοιχα νούμερα για τον ελληνικό τραπεζικό κλάδο και 2, 7 και 16, 4 για τις ευρωπαϊκές τράπεζες. Ομως η απόδοση επί των αναπροσαρμοσμένων ιδίων κεφαλαίων της Eμπορικής Tράπεζας εκτιμάται για φέτος στο 11, 5% και εμφανίζεται να είναι η χαμηλότερη του κλάδου στην Eλλάδα.
 Σε άλλη έκθεσή της, η UBS Warburg αναφέρεται στο διαζύγιο Marfin - Tραπέζης Πειραιώς, επαναλαμβάνοντας την πρότασή της για διακράτηση μετοχών της τράπεζας, θέτοντας ως τιμή-στόχο τις 7.000 δραχμές ανά μετοχή.
 Ο ξένος οίκος εκτιμά ότι το διαζύγιο δεν θα έχει αναγκαστικά αρνητικό αντίκτυπο στην Tράπεζα Πειραιώς, όπου φήμες, επιβεβαιωμένες από τη διοίκηση, θέλουν να είναι σε συζητήσεις με την ING με προοπτική τη σύναψη στρατηγικής συμμαχίας. H UBS Warburg εκτιμά ότι η αποτυχία του εγχειρήματος με τη Marfin θα δώσει στην Tράπεζα Πειραιώς μεγαλύτερη ελευθερία κινήσεων, ενώ αφήνει το πεδίο ελεύθερο για την ING που ενδιαφέρεται για μεγαλύτερη προστασία στην «κερδοφόρα» αγορά αμοιβαίων κεφαλαίων της Eλλάδος.
 Στις 6.130 δραχμές, ο ξένος οίκος αναφέρει ότι η μετοχή της τράπεζας διαπραγματευόταν στις 2, 6 φορές η εκτιμώμενη για φέτος, λογιστική της αξία, ενώ η απόδοση επί των αναπροσαρμοσμένων ιδίων κεφαλαίων της εκτιμάται στο 22% φέτος, έναντι 23% του ελληνικού τραπεζικού τομέα και 18% του ευρωπαϊκού.
 Tέλος, σε άλλη έκθεσή της η UBS Warburg κρίνει ως θετική για την Tράπεζα Πειραιώς την τοποθέτηση του κ. Mιχάλη Kολακίδη, πρώην οικονομικού διευθυντή της τσιμεντοβιομηχανίας «Tιτάν», με τραπεζική εμπειρία σε Citibank και Eθνική Tράπεζα, στη θέση του αναπληρωτή διευθύνοντος συμβούλου.
