Με διακόσιες χιλιάδες δραχμές θα χρεωθεί την επόμενη εβδομάδα κάθε Ελληνας, ακόμη και όσοι ζουν κάτω από το όριο της φτώχειας, για την αγορά των νέων Ευρωμαχητικών, που, σύμφωνα με τον υπουργό Εθνικής Aμυνας, θα υπογραφεί το συμβόλαιο την ερχόμενη εβδομάδα. 
 Παρά τα όσα κατά καιρούς έχουν γραφεί σχετικά με τα προβλήματα που αντιμετωπίζει η κατασκευάστρια εταιρεία στην παραγωγή του αεροσκάφους, καθώς και για το υπέρογκό του κόστος, μόλις χθες ο κ. Τσοχατζόπουλος ανακοίνωσε (σε συνέντευξή του στην Aννα Παναγιωταρέα στο MEGA) ότι την ερχόμενη εβδομάδα θα υπογραφούν τα τελικά συμβόλαια. 
 Aγγλοι, Γερμανοί και η εταιρεία Ιντρακόμ πετούν από τη χαρά τους, καθώς το νέο
μαχητικό κατά κύριο λόγο είναι συνεργασία αγγλικών και γερμανικών εταιρειών, ενώ ο κ. Κόκκαλης έχει ήδη υπογράψει συνεργασία για την κατασκευή ηλεκτρονικών
 Οπως υποστήριξε ο κ. Τσοχατζόπουλος, οι διαδικασίες της προμήθειας έχουν ολοκληρωθεί με πλήρη διαφάνεια. Για όλα τα βήματα που έχουν γίνει είναι ενήμεροι οι βουλευτές της αρμόδιας επιτροπής της Βουλής και οι όροι που έχουν επιτευχθεί είναι καλύτεροι από αυτούς που αρχικά είχαν υπογραφεί από το ΚΥΣΕΑ.
 Το όλο πρόγραμμα των αεροσκαφών φτάνει το 1, 7 τρισεκατομμύριο δραχμές, χωρίς να έχουν υπολογιστεί τα οπλικά συστήματά του. Το κόστος έχει επανειλημμένα χαρακτηριστεί υπέρογκο από πολλούς αξιωματικούς της Πολεμικής Αεροπορίας, ενώ δεν είναι λίγοι αυτοί που μιλάνε για «μονομανία» κάποιων στην κυβέρνηση με το συγκεκριμένο αεροσκάφος.
 Πρέπει να σημειωθεί ότι ένα από τα μεγάλα προβλήματα που δεν γνωρίζουμε αν και
πώς ξεπεράστηκε είναι ότι η συμπαραγωγή, για την οποία μιλάει ο υπουργός Εθνικής Aμυνας, και η συμμετοχή μας στο κονσόρτσιουμ των κατασκευαστών αφορά μόνο τα 60 δικά μας αεροσκάφη και όχι όλα όσα θα κατασκευάσει η εταιρεία. Αυτό
πρακτικά σημαίνει ότι γινόμαστε συνέταιροι με την εταιρεία μόνο για 60 αεροσκάφη και μετά ο συνεταιρισμός διαλύεται. Μια τέτοια θέση έρχεται σε άμεση
αντίθεση με την απόφαση του ΚΥΣΕΑ που είχε αναθέσει στον υπουργό Aμυνας να διαπραγματευθεί τη συμμετοχή της Ελλάδας στον όμιλο των κατασκευαστών του νέου
