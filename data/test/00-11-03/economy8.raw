 Την ίδια στιγμή, όμως, ενισχύονται και τα σημάδια πιθανής ανόδου των πληθωριστικών πιέσεων, γεγονός που περιπλέκει το έργο της FED στη συνέχεια. 
 Σύμφωνα με τα στοιχεία που έδωσε χθες στη δημοσιότητα το αμερικανικό υπουργείο
Εργασίας, η παραγωγικότητα, το προϊόν των εργαζόμενων ανά μία ώρα εργασίας, αυξήθηκε στο γ' τρίμηνο του 2000 κατά 3, 8%, σημειώνοντας μεγαλύτερη της αναμενόμενης από τους αναλυτές αύξηση (3%). Αυτή η αύξηση, όμως, ήταν πολύ χαμηλότερη της αντίστοιχης 6, 1% που σημειώθηκε στο β' τρίμηνο, γεγονός που προκαλεί ερωτήματα για το μέλλον. 
 Η μεγάλη αύξηση της παραγωγικότητας στα τελευταία 5 χρόνια αποτέλεσε το κλειδί
για τη διατήρηση του πληθωρισμού σε χαμηλά επίπεδα, παρά τους ισχυρούς ρυθμούς
ανάπτυξης της αμερικανικής οικονομίας. Επέτρεψε στις επιχειρήσεις να διατηρούν
υψηλά τα περιθώρια κέρδους τους και να μη μετακυλίουν τα υψηλότερα κόστη στις τιμές των προϊόντων τους. Φαίνεται, όμως, ότι ο κύκλος της συνεχούς βελτίωσης της παραγωγικότητας, τον οποίο επανειλημμένα έχει εκθειάσει ο Αλαν Γκρίνσπαν, κλείνει σιγά σιγά. Αρνητική ένδειξη προς αυτήν την κατεύθυνση αποτελεί το γεγονός ότι οι επενδύσεις των επιχειρήσεων για εξοπλισμό και software -oι οποίες ενδυναμώνουν την παραγωγικότητα των εργαζομένων- επιβράδυναν το ρυθμό αύξησής τους στο γ' τρίμηνο σε 8, 5% έναντι ανόδου 17, 9% στο δεύτερο. 
 Ακόμη πιο ανησυχητικό, όμως, για τη μελλοντική πορεία του πληθωρισμού είναι και το γεγονός ότι οι ωριαίες αμοιβές των εργαζομένων αυξήθηκαν στο γ'τρίμηνο με τον ταχύτερο ρυθμό εδώ και περίπου 8 χρόνια. Οι απολαβές των εργαζομένων για μία ώρα εργασίας στο εν λόγω διάστημα αυξήθηκαν σε ετήσια βάση κατά 6, 4%, επίπεδο που είναι το υψηλότερο από το α' τρίμηνο του 1992 (8, 8%). 
 Η αύξηση του εργατικού κόστους, η επιβράδυνση του ρυθμού αύξησης της παραγωγικότητας, οι υψηλότερες τιμές πρώτων υλών επηρεάζουν ήδη τα κέρδη αρκετών αμερικανικών επιχειρήσεων, κάτι που καταγράφεται αυτή την περίοδο στις
στο δεύτερο, ενώ η βιομηχανική δραστηριότητα συνέχισε να συρρικνώνεται τον Οκτώβριο. 
 Τα στοιχεία αυτά δεν μπορεί παρά να προκαλούν πονοκέφαλο στη FED, η οποία ενώ βλέπει την οικονομία να επιβραδύνει, βρίσκεται αντιμέτωπη με το ενδεχόμενο αύξησης των τιμών από τις επιχειρήσεις και άνοδο του πληθωρισμού. Πιθανή αύξηση των επιτοκίων στη συνέχεια, προκειμένου να περιοριστούν οι πληθωριστικοί κίνδυνοι, εκτός του ότι θα οδηγήσει σε ακόμη μεγαλύτερη επιβράδυνση της οικονομικής ανάπτυξης, θα επιδεινώσει και το ήδη ασταθές κλίμα
