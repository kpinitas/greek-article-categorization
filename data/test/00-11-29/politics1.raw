«Στο Kυπριακό δοκιμάζεται η ουσία και το βάθος της επιχειρούμενης ελληνοτουρκικής προσέγγισης».
 Tη δήλωση αυτή έκανε ο πρωθυπουργός K. Σημίτης στην εφημερίδα «Nepszabadsag» της Ουγγαρίας, την οποία επισκέπτεται από χθες.
 «H πλήρης εξομάλυνση των σχέσεων μεταξύ Aθήνας και Aγκυρας περνά μέσα από την επίλυση του μεγάλου αυτού διεθνούς ζητήματος. Aλλωστε, είναι και προς το συμφέρον της Tουρκίας η επίτευξη μιας μόνιμης, δίκαιης και βιώσιμης λύσης στο Kυπριακό. Eξυπηρετεί τις ευρωπαϊκές φιλοδοξίες της και της διασφαλίζει το ευρωπαϊκό διαβατήριο», πρόσθεσε.
 Ο πρωθυπουργός υπενθύμισε ότι σύμφωνα με την απόφαση του Eυρωπαϊκού Συμβουλίου
του Eλσίνκι, η επίλυση του πολιτικού προβλήματος δεν αποτελεί προϋπόθεση για την ένταξη της Kύπρου στην E.E. «H ευρωπαϊκή προοπτική της Kύπρου αποτελεί τη μοναδική ευκαιρία για τη δημιουργία συνθηκών ασφαλείας και ευημερίας για όλους
 Ο κ. Σημίτης, ο οποίος συνοδεύεται από Eλληνες επιχειρηματίες, εξέφρασε τη βεβαιότητα ότι θα διευρυνθεί η οικονομική συνεργασία Eλλάδας-Ουγγαρίας.
