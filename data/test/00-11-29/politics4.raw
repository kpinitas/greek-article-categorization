 Ιδιαίτερα προκλητικός στο θέμα της Κύπρου και δήθεν παραπονεμένος έναντι της Ευρωπαϊκής Ενωσης εμφανίστηκε χθες ο υπουργός Eξωτερικών Iσμαήλ Tζεμ ενώπιον της Eπιτροπής Eξωτερικών Yποθέσεων του Eυρωπαϊκού Kοινοβουλίου.
 Ο Τούρκος υπουργός μίλησε και απάντησε σε ερωτήσεις ευρωβουλευτών μέσα σε αρκετά φορτισμενο κλίμα, λόγω της εισόδου στην αίθουσα δύο ακροαριστερών Τούρκων, οι οποίοι άρχισαν να μοιράζουν φυλλάδια και να φωνάζουν συνθήματα κατά της Τουρκίας μέχρι να απομακρυνθούν διά της βίας από τους άνδρες ασφαλείας της Ευρωβουλής.
 Ο Ισμαήλ Τζεμ, αφού εξήρε το ρόλο της Τουρκίας στην περιοχή -«πρότυπο παράδειγμα εκσυγχρονισμού» (! ! !) - και την ανάπτυξη της οικονομίας της χώρας του έριξε το σύνθημα: «Θέλουμε ένα καλύτερο μέλλον στην Ευρωπαϊκή Ενωση»...
 Και στο σημείο αυτό εξέφρασε τα παράπονά του. Η πρόταση -είπε- για την εταιρική σχέση Ε.Ε. - Τουρκίας είναι σε γενικές γραμμές καλή αλλά υπάρχουν σημεία που προκαλούν την αντίδραση της τουρκικής κυβέρνησης. Τα σημεία αυτά, φυσικά, είναι οι αναφορές για το Κυπριακό και τις ελληνοτουρκικές διαφορές που
εντάχθηκαν στα πολιτικά κριτήρια τα οποία πρέπει να εκπληρώσει η Τουρκία. Ολα αυτά, ενώ ο επίτροπος Φερχόγκεν και ο αρμόδιος για θέματα ασφαλείας και άμυνας
στην Ε.E. Χαβιέ Σολάνα είχαν υποσχεθεί τον περασμένο Δεκέμβριο στην Τουρκία ότι το Κυπριακό και οι ελληνοτουρκικές διαφορές θα ενταχθούν μόνο στο πλαίσιο του πολιτικού διαλόγου... Με άλλα λόγια, σύμφωνα με τον κ. Τζεμ, η Ε.Ε. εξαπάτησε την Αγκυρα και αυτό «δημιουργεί πρόβλημα εμπιστοσύνης μεταξύ των δύο
 Η Τουρκία θέλει την εταιρική σχέση, είπε ο Τούρκος υπουργός, αλλά βρίσκεται σε
δύσκολη θέση διότι έχουν ξεπεραστεί οι θέσεις της Ευρωπαϊκής Επιτροπής και οι δεσμεύσεις της φιλλανδικής προεδρίας με την επιστολή Λιπόνεν.
 Ερωτηθείς για το Κυπριακό, ο Ισμαήλ Τζεμ είπε ότι ο γ.γ. των Ηνωμένων Εθνών μπορεί να συνεισφέρει, αλλά παράλληλα, μπορεί να δημιουργήσει προβλήματα.
 Οσον αφορά τα τουρκικά στρατεύματα κατοχής στην Κύπρο, προέβη στην εξής προκλητική δήλωση: «Κανένας στρατός δεν μπορεί να θεωρηθεί δύναμη κατοχής στην
ίδια του τη γη...». H απάντηση ήρθε από τον Αυστριακό ευρωβουλευτή και νέο εισηγητή του Ευρωκοινοβουλίου επί του τουρκικού αιτήματος προσχώρησε στην Ε.Ε., Χανς Σβόμποντα, ο οποίος τόνισε στον κ. Τζεμ ότι το Κυπριακό θα επηρεάζει μέχρι τέλους την ενταξιακή πορεία της Τουρκίας...
