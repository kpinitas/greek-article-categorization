 Μετά τις ταυτότητες σειρά παίρνουν οι αντιρρησίες συνείδησης. Κοινωφελές ίδρυμα, στο οποίο προεδρεύει ο μητροπολίτης Αιγιαλείας και Καλαβρύτων Αμβρόσιος, προσέφυγε στο Συμβούλιο της Επικρατείας ζητώντας την κατάργηση του νόμου, που επιτρέπει την εναλλακτική κοινωνική θητεία στους αντιρρησίες συνείδησης.
 Αιτία της προσφυγής ήταν το «λάθος» των υπηρεσιών του υπουργείου Εθνικής Αμύνης να στείλουν στο Κέντρο Αποθεραπείας-Φυσικής Κατάστασης Κλεομένους Οικονόμου Ιατρού, για να υπηρετήσει την εναλλακτική κοινωνική θητεία του, έναν
 Το Ιδρυμα, που είναι ΝΠΔΔ και έχει πρόεδρο το μητροπολίτη Αμβρόσιο, κατέθεσε προσφυγή στο ΣτΕ, υποστηρίζοντας ότι ο νόμος 2510/97 για την εναλλακτική θητεία είναι αντισυνταγματικός, γιατί προσβάλει τα άρθρα 13 (ελευθερία θρησκευτικής συνείδησης) και 109 του Συντάγματος (για το αμετάβλητο του περιεχομένου των διαθηκών υπέρ κοινωφελούς σκοπού).
 Η υπόθεση συζητήθηκε χθες στο Δ' τμήμα του ΣτΕ και ο εισηγητής, σύμβουλος επικρατείας Γ. Παπαγεωργίου υποστήριξε ότι δεν παραβιάζεται το άρθρο 109 του Συντάγματος, , γιατί η βούληση του διαθέτη ήταν η ίδρυση κοινωφελούς ιδρύματος και όχι εκκλησιαστικού ιδρύματος, που να απευθύνεται αποκλειστικά και μόνο σε χριστιανούς Ορθόδοξους.
 Σύμφωνα με την εισήγησή του, το ΝΠΔΔ δεν έχει επίσης έννομο συμφέρον να θέτει θέμα αντισυνταγματικότητας του νόμου. Ζήτησε όμως την ακύρωση της απόφασης που
τοποθέτησε το Μάρτυρα του Ιεχωβά στη συγκεκριμένη θέση, γιατί, σύμφωνα με όσα προέκυψαν, το ίδρυμα δεν είχε ερωτηθεί πρηγουμένως για την τοποθέτηση αυτή.
 Επιφυλάχτηκε πάντως να επανεξετάσει το θέμα, εφόσον προσκομιστούν έγγραφα και στοιχεία που να αποδεικνύουν ότι το ΝΠΔΔ είχε ζητήσει την πλήρωση κενών οργανικών θέσεων.
 Οι εκπρόσωποι του ιδρύματος ισχυρίστηκαν, από την πλευρά τους, ότι όλοι πρέπει
να υπηρετούν κανονικά τη στρατιωτική τους θητεία, ζήτησαν να αποκλειστεί η δυνατότητα εναλλακτικής θητείας, ενώ για το συγκεκριμένο ζήτημα τόνισαν ότι «μητροπολίτης και αντιρρησίας δεν συμβιβάζονται, με αποτέλεσμα να δημιουργείται πρόβλημα στο έργο της Eκκλησίας».
 Η πλευρά του αντιρρησία υποστήριξε ότι δεν υπάρχει συνταγματικό θέμα, τη στιγμή που στο παρελθόν εκατοντάδες πολίτες Mάρτυρες του Ιεχωβά είχαν συρθεί για χρόνια στις φυλακές. 
 Στη συζήτηση παρενέβη και η Ελληνική Ενωση για τα Δικαιώματα του Ανθρώπου και του Πολίτη, υποστηρίζοντας ότι ο επίμαχος νόμος είναι συνταγματικός, ότι σε ιδρύματα υπηρετούν 282 άτομα και ότι παρόμοιος νόμος ισχύει και στην Τουρκία.
