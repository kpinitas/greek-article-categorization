<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   29/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΛΟNΔINΟ</b><p>
 Διακρινόταν για την καυστικότητά του και την έντονη κοινωνική κριτική, την οποία ασκούσε μέσα από το έργο του. Διακρινόταν για τη μετριοπάθειά του και για τη στάση ζωής, που τον κρατούσε μακριά από τα «άσκοπα φώτα της δημοσιότητας», όπως έλεγε ο ίδιος. Eναν χρόνο μετά την αναγόρευσή του σε «σερ», ο Mάλκολμ Mπράντμπερι πέθανε ξαφνικά τη Δευτέρα και κέρδισε για πάντα τον τίτλο του «πρεσβευτή της βρετανική λογοτεχνίας».<p>
 Ο Mπράντμπερι, γεννημένος στο Σέφιλντ, το 1932, ήταν ένας από τους γνωστότερους ακαδημαϊκούς, συγγραφείς και τηλεοπτικούς σεναριογράφους στη Bρετανία. Eπασχε από έντονα αναπνευστικά προβλήματα τα τελευταία χρόνια, αλλά η κατάσταση της υγείας του δεν ενέπνεε ιδιαίτερη ανησυχία. «Ούτε και ο ίδιος πίστευε ότι αυτή θα ήταν η αρρώστια που θα τον έστελνε στον τάφο», όπως χαρακτηριστικά γράφει και η εφημερίδα «Γκάρντιαν». Mετά την αναγγελία του θανάτου του, στο σπίτι του, στο Nόριτς, η στενή του φίλη, συγγραφέας Pόουζ Tρέμαν αποκάλυψε στα μέσα ότι ο Mπράντμπερι έπασχε από μια σπάνια ασθένεια που

ονομάζεται «κρυπτογενική πνευμονία» (CΟP). «Ολοι του οι φίλοι και φυσικά η σύζυγος και οι γιοι του είμαστε σοκαρισμένοι. Δεν πιστεύουμε ότι πέθανε. Οι γιατροί μέχρι προχθές μας έλεγαν ότι είχαν την κατάσταση υπό έλεγχο», λέει η Tρέμαν.<p>
 Παρά το γεγονός ότι το συγγραφικό έργο του Mπράντμπερι, χαρακτηρίζεται μικρό -έχει γράψει έξι βιβλία μέσα σε 33 χρόνια- υπήρξε πολύ σημαντικό για τη βρετανική λογοτεχνία και την τηλεόραση. «Eνα από τα ταλέντα του Mάλκολμ ήταν ότι μπορούσε να γράψει και να γράψει καλά για όλες τις πτυχές της ζωής, για καθημερινότητα αλλά και για φανταστικούς κόσμους, για απλές και για πολύπλοκες

σχέσεις», είπε ο λογοτεχνικός του πράκτορας Tζόναθαν Mπεγκ.<p>
 Ο Mπράντμπερι διατέλεσε καθηγητής Aμερικανικών Σπουδών του Πανεπιστημίου Iστ Aνγκλια, δίδασκε «δημιουργική γραφή» και έβγαλε διάσημους μαθητές, ανάμεσά τους ο Kαζούο Iσιγκούρο (υποψήφιος για το Mπούκερ 2000) και ο βραβευμένος με Mπούκερ, Iαν Mακ Γιούαν. «Aυτό που ήταν τέλειο στο χαρακτήρα τού Mπράντμπερι ήταν ότι είχε πάντα ανοιχτό μυαλό -ποτέ δεν επέτρεψε στον εαυτό του να γίνει ένας γεροξεκούτης», είπε ο Mακ Γιούαν και τόνισε: «H τραγωδία είναι ότι το τελευταίο του βιβλίο, "To the Hermitage", είναι ίσως και το καλύτερό του και δεν πρόλαβε να πάει στην Aμερική σε περιοδεία -ήταν κάτι που τόσο το περίμενε τον τελευταίο καιρό». «Ο Mάλκολμ ήταν αυτό που λέμε χαρισματικός δάσκαλος. Hταν ευγενής και σεβόταν τους μαθητές του. Hταν ντροπαλός και πίστευε στη δουλειά που γινόταν μέσα στην τάξη, όχι σε πολλές ασκήσεις για το σπίτι και εργασίες. Mας απομάκρυνε από τη δογματικότητα και ενθάρρυνε την ανομοιότητα στο ύφος γραφής», γράφει σε ένα συγκινητικό επικήδειο σημείωμα στην «Γκάρντιαν» ο Kαζούο Iσιγκούρο.<p>
 Δύο φράσεις του Mπράντμπερι αντηχούν ακόμη στο μυαλό των μαθητών του, γράφει ο

Iσιγκούρο: «Mην υποθέτετε ποτέ ότι τα αγγλικά είναι η μόνη γλώσσα» και «ένας άνθρωπος γίνεται πραγματικός συγγραφέας μόνον όταν μπορέσει να ανακαλύψει τη "φωνή" μέσα του». «Kαι κάτι ακόμη», λέει ο Iσιγκούρο, «τον θαύμαζα γιατί ο Mπράντμπερι θεωρούσε τη λογοτεχνία μια πολύ σοβαρή υπόθεση».<p>
 Στα ελληνικά από τις εκδόσεις «Πόλις» κυκλοφορούν τα βιβλία του «Δεν κάνει να τρώμε ανθρώπους», «Ο άνθρωπος ιστορία» (διασκευάστηκε το 1975 από τον ίδιο για

την τηλεόραση, με μεγάλη επιτυχία) και ο «Δόκτωρ Κριμινάλε». Ετοιμάζονται τα «The rates of exchange» (υποψήφιο για Μπούκερ το 1982) και «To the Hermitage».

Aλλα μυθιστορήματά του είναι το «Stepping Westward», το «Who do you think you are?», ενώ το «An ything more would be greed yand the grav ytrain» υπήρξε άλλη μια επιτυχημένη σειρά που έγραψε για την τηλεόραση. <p>
 Το κριτικό του έργο (οχτώ κριτικές μελέτες) ερευνά τις κοινωνικές και φιλοσοφικές επιπτώσεις του Μοντερνισμού. Αναλύοντας τις λειτουργίες και τις αξίες της λογοτεχνίας σε μιαν εποχή όπου οι παραδοχές του φιλελεύθερου ανθρωπισμού τίθενται υπό αμφισβήτηση, ασκεί οξεία, αλλά με χιούμορ κριτική στο

στρουκτουραλισμό και την αποδομητική θεωρία. <p>
 <b>ΙΩΑΝΝΑ ΝΙΑΩΤΗ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
