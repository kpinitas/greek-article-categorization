 Προεδρική εικόνα σπεύδει να προβάλει ο Τζορτζ Μπους, αν και αποφεύγει να αυτοχαρακτηριστεί «εκλεγμένος πρόεδρος» των ΗΠΑ. Ενώ εκκρεμούν οι ενστάσεις των Δημοκρατικών για τα εκλογικά αποτελέσματα στη Φλόριντα, ο Μπους προωθεί τις διαδικασίες μεταβίβασης της εξουσίας με ιδιωτική χρηματοδότηση, καθώς τα προβλεπόμενα κεφάλαια δεν αποδεσμεύονται από τις αρμόδιες υπηρεσίες μέχρι να εκδικαστούν οι ενστάσεις.
 Από την άλλη πλευρά, ο Δημοκρατικός υποψήφιος Αλ Γκορ προσπαθεί να εξηγήσει στην πλειονότητα των Αμερικανών, που θεωρούν ότι το θέμα των εκλογών πρέπει να
 «Σε διακόσια χρόνια από σήμερα, όταν οι μελλοντικοί Αμερικανοί εξετάζουν αυτές
τις προεδρικές εκλογές... ας μάθουν ότι η δημοκρατία επικράτησε τελικά του κομματισμού στην επίλυση μιας αμφισβητούμενης εκλογής», είπε. «Πώς εσείς και οποιοσδήποτε Αμερικανός μπορεί να έχει εμπιστοσύνη ότι η ψήφος σας δεν θα αγνοηθεί σε μια μελλοντική εκλογή; Αυτό είναι που ζητάμε από την ημέρα των εκλογών, μια πλήρη καταμέτρηση... όχι ανακαταμέτρηση ύστερα από ανακαταμέτρηση, αλλά μια μοναδική, πλήρη και ακριβή καταμέτρηση», πρόσθεσε.
 Απαντώντας ουσιαστικά στους πολίτες που, σύμφωνα με σφυγμομέτρηση των CNN/USA TΟDAY, σε ποσοστό 56% θεωρούν ότι ο Γκορ πρέπει να εγκαταλείψει τις προσφυγές,
ο Δημοκρατικός υποψήφιος για την αντιπροεδρία, Τζο Λίμπερμαν, δήλωσε ότι «έχουμε βαθιά συναίσθηση του παράγοντα χρόνος» και ότι «αυτό δεν θα διαιωνιστεί».
 Αυτός, πάντως, που δεν χάνει χρόνο είναι ο Τζορτζ Μπους, ο οποίος σπεύδει να δρομολογήσει τη διαμόρφωση του διάδοχου κυβερνητικού σχήματος. Το έργο αυτό έχει αναλάβει να συντονίσει ο συνυποψήφιός του, Ντικ Τσένι, ο οποίος δήλωσε ότι υπάρχει «μεγάλη πιθανότητα» να συμπεριληφθούν και Δημοκρατικοί σε μια κυβέρνηση Μπους. «Ο κυβερνήτης μού έδωσε οδηγίες να εξετάσω αυτό το θέμα», είπε.
 Συνεργάτες του Τζορτζ Μπους δήλωσαν ότι οι βασικές επιλογές παραμένουν αμετάβλητες, όπως αυτή του πρώην αρχηγού του γενικού επιτελείου, Κόλιν Πάουελ,
για τη θέση του υπουργού Εξωτερικών και της καθηγήτριας Κοντολίζα Ράις για τη θέση του Συμβούλου Εθνικής Ασφαλείας.
