 Σε μείωση των επιτοκίων κατά 0, 5% προχώρησε χθες η Τράπεζα της Ελλάδος, μειώνοντας την απόσταση που χωρίζει τα ελληνικά επιτόκια από αυτά του ευρώ στο
1, 75%. Η μείωση αυτή δεν επηρέασε τα επιτόκια στη διατραπεζική αγορά, γεγονός που αποθαρρύνει τις εμπορικές τράπεζες να προχωρήσουν σε νέο κύκλο μείωσης των
 Το Συμβούλιο Νομισματικής Πολιτικής προτάσσοντας την ανάγκη για «σταδιακή» προσαρμογή των δραχμικών επιτοκίων στο επίπεδο του ευρώ απεφάσισε να προχωρήσει στην παραπάνω μείωση. Ετσι, το «βασικό επιτόκιο» της ΤτΕ για πράξεις 14 ημερών διαμορφώνεται σε 6, 5%. Το αντίστοιχο επιτόκιο της Ευρωπαϊκής
Κεντρικής Τράπεζας βρίσκεται στο 4, 75%. Ομως στην ελληνική διατραπεζική αγορά το επιτόκιο των 14 ημερών κυμαίνεται σε υψηλότερο επίπεδο και συγκερκιμένα στο
6, 90%, καθώς η ΤτΕ μέσω της περιορισμένης ρευστότητας που προσφέρει, επιθυμεί να συγκρατήσει τον ρυθμό αποκλιμάκωσης των επιτοκίων. Στόχος της ΤτΕ είναι να περιοριστούν οι «τριγμοί» στην αγορά συναλλάγματος από τη διαδικασία αυτή. Για
παράδειγμα, χθες παρουσιάστηκαν εκροές ύψους 77 δισ. δρχ.. 
 Η Τράπεζα της Ελλάδος διοχέτευσε το ποσό αυτό στο Fixing, προκειμένου να συγκρατήσει τη διολίσθηση της δραχμής, παρ' όλο που χθες εμφανίστηκαν θεσμικοί
επενδυτές, οι οποίοι προχώρησαν σε μαζικές αγορές ομολόγων. Είναι χαρακτηριστικό το ενδιαφέρον που παρουσιάστηκε στη δημοπρασία των 10ετών ομολόγων. Οι προσφορές ξεπέρασαν το 1, 1 τρισ. δρχ. ενώ το υπουργείο Οικονομικών ζητούσε να συγκεντρώσει μόλις 250 δισ. δρχ.. Η μεγάλη αυτή ζήτηση,
η οποία σύμφωνα με πληροφορίες προήλθε από μεγάλο αμερικανικό επενδυτικό οίκο,
είχε ως αποτέλεσμα να αυξηθεί η τιμή των ομολόγων και να περιοριστεί το μέσο σταθμικό επιτόκιό τους στο 5, 77% έναντι 5, 98% που ήταν στην προηγούμενη δημοπρασία. 
 Tο έντονο ενδιαφέρον συνεχίστηκε και στη δευτερογενή αγορά, όπου οι ξένοι θεσμικοί «σάρωσαν» τους μακροχρόνιους τίτλους, ενώ αγορές σημειώθηκαν ακόμη και σε βραχυχρόνια ομόλογα. Σημειώνεται, ότι για τους ξένους επενδυτές τα ελληνικά ομόλογα προσφέρονται στην ουσία αφορολόγητα. Ο όγκος των συναλλαγών στο Ηλεκτρονικό Σύστημα Συναλλαγών (ΗΔΑΤ) διαμορφώθηκε στα 206 δισ. δρχ. και το μεγαλύτερο μέρος απ' αυτά (περίπου το 90%) αντιπροσώπευε εντολές αγοράς. Ο μεγαλύτερος όγκος των συναλλαγών εμφανίστηκε στα ομόλογα 10ετούς διάρκειας (η παλιά και η νέα έκδοση συγκέντρωσαν περίπου 76 δισ. δρχ.) και στα 20ετή ομόλογα (60 δισ. δρχ.). Το περιθώριο υποχώρησε σε σχέση με χθες και διαμορφώθηκε στο 0, 68% με την απόδοση του ελληνικού 10ετούς στο 0, 69% με την απόδοση του ελληνικού 10ετούς ομολόγου να διαμορφώνεται στο 5, 819% και του γερμανικού στο 5, 123%. 
