Την ώρα που οι δημόσιοι υπάλληλοι διαδήλωναν έξω από τη Βουλή διεκδικώντας πραγματικές αυξήσεις, η κυβέρνηση σύμφωνη στις αρχικές ανακοινώσεις της απαντούσε με αυξήσεις 2, 2%.
 Με τροπολογία που κατατέθηκε στο φορολογικό νομοσχέδιο οι εισοδηματικές αυξήσεις για το 2001 φτάνουν στο 2, 2% και υπολείπονται του πληθωρισμού (ξεπερνάει το 4% το Νοέμβριο) οδηγώντας σε νέα μείωση της αγοραστικής δύναμης των δημοσίων υπαλλήλων (βλ. σχετικό πίνακα) για δεύτερη συνεχή χρονιά. Η αύξηση αυτή καθώς ενσωματώνεται στο βασικό μισθό οδηγεί σε ελαφρώς μεγαλύτερη αναπροσαρμογή των συντάξεων.
 Ο μηνιαίος βασικός μισθός διαμορφώνεται σε: 291.400 δρχ. για πρωτοδίκες, δικαστικούς αντιπροσώπους Νομικού Συμβουλίου Κράτους, ιατροδικαστές Δ' τάξης, 210.900 δρχ. για ανθυπολοχαγούς, 323.000 δρχ. για τιτουλαρίους επισκόπου και βοηθούς, 284.000 δρχ. για λέκτορας ΑΕΙ, 255.000 για καθηγητή εφαρμογών ΤΕΙ, 275.300 δρχ. ερευνητή Δ, 259.800 δρχ. για ειδικούς λειτουργικούς επιστήμονες, 301.500 δρχ. παρέδρους, 223.700 δρχ. για συνεργάτη ΚΕΠΕ, 416.900 δρχ. για καθηγητές στρατιωτικών σχολών και σχολής δημόσιας υγείας, 202.900 για ακόλουθους πρεσβείας, 280.000 δρχ. επιμελητή β  ΕΣΥ, 239.700 δρχ. μουσικούς, 250.000 δρχ. για εκπαιδευτή εμπορικού ναυτικού.
 Ακόμη, τα επιδόματα αυξάνονται σε: 37.500 δρχ. (από 25.000) για παραμεθόριες-προβληματικές περιοχές, 50% της ανθυγιεινής-επικίνδυνης εργασίας και διαμορφώνονται σε 7.500, 12.000 και 18.000 δρχ., των ιατροδικαστών σε 200.000 δρχ. και βιβλιοθήκης 150.000 δρχ.
 Το κίνητρο απόδοσης διαμορφώνεται από 44.000 δρχ. έως 71.000 δρχ. για τους δημοσίους υπαλλήλους και σε 43.000 -68.000 δρχ. για τους αρχιερείς-κληρικούς.
