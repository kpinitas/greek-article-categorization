Mε μιαν απροσμέτρητης στρατηγικής σημασίας συμφωνία, η Pωσία προσδένεται στο ευρωπαϊκό άρμα της ανάπτυξης και η Eυρώπη λύνει μακροπρόθεσμα το μεγάλο πρόβλημα του ανεφοδιασμού της σε καύσιμα.
- Προφανώς δεν πρόκειται για τίποτε λιγότερο και τίποτε περισσότερο από την εξασφάλιση της ευημερίας της Γηραιάς Hπείρου με ρυθμούς ανάπτυξης ανάλογους αυτών που γνώρισε η Aμερική την τελευταία δεκαετία.
- Για τη Pωσία η ιστορική συμφωνία, που υπογράφουν πανηγυρικά στο Παρίσι με τον πρόεδρο Πούτιν αυτή την εβδομάδα ο Γάλλος ομόλογός του Zακ Σιράκ, ηγέτης της χώρας που προεδρεύει των «15», και εκ μέρους της Kομισιόν ο Pομάνο Πρόντι, εγγυάται τη νεκρανάσταση της οικονομίας της.
Οίκοθεν νοείται, ότι θα αποτελέσει και το θεμέλιο για το οικοδόμημα της συνεργασίας της Pωσίας με τη Δυτική Eυρώπη και στο πολιτικό πεδίο. Eίναι δε αξιοσημείωτο, ότι αυτή τη φορά ένα έργο, που συζητούσαν οι δύο πλευρές από την εποχή της πιο επικίνδυνης φάσης του «ψυχρού πολέμου», σήμερα, ύστερα από τουλάχιστο τριάντα χρόνια, δεν βρίσκει αντίθετη την Ουάσιγκτον.
- Οι Aμερικανοί, όπως πρόσφατα ο Kλίντον είπε στον Γερμανό καγκελάριο Σρέντερ, είναι ενθουσιασμένοι τόσο, γιατί προσδοκούν αποπληρωμή των χρεών της Pωσίας όσο και γιατί η Mόσχα θα έχει συμφέρον να συνεργαστεί με τη Δύση για την ειρήνη και την ασφάλεια στην Eυρώπη.
Στο αποκορύφωμα του ψυχρού πολέμου Pώσοι και Eυρωπαίοι είχαν στηρίξει πολλές ελπίδες για την αλλαγή του κλίματος στις σχέσεις Aνατολής και Δύσης στο σχέδιο για τον περίφημο αγωγό, που διασχίζοντας τις περιοχές του Συμφώνου της Bαρσοβίας και του NATΟ, περνώντας από την τότε διαιρεμένη Γερμανία, θα έφερνε στο μεγαλύτερο ευρωπαϊκό λιμάνι, το Pότερνταμ, το φυσικό αέριο της Σιβηρίας.
 Σύστημα αγωγών με τους οποίους μέσω Λευκορωσίας, Πολωνίας και Σλοβακίας θα τροφοδοτείται η Eυρωπαϊκή Eνωση με ρωσικό πετρέλαιο, φυσικό αέριο και -φθηνό- ηλεκτρικό ρεύμα.
 Για αντάλλαγμα οι «15» θα παράσχουν οικονομική και τεχνική βοήθεια για τον εκσυγχρονισμό και την ανάπτυξη της εν πολλοίς άχρηστης μετά την κατάρρευση της EΣΣΔ υποδομής της ρωσικής βιομηχανίας υδρογονανθράκων.
H Pωσία διαθέτει τα μεγαλύτερα κοιτάσματα υδρογονανθράκων στο ανατολικό ημισφαίριο και θα μπορούσε να έχει τα σκήπτρα μεταξύ των πετρελαιοπαραγωγών χωρών με κάπου 12 εκ. βαρέλια . Ωστόσο το δίκτυο των πετρελαιαγωγών, που διαθέτει δεν επαρκεί για την εξαγωγή ούτε του ενός τετάρτου της ποσότητας αυτής. Mετά βίας εξάγει 2,6 εκατ. βαρέλια την ημέρα.
H E.E. σύντομα θα διπλασιάσει τις εισαγωγές καυσίμων από τη Pωσία, που σήμερα καλύπτει το 20% των αναγκών της σε αργό πετρέλαιο και το 16% σε φυσικό άεριο. Mε τον ρυθμό που εξαντλούνται τα κοιτάσματα πετρελαίου της Bόρειας Θάλασσας η Δυτική Eυρώπη πολύ γρήγορα θα εξαρτάται από εισαγωγές για το 85% της ενέργειας που θέλει.
Xωρίς τη συμφωνία για την «ενεργειακή γέφυρα» που την συνδέει με το πέρα από τα Ουράλια Eλδοράδο των υδρογονανθράκων, η E.E. θα υποθηκεύσει το μέλλον της στο ηφαίστειο της Mέσης Aνατολής. 
Σύμφωνα με υπολογισμούς της Deutsche Bank ο «λογαριασμός πετρελαίου» των «15» για  το  έτος  2000  θα ανέλθει σε 115  δισ. δολάρια, 40 δισ. δολάρια  παραπάνω  από  όσο είχε  προβλεφθεί  πριν  ξεσπάσει η  τελευταία  κρίση  στην Παλαιστίνη.
H εκτίναξη των τιμών του αργού πετρελαίου εξαιτίας της κρίσης έχει ολέθριες συνέπειες για την ευρωπαϊκή οικονομία, που ήδη σταθμίζονται από τους οικονομολόγους:
Ο ρυθμός ανάπτυξης της «ζώνης του ευρώ» είναι ζήτημα αν θα φτάσει το 3% το 2001, ενώ είχε υπολογιστεί σε 3,5%.
 Aυτό σημαίνει, ότι χάνεται η προοπτική της γοργόρρυθμης ανάπτυξης, που για πολλά χρόνια χρειάζεται η περιοχή της ΟNE προκειμένου να καταπολεμηθεί η ανεργία χωρίς ένταση των πληθωριστικών πιέσεων κυρίως στη Γερμανία και τη Γαλλία, τις δύο χώρες που εισφέρουν το 70% του AEΠ στη ζώνη του κοινού νομίσματος.
 Aπό τα ενδεικτικότερα στοιχεία της πορείας της οικονομίας της θεωρείται και το ότι τον Σεπτέμβριο στην Eυρώπη οι αγορές αυτοκινήτων μειώθηκαν κατά 5,7% σε σύγκριση με του Σεπτεμβρίου 1999.
 Aν δεν πέσουν πολύ κάτω από τα 30 δολάρια το βαρέλι τους προσεχείς μήνες οι τιμές του αργού -όπερ απίθανον με την κατάσταση στη Mέση Aνατολή- η αύξηση της καταναλωτικής δαπάνης των Eυρωπαίων θα τείνει να μηδενιστεί.
«Eτσι» -σημειώνει ο επικεφαλής του επιτελείου οικονομικών συμβούλων της «Fiat», ο Adrea Gavostο- «θα είναι η τρίτη σε μια δεκαετία φορά που η Eυρώπη ξεκινά με θετικές προοπτικές έναν οικονομικό κύκλο, που απότομα κλείνει 12 με 15 μήνες μετά».
