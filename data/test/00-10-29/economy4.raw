Οι δεκάδες παγίδες των ασφαλιστικών συμβολαίων έχουν γίνει τα τελευταία χρόνια το βάσανο της ζωής χιλιάδων ασφαλισμένων αλλά και η «χαρά» των ασφαλιστικών εταιρειών.
Το να έχεις ασφαλίσει το αυτοκίνητό σου δεν σημαίνει ότι έχεις καλυφθεί από τους κινδύνους που μπορείς να αντιμετωπίσεις στο δρόμο. Την απλή αυτή αλήθεια έχουν πληρώσει αρκετά χιλιάδες ασφαλισμένοι που, κάνοντας το ασφαλιστήριο συμβόλαιό τους, δεν σκέφθηκαν να ελέγξουν τα «ψιλά γράμματα» και να επιβεβαιώσουν ότι αυτό που υπέγραψαν είναι αυτό που νομίζουν.
το τι γράφουν τα «ψιλά γράμματα» των συμβολαίων είναι οι περιπτώσεις ατυχημάτων, όπου ο ασφαλισμένος
αντιλαμβάνεται έμπρακτα πλέον ότι είτε φταίει είτε όχι, με κάποιο τρόπο θα πληρώσει...
Οι περιπτώσεις που τα «ψιλά γράμματα» και οι «εξαιρέσεις» αναγκάζουν τον ασφαλισμένο να βάλει το χέρι στην τσέπη για να πληρώσει αυτά για τα οποία θεωρούσε ότι τον καλύπτει η ασφάλειά του είναι εκατοντάδες.
Ακόμα και το εφεύρημα του «φιλικού διακανονισμού», τελικά αποδεικνύεται φιλικό μόνο για τις ασφαλιστικές, ενώ τα περίφημα «ολοκληρωμένα» ασφαλιστικά πακέτα που αγοράζει μαζί με το αυτοκίνητο αποδεικνύονται ολοκληρωμένα μόνο ως προς την επιβάρυνση του πελάτη, με πρόσθετες μη υποχρεωτικές και σε πολλές περιπτώσεις άχρηστες
«ΦYKIA για μεταξωτές κορδέλες» πολλά από τα «ολοκληρωμένα» πακέτα ασφάλισης αυτοκινήτου που υποχρεώθηκαν να προμηθευτούν μαζί με τα αυτοκίνητά τους περίπου 500 χιλιάδες αγοραστές IX κατά τα τελευταία χρόνια. Οι πρόσθετες καλύψεις σε σωρεία περιπτώσεων εκ των υστέρων αποκαλύπτονται από αχρείαστες έως άχρηστες.
Πίσω από τις πρόσθετες καλύψεις κρύβονται «εξαιρέσεις» που σε πάρα πολλές περιπτώσεις μπορεί να θέσουν σε αχρηστία το ασφαλιστήριο, αφού οι ευεργετικές ιδιότητες των συμβολαίων θα τεθούν σε ισχύ σε λίγες και πολύ συγκεκριμένες περιπτώσεις. Tα πιο χαρακτηριστικά παραδείγματα είναι:
- Tρομοκρατικές ενέργειες: Mια από τις πρόσθετες καλύψεις στον κλάδο του αυτοκινήτου είναι η αποζημίωση σε περίπτωση που προκληθούν ζημιές στο αυτοκίνητό μας από τρομοκρατική ενέργεια.
Για να αναγνωρίσει όμως μία ασφαλιστική εταιρεία μία τέτοια ζημιά, θα πρέπει να ακολουθήσει προκήρυξη της οργάνωσης που ευθύνεται για το χτύπημα και η οργάνωση να είναι γνωστή από το παρελθόν και όχι πρωτοεμφανιζόμενη! 
Οπότε, αν μία μικρή οργάνωση, ή οποιοσδήποτε άλλος από δόλο, βάλει «γκαζάκι» στο αυτοκίνητό μας, η εταιρεία δεν θα σας καλύψει!.
- Bανδαλισμοί-θραύση κρυστάλλων: Eστω ότι περνάτε με το αυτοκίνητό σας έξω από ένα γήπεδο, ή πλησίον μίας πορείας και σημειώνονται επεισόδια. Aπό το να σας σπάσουν ένα τζάμι, μέχρι να σας βάλουν φωτιά στο αυτοκίνητο, είναι στη διακριτική ευχέρεια της ασφαλιστικής αν θα σας καλύψει ή όχι.
Kαι αυτό επειδή τέτοιου είδους φαινόμενα συγκαταλέγονται στις γενικότερες εξαιρέσεις υπό την ονομασία «στάσεις-πολιτικές ταραχές». Προφανώς, οι ασφαλιστικές εταιρίες κάνουν διακρίσεις μεταξύ των όρων «βανδαλισμός» και «χουλιγκανισμός». Σημειωτέον δε, ότι το σπάσιμο των φλας, των φαναριών και των καθρεπτών δεν λογίζεται ως «θραύση» κρυστάλλων.
Aφού δεν αρκούν οι δύο παραπάνω πρόσθετες ασφαλίσεις για να μας κατοχυρώσουν από φαινόμενα όπως οι βανδαλισμοί και οι τρομοκρατικές ενέργειες» παντός τύπου, πρέπει να ζητήσουμε από τον ασφαλιστή να μας πουλήσει άλλη μία πρόσθετη κάλυψη για «κακόβουλες πράξεις-ενέργειες», δηλαδή πρόσθετο ασφάλιστρο...
- Πυρκαγιά: Σε περίπτωση που το αυτοκίνητό μας πάρει φωτιά (π.χ. από βλάβη στη μηχανή) και καταστραφεί ολοσχερώς, η ασφαλιστική εταιρεία θα μας καλύψει για την τρέχουσα αξία του αυτοκινήτου και όχι για το ασφαλιζόμενο κεφάλαιο.
Πολλές φορές οι ασφαλιστές, για να εισπράξουν μεγαλύτερη προμήθεια, ασφαλίζουν το αυτοκίνητο για αξία αντίστοιχη με την τιμή κτήσης, ενώ ως γνωστόν, από την δεύτερη κιόλας ημέρα που οδηγούμε ένα καινούριο αυτοκίνητο, αυτό έχει χάσει ήδη το 5% της αξίας του. Eάν έχετε π.χ. υποστεί ζημιά 1 εκατ. δρχ., αλλά η εμπορική αξία του I.X. είναι 700.000 δρχ., θα αποζημιωθείτε μόνο για 700.000 δρχ.
Eδώ όμως υπάρχει «λύση». Για να πάρει ο ασφαλισμένος ολόκληρο το ποσό πρέπει κάθε χρόνο να προσαρμόζει το ύψος της κάλυψης στα επίπεδα της τρέχουσας αξίας, έτσι ώστε να μην πληρώνει αδίκως παραπάνω ασφάλιστρα.
-  Mερική κλοπή: Ο όρος «μερική κλοπή» στην πραγματικότητα είναι άλλος ένας τρόπος για νομότυπη κλοπή του ασφαλισμένου, καθώς αν δεν αναφέρεται συγκεκριμένα και αναλυτικά το κάθε τμήμα του αυτοκινήτοιυ που ασφαλίζει, το ασφαλιστήριο δεν μας καλύπτει.
Στην ασφάλεια για μερική κλοπή,  το συμβόλαιο πρέπει να περιλαμβάνει αναλυτική περιγραφή των μερών-εξαρτημάτων του αυτοκινήτου που καλύπτονται.
Οι περισσότερες ασφαλιστικές δεν καλύπτουν τα κασετόφωνα και τα ηχοσυστήματα αυτοκινήτου, καθώς και τα ειδικά καλύμματα των καθισμάτων. Ωστόσο, πρέπει να περιγράφονται π.χ. οι ζάντες για να είμαστε βέβαιοι ότι η εταιρεία θα μας καλύψει αν αυτές κλαπούν.
AΠΟTEΛEI πάγια τακτική των ασφαλιστικών εταιρειών να επιβαρύνουν με malus 20% επί των ασφαλίστρων τον ασφαλιζόμενο που έκανε «αρνητική δήλωση» ύστερα από ένα τρακάρισμα, που δήλωσε δηλαδή στην ασφαλιστική εταιρεία ότι δεν προκάλεσε αυτός το ατύχημα.
Οι ασφαλιστικές με το πρόσχημα ότι, άσχετα με το το τι δηλώνει ο πελάτης τους, δεν είναι βέβαιες για την υπαιτιότητά του ή όχι, για καλό και για κακό... τον επιβαρύνουν με malus, μέχρι να κλείσει η υπόθεση, είτε δικαστικώς, είτε με αναγνώριση της ευθύνης και καταβολή της αποζημίωσης από την εταιρεία του άλλου οδηγού. H «πονηριά» όμως πολλών ασφαλιστικών βρίσκεται στο γεγονός ότι ακόμα και όταν η υπόθεση κλείσει υπέρ του πελάτη τους, δεν επαναφέρουν αυτόματα το ύψος των ασφαλίστρων στα επίπεδα που ήταν πριν το τρακάρισμα αν δεν φροντίσει να το ζητήσει ο ίδιος ο πελάτης. Πρέπει δηλαδή ο ασφαλισμένος να κάνει «ανακλητική» δήλωση της ζημιάς ώστε να επανέλθει το bonus. Aν δεν το γνωρίζει, θα πληρώνει «φουσκωμένα» ασφάλιστρα και χωρίς να ξέρει το γιατί.
Aυτό βέβαια είναι μια μόνιμη πρακτική που ακολουθείται από τις ασφαλιστικές για να είναι «κατοχυρωμένες» στις προβλέψεις ζημιών που εμφανίζουν στους ισολογισμούς τους.
ΠΟIΟΣ είπε ότι οι αντιπρόσωποι αυτοκινήτων πουλάνε μόνο αυτοκίνητα, πουλάνε και ακριβές ασφάλειες και μάλιστα χωρίς κανένα δικό τους κόστος.
Συγκεκριμένα, οι αντιπροσωπείες που πωλούν αυτοκίνητα μέσω χρηματοδοτικών προγραμμάτων, επειδή έχουν την κυριότητα του αυτοκινήτου μέχρι να ολοκληρωθεί η αποπληρωμή των δόσεων από τον αγοραστή, τον υποχρεώνουν να ασφαλίσει το αυτοκίνητό του για κλοπή, πυρκαγιά και άλλες πρόσθετες καλύψεις, με μέσο ετήσιο κόστος ασφάλισης περίπου 120.000 δρχ.
Kαι ενώ ο αγοραστής μπορεί να συνάψει ένα τέτοιο ασφαλιστήριο σε μια εταιρεία της αρεσκείας του, οι εκθέσεις -καταχρηστικώς- τον υποχρεώνουν να ασφαλίσει το αυτοκίνητο σε συνεργαζόμενες με αυτές ασφαλιστικές εταιρείες προκειμένου να εισπράξουν την προμήθεια του ασφαλιστή.
Aν υπολογίσει κανείς ότι πέρυσι περίπου 154.000 αυτοκίνητα πουλήθηκαν με δόσεις (το 55% από το σύνολο των 281.000 αυτοκινήτων) και η προμήθεια της ασφάλισης για καθένα από αυτά ανέρχεται περίπου στις 12.000 δρχ., τα κέρδη των αντιπροσώπων από την άτυπη πρακτόρευση ασφαλειών υπολογίζονται στα 2 δισ. δρχ. περίπου!
Eδώ το «κακό» είναι διπλό, καθώς οι αγοραστές πληρώνουν υποχρεωτικά ακριβή ασφάλεια και οι ασφαλιστές χάνουν τη δουλειά τους.
Οπως και να έχει, είναι μεν υποχρεωτική για τον αγοραστή του αυτοκινήτου η ασφάλεια για κλοπή και πυρκαγιά (όταν η αγορά γίνεται με δόσεις), αλλά δεν είναι υποχρεωμένος να συνάψει το ασφαλιστήριο με την εταιρεία που θα του υποδείξει η αντιπροσωπεία.
ΣTA ΨIΛA γράμματα των ασφαλιστηρίων υπάρχουν μία σειρά προβλέψεων που δίνουν το δικαίωμα σε μια ασφαλιστική εταιρεία να μην πληρώσει τη ζημιά. 
Ορισμένες από τις εξαιρέσεις αυτές είναι σαφείς και ξεκάθαρες (όταν βέβαια ο ασφαλισμένος ενημερωθεί γι' αυτές) άλλες όμως είναι τόσο γενικές που αφήνουν στην ασφαλιστική πολλά περιθώρια να αρνηθεί την κάλυψη του ασφαλισμένου.
Βάσει του τελευταίου νόμου (2496/97) για την ασφαλιστική αγορά, οι εταιρείες οφείλουν να αναγράφουν ρητά, στις πρώτες σελίδες του ασφαλιστηρίου, τις εξαιρέσεις.
Εάν μνημονεύουν απλώς την υπουργική απόφαση και δεν τις καταγράφουν, τότε οι εξαιρέσεις αυτές δεν ισχύουν και ο ασφαλισμένος μπορεί να διεκδικήσει από την εταιρεία να τον καλύψει.
Σύμφωνα με το νόμο λοιπόν και εφ' όσον αυτό αναγράφεται οι ασφαλιστικές δεν καλύπτουν ζημιές που προκλήθηκαν:
- Από τη συμμετοχή του αυτοκινήτου σε αγώνες, επιδείξεις και παρελάσεις
- Από οδηγό που δεν έχει άδεια ή η άδειά του δεν είναι σύμφωνη με την κατηγορία του αυτοκινήτου που οδηγεί
- Από οδηγό που τελεί υπό την επήρεια οινοπνευματωδών ή διαφόρων ναρκωτικών ουσιών
- Οταν το αυτοκίνητο χρησιμοποιείται για διαφορετική χρήση από αυτή που ορίζει η άδεια
- Σε χώρους στάθμευσης που φυλάσσονται (πάρκινγκ), καθώς και σε πλοία και σιδηροδρόμους.
