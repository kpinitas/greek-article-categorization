Ετοιμη να ρίξει στην αγορά, αν χρειαστεί, 1, 8 εκατ. βαρέλια την ημέρα εμφανίζεται η Σαουδική Αραβία.
 «Μπορούμε πολύ εύκολα να ρίξουμε 1, 8 εκατ. βαρέλια την ημέρα στην αγορά σε 90 ημέρες», δήλωσε χθες ο υπουργός Πετρελαίου της Σαουδικής Αραβίας Αλί αλ-Ναϊμί στο Ριάντ, μετά το τέλος της κοινής συνόδου καταναλωτριών και παραγωγών χωρών.
 «Δεν υπάρχει πρόβλημα με την παραγωγική δυνότητα - έχουμε ακόμη 1, 8 εκατ. βαρέλια την ημέρα δυνατότητα παραγωγής», πρόσθεσε ο Σαουδάραβας υπουργός και τόνισε: 
 «Εχουμε δηλώσει ότι αν υπάρξουν ελλείψεις εξαιτίας καταστροφών ή πολιτικών γεγονότων, θα υπάρξει αύξηση της παραγωγής όχι μόνο από τη Σαουδική Αραβία, αλλά και από τους άλλους παραγωγούς. Η Σαουδική Αραβία έχει πάντοτε δηλώσει και συνεχίζει να λέει ότι είμαστε έτοιμοι να παράγουμε ό,τι χρειάζεται για να πετύχουμε τη σταθερότητα στην αγορά».
 Οι υποσχέσεις ωστόσο του Σαουδάραβα υπουργού εντάσσονται στην προσπάθεια της κυβέρνησης του Ριάντ να καλοπιάσει τις ΗΠΑ, που έχουν επιδοθεί σε ασφυτκτικό πρέσινγκ για νέα αύξηση της παραγωγής από τον ΟΠΕΚ, προκειμένου να πέσουν οι υψηλές τιμές του «μαύρου χρυσού», που απειλούν με πληθωρισμό και φρένο την ανάπτυξη της αμερικανικής οικονομίας.
 Ο ίδιος ο Αμερικανός υπουργός Ενέργειας, Μπιλ Ρίτσαρντσον, που παραβρέθηκε στο
Ριάντ, δήλωσε σε συνέντευξή του στο πρακτορείο «Ρόιτερ» ότι η Ουάσιγκτον δεν κατάφερε να εξασφαλίσει διαβεβαιώσεις από τη στενή της σύμμαχο, τη Σαουδική Αραβία, ότι θα αυξήσει την παραγωγή στην επόμενη σύνοδο του Ιανουαρίου.
 «Δεν προέβησαν σε δέσμευση για αύξηση της παραγωγής στην επόμενη σύνοδο του ΟΠΕΚ», επισήμανε ο Αμερικανός υπουργός Ενέργειας.
 Αλλωστε, αρκετές χώρες του ΟΠΕΚ δεν συμμερίζονται τη στάση της Σαουδικής Αραβίας και προετοιμάζονται από τώρα για πιθανή μείωση και όχι αύξηση της παραγωγής.
 Ο πρόεδρος του ΟΠΕΚ και υπουργός Πετρελαίου της Βενεζουέλας, Αλί Ροντρίγκεζ, υποστήριξε σε συνέντευξή του στο πρακτορείο «Ρόιτερ» ότι τα διεθνή αποθέματα πετρελαίου αυξάνονται και ότι οι εξαγωγείς θα πρέπει να είναι έτοιμοι να μειώσουν την παραγωγή, ακόμη και τον Ιανουάριο, αν οι υψηλές τιμές αρχίσουν να
 Ο Ροντρίγκεζ απέρριψε τις αμερικανικές εκκλήσεις για αύξηση της παραγωγής και τόνισε ότι στην αγορά υπάρχει ήδη υπερπροσφορά 1, 4 εκατ. βαρελιών την ημέρα, ποσοστό 2%.
 Ο πρόεδρος του ΟΠΕΚ επισήμανε ακόμη ότι τα διεθνή αποθέματα αργού πετρελαίου και προϊόντων διυλιστηρίου, όπως η βενζίνη, αντιστοιχούν σε 80 ημέρες ζήτηση. Και όταν, όπως είπε, «σύμφωνα με τις προβλέψεις μας φτάσουν τις 90 ημέρες, τότε οι τιμές θα αρχίσουν να υποχωρούν».
 «Με βάση τα θεμελιώδη δεδομένα της αγοράς, οι τιμές θα 'πρεπε να κυμαίνονται μεταξύ 22-28 δολ. το βαρέλι...ο κυριότερος λόγος που δεν βρίσκονται εκεί είναι η κερδοσκοπία», τόνισε ο Ροντρίγκεζ, προσθέτοντας ότι ο φόβος για μια γενικευμένη σύρραξη Αράβων-Ισραήλ συμβάλλει στην άνοδο.
 Οπως δήλωσε ο Ρίτσαρντσον, στη σύνοδο «επικράτησε η άποψη ότι το πετρέλαιο δεν
πρέπει να χρησημοποιηθεί σαν όπλο... Δεν βλέπουμε καμία ένδειξη ότι υπάρχει σχέση με την κατάσταση στη Μέση Ανατολή και την προσφορά πετρελαίου».
 Η τιμή του μπρεντ έχει ενισχυθεί σημαντικά και πάλι τις τελευταίες ημέρες, λόγω της κακοκαιρίας στις ΗΠΑ. Την Παρασκευή έκλεισε στα 33, 10 δολ. το βαρέλι,
ενώ το αμερικανικό αργό στα 35, 10 δολ., πολύ κοντά στο πρόσφατο ρεκόρ δεκαετίας, στο οποίο έφτασαν οι τιμές, με το ξέσπασμα της «Ιντιφάντα 2» και την έκρηξη βίας μεταξύ Ισραήλ και Παλαιστινίων, πριν από έναν μήνα περίπου.
