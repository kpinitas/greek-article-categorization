 Ηρακλής για... «φίλημα», αλλά μόνο για μισή ώρα, είχε ως κατάληξη αυτή τη νίκη 3-0 επί του ΟΦΗ. Το δεδομένο δεν είναι ο Ηρακλής, ο οποίος μετά το θρίαμβό του στου Χαριλάου αναμενόταν να φτάσει σε μια επιτυχία, όσο αυτός ο...φοβισμένος και χωρίς ηθικό ΟΦΗ -μια ομάδα που περίμενε το μοιραίο και δεν μπορούσε ν' αντιδράσει.
 Πέρα από τη νίκη του Ηρακλή και την εικόνα που παρουσίασε στο τελευταίο ημίωρο του αγώνα υπάρχουν δύο σημεία θα πρέπει να σταθεί κανείς σ' ό,τι αφορά το συγκεκριμένο αγώνα: 
 *Hταν ο κόσμος, πολύ λίγος, όταν μάλιστα προηγήθηκε μια τόσο μεγάλη νίκη σαν κι αυτήν του 2-0 στο Χαριλάου. Οι 5.000 φίλαθλοι είναι αριθμός αποκαρδιωτικός για τις προοπτικές του Ηρακλή και κυρίως για την επένδυση που πραγματοποιεί η ιδιοκτησία της ομάδας. Ηταν βέβαια πολύ θερμός στο διάστημα που ο Ηρακλής έπαιξε ποδόσφαιρο, αλλά ο μικρός αριθμός δεν είναι ό,τι καλύτερο για την ιδιοκτησία και την ομάδα, και
 *Hταν ο τραυματισμός του Μπεκιάι σε μια σύγκρουσή του με τον Κολιτσιδάκη κι ένα λεπτό πριν σημειωθεί το γκολ του Ηρακλή. Μεταφέρθηκε με φορείο εκτός γηπέδου και στη συνέχεια με ασθενοφόρο στο Ιπποκράτειο Nοσοκομείο. Στα εξωτερικά ιατρεία υποβλήθηκε σε νευροχειρουργικές, ορθοπεδικές και χειρουργικές εξετάσεις αλλά δεν προέκυψε κάτι που να τον κρατήσει, έστω και προληπτικά, στο νοσοκομείο. Γύρισε με την ομάδα του στο Ηράκλειο, αλλά έως ότου συμβεί αυτό και με το προηγούμενο του Τασιόπουλου οι πάντες ήταν ανήσυχοι στο Καυταντζόγλειο.
 Ο Ηρακλής, στον αγωνιστικό τομέα, ήταν η ομάδα που είχε τον επιθετικό προσανατολισμό. Ο ΟΦΗ φρόντιζε να 'χει μια παρουσία στο χώρο του κέντρου, αλλά επιθετικά είχε μία μόνο παρουσία: τον Μάουρο. Μ' αυτή την εικόνα το παιχνίδι κύλησε για περίπου μία ώρα και με τον Ηρακλή να 'χει, ουσιαστικά, μία ευκαιρία, με τον Κωνσταντίνου προς το τέλος του α' ημιχρόνου που εξουδετέρωσε ο Μπεκιάι. Τα καλά για τον Ηρακλή άρχισαν μετά το 60' κι ο χορός άνοιξε με τον Σαπουντζή. Κινήθηκε εκπληκτικά από δεξιά, γύρισε την μπάλα και ο Στολτίδης με κεφαλιά ψαράκι πέτυχε το γκολ. Αυτό ήταν. Εφυγε πάνω από τον Ηρακλή το άγχος της απώλειας βαθμών και εξέλιπε για τον ΟΦΗ κάθε ελπίδα για βαθμολογικό κέρδος. Η αντίδραση των Κρητικών ήταν ανύπαρκτη, ένω ο Ηρακλής, κυριολεκτικά, αλώνιζε στον αγωνιστικό χώρο. Το 2-0 δεν άργησε να 'ρθει. Ο Χάγκαν ήταν ο δημιουργός και ο εκτελεστής με εκπληκτικό σουτ. Ο Ντεμπά που μπήκε αλλαγή στο 87' έκλεισε το σκορ. Πριν είχαν δημιουργηθεί και χαθεί καλές ευκαιρίες με τον Φοφόνκα να είναι ο αρνητικός πρωταγωνιστής στις απώλειες.
 Ο χατζί για ακόμη μια Κυριακή αναδεικνύεται στον παίκτη- κλειδί του Ηρακλή, αλλά αντίστοιχος παίκτης δεν υπήρξε από την άλλη πλευρά, όλοι κινήθηκαν στα όρια της μετριότητας.
 Ο Δούρος δεν έκανε το λάθος, αλλά οι πέντε κίτρινες κάρτες, σ' ένα παιχνίδι τόσο...ευγενικό και με τους παίκτες να μην έχουν καμία προδιάθεση για εξωαγωνιστικές ενέργειες, δείχνουν ανασφάλεια. Ηταν υπερβολικές. Τις είδαν: Κώτσιος Μουνιόζ, Παυλόπουλος, Ηπειρώτης και Μπελσούε.
 * Στο γήπεδο ήταν κι ένας κατάσκοπος από την Τζένοα, ο οποίος στο ημίχρονο δήλωνε ότι δεν είδε τίποτε το ξεχωριστό και οι παίκτες που ξεχώρισε ήταν ο Μάουρο, ο Στολτίδης και ο Σαπουντζής.
