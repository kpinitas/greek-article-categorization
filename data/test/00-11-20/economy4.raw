Πόδι στα Βαλκάνια βάζει από τις αρχές του νέου χρόνου το ελληνικό Xρηματιστήριο, ενεργοποιώντας στη Θεσσαλονίκη τη συσταθείσα από το 1997 «Ελληνική Αγορά Αναδυόμενων Κεφαλαιαγορών» (EAΓAK), με την προσδοκία ότι θα προσελκύσει επιχειρήσεις και κεφάλαια από την ευρύτερη περιοχή της Νοτιοανατολικής Ευρώπης. 
 Το πλαίσιο λειτουργίας της νέας αγοράς ολοκληρώθηκε έστω και έπειτα από καθυστέρηση 3 ετών, και η ΕΑΓΑΚ είναι πλέον θεωρητικά έτοιμη να ανοίξει τις πύλες της από τη νέα χρονιά για να υποδεχτεί τα τρία νέα είδη κινητών αξιών που θα διαπραγματεύονται σε αυτήν: τα Ελληνικά Πιστοποιητικά (ΕΛΠΙΣ), τα Μερίδια Ελληνικών Κεφαλαίων Αναδυόμενων Κεφαλαιαγορών (ΕΚΑΑ), και τις μετοχές Εταιρειών Διαχείρισης Χαρτοφυλακίου Αναδυόμενων Κεφαλαιαγορών (ΕΧΑΑ).
 Στόχος της νέας αγοράς δεν είναι άλλος φυσικά από το να αναδείξει το ελληνικό Χρηματιστήριο (το μοναδικό αναπτυγμένο στην περιοχή και το οποίο ανήκει σε χώρα μέλος της Ευρωπαϊκής Ενωσης) σε πύλη εισόδου των βαλκανικών επιχειρήσεων προς τις αγορές και τα κεφάλαια της Ενωμένης Ευρώπης, αναβαθμίζοντας ταυτόχρονα το ρόλο της Ελλάδας σε ολόκληρη την περιοχή. 
 Η επίσημη παρουσίαση της τρίτης πλατφόρμας διαπραγμάτευσης που θα διαθέτει το ΧΑΑ (μετά την Κύρια, την Παράλληλη και τη ΝΕΧΑ) έγινε το Σάββατο στη συμπρωτεύουσα, όπου θα βρίσκεται και η έδρα της, από τον πρόεδρο του ΧΑΑ Παναγιώτη Αλεξάκη και τη συμμετοχή εκπροσώπων από 50 μεγάλες επιχειρήσεις ελληνικών συμφερόντων, οι οποίες δραστηριοποιούνται σε γειτονικές χώρες.
 Το Χρηματιστηριακό Κέντρο Θεσσαλονίκης θα αναλάβει την υποστήριξη αυτής της νέας αγοράς, έχοντας την ευθύνη της υποδοχής και εξέτασης των ενημερωτικών δελτίων που θα κατατίθενται από τις ενδιαφερόμενες επιχειρήσεις, πριν αυτά προωθηθούν στη διοίκηση του ΧΑΑ και την Επιτροπή Κεφαλαιαγοράς ώστε να λάβουν τις απαραίτητες εγκρίσεις. Ταυτόχρονα στις αρμοδιότητες του ΧΚΘ περιλαμβάνεται
και η εισήγηση μέτρων για την εύρυθμη λειτουργία της ΕΑΓΑΚ, η παρακολούθησή της κ.ά. Η διαπραγμάτευση των κινητών αξιών θα γίνεται μέσω του ηλεκτρονικού συστήματος ΟΑΣΗΣ, με τον ίδιο τρόπο και σε κοινό χρόνο με τη λειτουργία των υπόλοιπων χρηματιστηριακών αγορών, ενώ την εκκαθάριση των τίτλων θα διεκπεραιώνει το Κεντρικό Αποθετήριο Τίτλων. 
 Τα ΕΛΠΙΣ αποτελούν διαπραγματεύσιμες αξίες που αντιπροσωπεύουν μετοχές τις οποίες έχουν εκδώσει ξένες εταιρείες (παριστάμενες μετοχές). Εκδότρια των παριστάμενων μετοχών μπορεί να είναι οποιαδήποτε αλλοδαπή κεφαλαιουχική εταιρεία με ίδια κεφάλαια τουλάχιστον 1 δισ. δρχ., και η οποία έχει δημοσιεύσει οικονομικές καταστάσεις ως ανώνυμη εταιρεία για 2 οικονομικές χρήσεις τουλάχιστον. 
 Την έκδοση των ΕΛΠΙΣ αναλαμβάνουν ελληνικές τράπεζες με σχετική άδεια από την Επιτροπή Κεφαλαιαγοράς, ενώ ο εκδότης είναι ταυτόχρονα και κύριος των ΕΛΠΙΣ, αλλά για λογαριασμό των επενδυτών που έχουν αποκτήσει ΕΛΠΙΣ. Ετσι, ο δικαιούχος επενδυτής των ΕΛΠΙΣ έχει μέσω του εκδότη όλα τα δικαιώματα που απορρέουν από τις παριστάμενες μετοχές (δικαίωμα προτίμησης, μέρισμα, δωρεάν μετοχές κ.ά). 
 Η λειτουργία ενός ΕΚΑΑ προσομοιάζει με αυτήν του αμοιβαίου κεφαλαίου, με τη βασική διαφορά ότι τα μερίδια αυτά διαπραγματεύονται στο Χρηματιστήριο. Αποτελούν μια ομάδα περιουσίας που συνίσταται σε μετρητά και κινητές αξίες, και διαιρείται σε ισάξια μερίδια. Μπορούν να επενδύουν σε μετοχές εισηγμένες στο ΧΑΑ ή οποιοδήποτε άλλο χρηματιστηρίο, το οποίο περιλαμβάνεται στον ειδικό κατάλογο αναδυόμενων αγορών που έχει καταρτίσει το ΧΑΑ. Τα περιουσιακά του στοιχεία ανήκουν εξ αδιαιρέτου στους μεριδιούχους τους, ενώ τη διαχείριση των ΕΚΑΑ, τα οποία είναι ύλες, κινητές αξίες, ονομαστικές ή ανώνυμες, αναλαμβάνουν
 Πρόκειται για ειδικές εταιρείες διαχείρισης χαρτοφυλακίου, οι οποίες επενδύουν
αποκλειστικά σε αναδυόμενες αγορές, ενώ οι μετοχές τους διαπραγματεύονται κανονικά στο ΧΑΑ. Μπορούν να ιδρυθούν εξ αρχής με αυτό το αντικείμενο ή να μετατραπούν στη συνέχεια, υπό την προϋπόθεση ότι το ελάχιστο κεφάλαιο που συγκεντρώνουν σε μετοχές ή μετρητά υπερβαίνει τα 2 δισ. δρχ. δραχμές. Για να ξεκινήσουν τη λειτουργία της απαιτείται άδεια από την Επιτροπή Κεφαλαιαγοράς. 
 Κατάλογος των αναδυόμενων αγορών όπου θα επενδύουν τα μερίδια ελληνικών κεφαλαίων και οι επενδυτικές εταιρείες 
 Χρηματιστήρια: Κύπρου, Βαρσοβίας, Κωνσταντινούπολης, Κροατίας, Πράγας, Βουδαπέστης, Βουκουρεστίου, Βουλγαρίας, Λιουμπλιάνας, Ουκρανίας, Τελ Αβίβ, Μπρατισλάβας, Μάλτας, Ρίγα, Ταλίν, Λιθουανίας, Σκοπίων, Τιράνων, Σεράγεβο, Βελιγραδίου, Λευκορωσίας, Μόσχας, Γεωργίας, Γέρεβαν, Μολδαβίας, Καΐρου και Αλεξάνδρειας, Τεχεράνης, Βηρυτού, Αμάν, Γιοχάνεσμπουργκ, Καζακστάν, Μπακού (Συναλλάγματος), Τουρκμενιστάν (εμπορευμάτων), Νιγηρίας, Καζαμπλάνκα, Μουσκάτ,
