 Τη δική της στρατιωτική δύναμη ταχείας επέμβασης δημιουργεί από σήμερα η Ευρωπαϊκή Ενωση σε μια κίνηση που ορισμένοι θεωρούν ότι ενισχύει την ευρωπαϊκή
οντότητα και ασφάλεια, ενώ άλλοι θεωρούν ότι υπονομεύει το ρόλο του ΝΑΤΟ.
 Η δημιουργία της δύναμης ταχείας επέμβασης έρχεται ένα χρόνο μετά την απόφαση που ελήφθη στο συμβούλιο κορυφής του Ελσίνκι. Οι χώρες-μέλη της Ε.Ε. από σήμερα ορίζουν τις μονάδες που θα παράσχουν στην ευρωπαϊκή δύναμη των 60.000 ανδρών, σε περίπτωση που ζητηθούν. Οι σχετικές αποφάσεις αναμένεται να ληφθούν
στη σημερινή σύνοδο των 15 υπουργών Εξωτερικών, στις Βρυξέλλες.
 Στη δύναμη συμμετέχει και η Βρετανία, παρά το γεγονός ότι στη χώρα αυτή υπάρχουν πολλές αντιρρήσεις για τη δημιουργία της. Απαντώντας χθες στους Βρετανούς «ευρωσκεπτικιστές», ο υπουργός Εξωτερικών της Βρετανίας, Ρόμπιν Κουκ, απέρριψε τους ισχυρισμούς τους ότι η χώρα του συμμετέχει σε έναν ευρωπαϊκό στρατό.
 «Ο πραγματικός στόχος είναι να εξασφαλισθεί η βελτίωση της δυνατότητας των ευρωπαϊκών χωρών να διεξάγουν ειρηνευτικές επιχειρήσεις ή ανθρωπιστική παρέμβαση. Δεν πρόκειται να υπάρξει ευρω-στρατός. Ολες οι αποφάσεις για το κατά πόσο βρετανικές δυνάμεις θα λάβουν μέρος σε οποιαδήποτε επιχείρηση -και το πόσο θα συμβάλουν- θα λαμβάνονται από τη βρετανική κυβέρνηση», είπε ο Κουκ.
 Η κυβέρνηση των Εργατικών θεωρεί ότι η ευρωπαϊκή δύναμη θα συμπληρώνει και δεν
