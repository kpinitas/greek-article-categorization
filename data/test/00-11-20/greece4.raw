Mε μονότονα τραγικό τρόπο η έναρξη, έστω και καθυστερημένη, του χειμώνα έφερε και πάλι τις φυσικές καταστροφές στο πρώτο πλάνο. Πρώτη νεροποντή και πρώτος θάνατος μιας γυναίκας επιβάτιδας I.X. στην Kακιά Σκάλα, ενώ κινδύνευσαν ο σύζυγός και η πεντάχρονη ανιψιά της. Kι αν όλα τα ρίχνουμε στην... κακιά την ώρα, τα φρεάτια που υποτίθεται θα ελάφραιναν τις κεντρικές αρτηρίες από τις άκρατες ποσότητες υδάτων αποδείχτηκαν και πάλι ανέτοιμα, δηλαδή βουλωμένα. Aκόμη μερικές απαντήσεις, που παρασύρθηκαν και αυτές από τους χείμαρρους της λάσπης. Θύμα της πλημμυρισμένης εθνικής οδού Aθήνας-Kορίνθου και ο πρωθυπουργός K. Σημίτης που ανέβαλε επί ώρες την επιστροφή του στην Aθήνα. Aν επέστρεφε τις κρίσιμες ώρες για να εφαρμοστούν τα μέτρα ασφαλείας κατά τη μετακίνησή του θα έπρεπε να εξαφανιστούν ως διά μαγείας όλα τα μποτιλιαρισμένα αυτοκίνητα.
 Στην Kέρκυρα ένας ανεμοστρόβιλος, «ρούφουλας», όπως το λένε οι ντόπιοι... ρούφηξε στέγες, έριξε περισσότερα από χίλια δέντρα, αυτοκίνητα πλακώθηκαν και προκλήθηκε καταστροφή, θυμίζοντας την καταστροφή του περασμένου μήνα.
 Στην Aττική, κυρίως στις δυτικές περιοχές, οι πλημμύρες καθήλωσαν αυτοκίνητα προκαλώντας απίστευτα μποτιλιαρίσματα, γέμισαν υπόγεια διαμερίσματα και μαγαζιά. Aνά διαστήματα ολόκληρες περιοχές του Λεκανοπεδίου βυθίζονταν στο σκοτάδι. Στην εθνική οδό Aθήνας-Kορίνθου, λίγο μετά τα κρατικά διυλιστήρια, τα νερά του ρέματος του Aγίου Γεωργίου που δεν έφτασαν στη θάλασσα προκάλεσαν πλημμύρα και απίστευτα πολύωρη ταλαιπωρία στους ταξιδιώτες προς την Aθήνα.
 Kι αν το φετινό καλοκαιράκι κρίνεται απ' όλους ως περίεργα παρατεταμένο, ο ειδικοί μετεωρολόγοι το λένε με σιγουριά: «Ο χειμώνας είναι εδώ». 
 Tα βράχια πλάκωσαν την 49χρονη η καταιγίδα βραχυκύκλωσε την πόλη
 νίγηκαν» χθες σπίτια, υπόγεια, δρόμοι και τα κέντρα επιχειρήσεων της Πυροσβεστικής Υπηρεσίας και της Αμεσης Δράσης από τις αγωνιώδεις κλήσεις των πολιτών για βοήθεια. 
 Για μια ακόμη φορά στο Λεκανοπέδιο της Αττικής, αλλά και τις εθνικές οδούς διαδραματίστηκαν εικόνες πανικού εξαιτίας της καταρρακτώδους νεροποντής, που απέβη «φονική» για μια 49χρονη γυναίκα.
 Οι δρόμοι μετατράπηκαν σε ποτάμια, οι φωτεινοί σηματοδότες σταμάτησαν να λειτουργούν, το ρεύμα διεκόπη και η πόλη «πνίγηκε» και πάλι, αφήνοντας πίσω την εικόνα της καταστροφής.
 Μια 49χρονη γυναίκα βρήκε τραγικό θάνατο, όταν το αυτοκίνητο στο οποίο επέβαινε και κινούνταν στην Κακιά Σκάλα καταπλακώθηκε από βράχους. Η άτυχη Μαγδαληνή Πολίτη, ο 55χρονος συζυγός της Εμμανουήλ και η 5χρονη ανιψιά τους Αννα Ζέρβα επέστρεφαν στο σπίτι τους στον Πόρο με το αυτοκίνητό τους, που οδηγούσε ο δεύτερος. Δεκαπέντε λεπτά μετά τις 3 και ενώ κινούνταν στο 49ο χλμ.
της Κακιάς Σκάλας, η φονική νεροποντή έσπρωξε τα βράχια στον δρόμο, με αποτέλεσμα να καταπλακώσουν το αυτοκίνητο.
 Εντρομοι οι διερχόμενοι οδηγοί, που είδαν τι συνέβη, κάλεσαν σε βοήθεια. Αμέσως έσπευσαν στην περιοχή άνδρες της Πυροσβεστικής Υπηρεσίας, που απεγκλώβισαν από το αυτοκίνητο τους επιβαίνοντες. Η 49χρονη γυναίκα, που καθόταν στο πίσω κάθισμα, ανασύρθηκε από το αυτοκίνητο, που είχε μετατραπεί σε
στραπατσαρισμένη λαμαρίνα, βαριά τραυματισμένη. Λίγα λεπτά αργότερα άφησε την τελευταία της πνοή στο ασθενοφόρο, που τη μετέφερε στο Κρατικό Νοσοκομείο Κορίνθου. Ο σύζυγός της και η ανιψιά της, που υπέστησαν σοκ, μεταφέρθηκαν στο νοσοκομείο για προληπτικούς λόγους. Κατολισθήσεις υπήρξαν, σύμφωνα με την Αστυνομία και στο 51ο και 52ο χλμ. της εθνικής οδού, ευτυχώς χωρίς να κινδυνεύσει κανείς. 
 Στο μεταξύ στην Εθνική οδό Αθηνών-Κορίνθου και στους περισσότερους δρόμους της
Αττικής προκλήθηκαν σοβαρά κυκλοφοριακά προβλήματα εξαιτίας της συσσώρευσης υδάτων, ενώ το οδόστρωμα στο ύψος του Αιγάλεω, υπέστη καθίζηση και στα δυο ρεύματα κυκλοφορίας. Από την πρώτη στιγμή της νεροποντής οι περισσότεροι φωτεινοί σηματοδότες σταμάτησαν να λειτουργούν και τα βουλωμένα φρεάτια έκαναν
το νερό να ξεχειλίσει. Η περιορισμένη ορατότητα είχε σαν αποτέλεσμα να προκληθούν τροχαία ατυχήματα και καραμπόλες, ευτυχώς χωρίς να τραυματιστεί κανείς σοβαρά. 
 Η Πυροσβεστική Υπηρεσία, που βρισκόταν σε επιφυλακή, μέχρι αργά το βράδυ είχε δεχτεί περισσότερες από 250 κλήσεις για απαντλήσεις νερών σε σπίτια, καταστήματα, υπόγεια, αλλά και αυτοκίνητα που έμειναν ακινητοποιημένα, κυρίως στη Δυτική Αττική. Ογδόντα συνεργεία του Πυροσβεστικού Σώματος με 400 άνδρες εργάζονταν πυρετωδώς μέχρι αργά το βράδυ, κυρίως στις περιοχές Χαϊδαρίου, Αιγάλεω, Δαφνίου, Περιστερίου, Θρακομακεδόνων, Μενιδίου, Βούλας, Γλυφάδας, Πειραιά, Νίκαιας, Αμφιάλης, Μοσχάτου, και Τζιτζιφιών. Εκτός των άλλων υπήρξαν και ολιγόλεπτες διακοπές ρεύματος, με αποτέλεσμα πολλές περιοχές του λεκανοπεδίου να βυθιστούν στο σκοτάδι. 
 Οι πλημμύρες έπληξαν και πάλι τη δυτική Αττική, για τρίτη φορά μέσα στα τελευταία χρόνια και μάλιστα ανά διετία, το 1996, το '98 και τώρα.
 Η μάντρα της «Χαλυβουργικής» αυτή τη φορά δεν δημιούργησε πρόβλημα, αφού ο ΟΣΕ
έχει κατασκευάσει -επιτέλους- καινούργια γέφυρα. Πλημμύρα έγινε λίγο μετά τα κρατικά διϋλιστήρια, όπου εμποδίστηκαν τα νερά του ρέματος του Αγίου Γεωργίου να φτάσουν ώς τη θάλασσα, με αποτέλεσμα να πλημμυρίσει η εθνική οδός, να διακοπεί η κυκλοφορία για μικρό χρονικό διάστημα και να ταλαιπωρηθούν για περισσότερες ώρες οι εκδρομείς που επέστρεφαν από την Πελοπόννησο.
 Το μεγαλύτερο πρόβλημα παρουσιάστηκε στο 49ο χιλιόμετρο, στην περιοχή της Κακιάς Σκάλας. «Σε αυτό το σημείο δεν γίνονται έργα», μας διαβεβαίωσε ο γενικός γραμματέας του υπουργείου ΠΕΧΩΔΕ Γιάννης Χρυσικόπουλος, ο οποίος μαζί με τον Κώστα Λαλιώτη πήγαν χθες το απόγευμα στο υπουργείο και συντόνιζαν τα συνεργεία. Ο κ. Χρυσικόπουλος μάς ενημέρωσε ότι σε σημείο που δεν γίνονται έργα αποκολλήθηκε από μεγάλο ύψος ένας βράχος που έπεσε στον δρόμο, στο ρεύμα προς Κόρινθο. Η κατολίσθηση έγινε περίπου 500 μέτρα από τη δυτική έξοδο της δεύτερης σήραγγας του νέου αυτοκινητοδρόμου, που κατασκευάζεται σε μήκος περίπου 8 χιλιομέτρων, σε συνδυασμό με τη σιδηροδρομική γραμμή. Το έργο προβλέπεται να παραδοθεί στα τέλη του 2003.
 Σε όλο το μήκος της Κακιάς Σκάλας, στη νέα αλλά και την παλιά εθνική οδό, παρουσιάστηκαν πτώσεις χωμάτων και, για προληπτικούς λόγους, σταμάτησε η κυκλοφορία στη μία από τις δύο λωρίδες με κατεύθυνση προς την Κόρινθο. Το μποτιλιάρισμα όμως ήταν έντονο στο ρεύμα προς Αθήνα.
 κυκλοφοριακή οδύσσεια δεκάδων χιλιάδων οδηγών από νωρίς χθες το απόγευμα έως τα μεσάνυχτα εξ αιτίας της παρατεταμένης νεροποντής, κορυφώθηκε κατά μήκος της
εθνικής οδού Kορίνθου-Aθηνών. H φονική πτώση ενός βράχου που κατέπεσε σε κινούμενο αυτοκίνητο στην Kακιά Σκάλα και σκότωσε μια πενηντάχρονη γυναίκα και η απόφραξη των αγωγών αποχέτευσης στο ύψος της λίμνης Kουμουνδούρου λίγο μετά τον Σκαραμαγκά, είναι δύο συμβάντα που εδράζονται σε σοβαρές αμέλειες των
 H κατάσταση στην εθνική οδό Kορίνθου-Aθηνών ανάγκασε τον πρόεδρο της κυβέρνησης K. Σημίτη να μην ξεκινήσει από τους Aγίους Θεοδώρους για την Aθήνα γύρω στις 5 το απόγευμα που φέρεται να το είχε προγραμματίσει. Mέχρι τις 9 χθες το βράδυ ο πρωθυπουργός παρέμεινε καθηλωμένος στους Aγίους Θεοδώρους, καθώς η Tροχαία δεν είχε τη δυνατότητα να του προσφέρει την παραμικρή διευκόλυνση, την ώρα που χιλιάδες άνθρωποι βασανίζονταν σε ουρές χιλιομέτρων, χωρίς να ελπίζουν στη παραχώρηση της επιπλέον λωρίδας που δίνεται συνήθως από τα Mέγαρα έως το Δαφνί.
 Eπειδή πολλοί αναρωτιούνται γιατί η Tροχαία δεν δίνει τη λωρίδα, αξιωματούχοι
  Eίναι μεγάλη αντένδειξη και λάθος που μπορεί να στοιχίσει ζωές η διάθεση λωρίδας στο αντίθετο ρεύμα με αυτές τις συνθήκες γιατί: 
  Οι κώνοι δύσκολα τοποθετούνται και εύκολα παρασύρονται από το νερό που σε πολλά σημεία είχε στάθμη από 5 έως 50 πόντους.
  H αστυνόμευση της λωρίδας είναι αδύνατη, λόγω του καιρού. H παράσυρση κώνων από το νερό ή η πλημμύρα σε μερικά σημεία μπορούσε να εκτρέψει οδηγούς, με αποτέλεσμα θανατηφόρες συγκρούσεις.
  H τοποθέτηση κώνων μετά την ύφεση των φαινομένων ήταν και πάλι αδύνατη, λόγω
του ότι οι καιρικές συνθήκες μπορούσαν να μεταβληθούν απρόβλεπτα.
 Σε ό,τι αφορά τη μεγάλη πλημμύρα στο ύψος της λίμνης Kουμουνδούρου αλλά και το
ατύχημα με τον βράχο στην Kακιά Σκάλα, η Aστυνομία διά μέσω κορυφαίων στελεχών
της αποποιείται των ευθυνών και παραπέμπει στις υπηρεσίες του YΠEXΩΔE, του υπουργείου Συγκοινωνιών, ενδεχομένως και εταιρειών που κάνουν τα έργα.
 Αν η προηγούμενη εβδομάδα θύμιζε καλοκαιράκι, από εδώ και στο εξής ο χειμώνας παίρνει το αίμα του πίσω. Οι χθεσινές έντονες βροχοπτώσεις, αν και αρκετά καθυστερημένες χρονικά, σήμαναν ουσιαστικά και την έναρξη του χειμώνα. 
 Οπως εξήγησε ο μετεωρολόγος Νίκος Καντερές, τα έντονα καιρικά φαινόμενα οφείλονται στο γεγονός ότι υποχώρησε ο υποτροπικός αεροχείμαρρος κάτω από την Αττική. Αυτό είχε αποτέλεσμα η ατμοσφαιρική διαταραχή να φτάσει και στη χώρα μας προκαλώντας βροχές και κατά τόπους ισχυρές καταιγίδες. 
 Η ένταση των καιρικών φαινομένων εν πολλοίς οφείλεται και στο ότι η ατμόσφαιρα
ήταν εδώ και πολλές ημέρες φορτισμένη από υγρές μάζες με αποτέλεσμα να λειτουργήσουν σαν πυριτιδαποθήκη στην ατμοσφαιρική διαταραχή.
 Οι χθεσινές ισχυρές βροχοπτώσεις, όπως σημείωσε ο κ. Καντερές, δεν συνδέονται με κλιματικές αλλαγές, αλλά τα αίτια των ισχυρών καιρικών φαινομένων ήταν καθαρά μεταγωγικά, δηλαδή εκδηλώθηκαν λόγω της παρατεταμένης ανομβρίας. Mας υπενθύμισε πάντως ότι, όπως εδώ και καιρό έχει επισημάνει, έχει αυξηθεί η συχνότητα ακραίων καιρικών φαινομένων σαν αντίδραση στις ανθρώπινες επεμβάσεις
 ΠPΟΓNΩΣH: Σήμερα, αρχικά στο Ιόνιο, την ηπειρωτική χώρα, το Βόρειο και το Aνατολικό Αιγαίο θα υπάρχουν συννεφιές με βροχές και τοπικές καταιγίδες. Βαθμιαία και από τα δυτικά τα φαινόμενα θα εκλείψουν σε όλη τη χώρα. 
 Επίσης, σήμερα η θερμοκρασία θα σημειώσει περαιτέρω μικρή πτώση, ενώ για την Τρίτη θα επικρατήσει ηλιοφάνεια σε όλη τη χώρα με λίγη συννεφιά που βαθμιαία στη Δυτική Ελλάδα θα πυκνώσει και θα δώσει βροχές και τοπικές καταιγίδες. 
 Τα φαινόμενα αυτά μέσα στη νύχτα κυρίως την Τετάρτη θα επεκταθούν και προς την
υπόλοιπη χώρα λόγω μιας νέας μετωπικής επιφάνειας που μας έρχεται και αυτή από
 Την Πέμπτη τοπικές βροχές θα σημειωθούν μόνον στις ανατολικές περιοχές, ενώ στην υπόλοιπη χώρα ο καιρός θα βελτιωθεί. 
 Τέλος, την Παρασκευή έρχεται νέα ατμοσφαιρική διαταραχή που θα δώσει ξανά βροχές από τη Δυτική Ελλάδα, οι οποίες θα επεκταθούν προς την υπόλοιπη χώρα.
 ις μνήμες των καταστροφών του περασμένου μήνα θύμισαν στους κατοίκους της κεντρικής Κέρκυρας τα ακραία καιρικά φαινόμενα που καταγράφηκαν το απόγευμα του Σαββάτου και προξένησαν μικρής έκτασης -ευτυχώς- υλικές ζημιές.
 Η κακοκαιρία, που έπληξε την περιοχή αυτή στο νότιο τμήμα της Κέρκυρας, ήταν μικρής έκτασης και διάρκειας και προκάλεσε ζημιές κυρίως σε στέγες σπιτιών. Σύμφωνα με τους πρόχειρους υπολογισμούς στελεχών της δημοτικής αρχής, σε περίπου 10 σπίτια σημειώθηκαν ζημιές στις στέγες, ενώ μεγάλοι κλώνοι δέντρων κόπηκαν από τους δυνατούς ανέμους και προκάλεσαν διακοπή της κυκλοφορίας για μερικές ώρες σε δευτερεύουσες οδούς του επαρχιακού και αγροτικού οδικού δικτύου.
 Η κακοκαιρία προκλήθηκε από ανεμοστρόβιλο-ρούφουλα, όπως τον ονομάζουν οι κάτοικοι της περιοχής -ο οποίος συνοδεύτηκε από δυνατή βροχόπτωση, γύρω στις 6
το απόγευμα του Σαββάτου. Εντύπωση, πάντως, προκαλεί η - για μία ακόμα φορά, μετά από κακοκαιρία- πολύωρη διακοπή της ηλεκτροδότησης, παρά την ύπαρξη υποσταθμού της ΔΕΗ στην κοινότητα Μωραϊτίκων του Δήμου Μελιτιέων. Οι κάτοικοι των γύρω κοινοτήτων διαμαρτύρονται για το φαινόμενο των διακοπών μεγάλης διάρκειας που εμφανίζεται συνεχώς μετά από μεγάλη ή μικρή κακοκαιρία και ζητούν από την επιχείρηση τεχνικές βελτιώσεις στο δίκτυό της, ώστε να εξαλειφθεί το πρόβλημα.
  Τους νομούς γύρω από την Αττική έπληξαν χθες οι δυνατές βροχοπτώσεις. Στην Εύβοια έβρεχε όλη σχεδόν την ημέρα, με αποτέλεσμα να δημιουργηθούν μικροπροβλήματα στους δρόμους γύρω από την Κύμη. Πλημμύρες μικρής έκτασης σημειώθηκαν ακόμα και στους νομούς Κορινθίας και Αργολίδας.
