 Το 83% των εργαζομένων σε επιχειρήσεις της Θεσσαλονίκης απασχολείται σε μόνιμη
βάση. Πρώτοι σε ζήτηση οι εκπαιδευτικοί, ακολουθούν οι πωλητές και οι δημοσιογράφοι. 
 Τα στοιχεία αυτά προέκυψαν από την έρευνα αγοράς για την αποκατάσταση της ισορροπίας μεταξύ προσφοράς και ζήτησης εργασίας, που διενήργησε σε 114 επιχειρήσεις το Κέντρο Παιδείας και Πολιτισμού (ΚΕΚ) σε συνεργασία με το Γραφείο Ενημέρωσης και Κοινωνικής Στήριξης (Γ.Ε.ΚΟΙ.Σ), υπό την αιγίδα του Ορθοδόξου Ιδρύματος Παιδείας και Πολιτισμού (Ο.Ι.Π.Π).
 Το Γ.Ε.ΚΟΙ.Σ διέκρινε τις επιχειρήσεις ανάλογα με τη δραστηριότητά τους στους τομείς: τουρισμός - παροχή υπηρεσιών, πολιτισμός - αθλητισμός - ΜΜΕ, παιδαγωγικά - εκπαίδευση εκπαιδευτών.
 Το περιεχόμενο του ερωτηματολογίου που υποβλήθηκε αφορούσε τη συλλογή πληροφοριών σχετικά με αριθμό των υπαλλήλων, τη μονιμότητα ή προσωρινότητά τους, το επίπεδο μόρφωσής τους [Πανεπιστημιακή Εκπαίδευση (Π.Ε), Τεχνολογική (Τ.Ε.), Ινστιτούτα Επαγγελματικής Κατάρτισης (ΙΕΚ), Κέντρα Επαγγελματικής Κατάρτισης (ΚΕΚ) και Δευτεροβάθμια Εκπαίδευση (Δ.Ε) ], τις ειδικότητες που οι επιχειρήσεις χρειάζονται συνήθως, τις περιόδους ζήτησης υπαλλήλων και τη διάθεσή τους να προσλάβουν υπάλληλο καταρτισμένο σε ΚΕΚ.
 Μερικά από τα γενικά συμπεράσματα που έπονται μιας συνολικής εκτίμησης των αποτελεσμάτων είναι τα παρακάτω: Το 17% των εργαζομένων απασχολείται περιστασιακά. Το 34% του συνόλου τους έχει Πανεπιστημιακή Εκπαίδευση, το 36% Δευτεροβάθμια Εκπαίδευση, το 20% Τεχνική Εκπαίδευση, το 9% έχει αποφοιτήσει από ΙΕΚ και το 1% από ΚΕΚ. 
 Οι επιχειρήσεις προβαίνουν σε νέες προσλήψεις σε χρονικό διάστημα μεγαλύτερο του ενός έτους σε ποσοστό 45% και κάθε έτος σε ποσοστό 30%. Θετικοί ήταν οι εργοδότες απέναντι στην προοπτική πρόσληψης υπαλλήλου καταρτισμένου σε ΚΕΚ κατά 80%. Σε ποσοστό 48% έχουν ζήτηση οι εκπαιδευτικοί (καθηγητές, νηπιαγωγοί), κατά 31% οι πωλητές γενικά και κατά 16% οι δημοσιογράφοι.
 Στον τομέα τουρισμού - παροχής υπηρεσιών, τα στατιστικά στοιχεία της ομαδοποίησης αφορούν ένα δείγμα 76 επιχειρήσεων (ένδυση - υπόδυση, ινστιτούτα υγείας - κέντρα ομορφιάς, εμπορία ηλεκτρονικών συσκευών - κινητή τηλεφωνία, εστιατόρια, καφέ - μπαρ, σουπερμάρκετ, ξενοδοχεία, νοσοκομεία), που απασχολούν
 Στο επίπεδο μόρφωσης των υπαλλήλων κυριαρχεί η Δ.Ε. που παρουσιάζει μια σχετική συχνότητα της τάξεως του 58%, ακολούθως η Τ.Ε. με 19%, η Π.Ε. με 16%, η εκπαίδευση σε ΙΕΚ με 6% και η εκπαίδευση σε ΚΕΚ με μόλις 1%.
 Τριάντα δύο ειδικότητες δηλώθηκαν από τις επιχειρήσεις ως απαραίτητες για τη λειτουργία τους. Αυτές ανάλογα με τα ποσοστά ζήτησης είναι οι εξής: πωλητές 17%, σερβιτόροι, 11, 6%, μπάρμαν 9%, ταμίες 7%, μάγειροι 5, 8%, μανάβηδες και κρεοπώλες από 3, 9% αντίστοιχα, διοικητικό προσωπικό -υπάλληλοι γραφείου 3, 2%, γιατροί, τεχνικοί Η/Υ, αποθηκάριοι, βοηθοί σερβιτόροι και λαντζιέρηδες 2, 6% έκαστοι, ψυχολόγοι, κομμωτές, πωλητές τυροκομικών ειδών, ρεσεψιονίστ και θαλαμηπόλοι από 1, 9% αντίστοιχα, νοσηλεύτριες, κοινωνιολόγοι, τραυματιοφορείς,
απόφοιτοι πληροφορικής, βοηθοί μάγειροι, λογιστές, οδηγοί, οικονομολόγοι και απόφοιτοι σχολών marketing 1, 3% έκαστοι, και τέλος μοδίστρες, αισθητικοί, γυμναστές, διαιτολόγοι και διακοσμητές από 0, 6% αντίστοιχα.
 Οσον αφορά τα χρονικά διαστήματα που μεσολαβούν μεταξύ των προσλήψεων προσωπικού, για τις επιχειρήσεις που ερωτήθηκαν κατανέμονται ως εξής: 33% για περιόδους μεγαλύτερες του ενός έτους, 22% για χρονικές περιόδους ενός έτους, 17% για έξι μήνες, 14% για τρεις μήνες και από 6% για κάθε μήνα ή περιόδους γιορτών.
 Στον τομέα πολιτισμού-αθλητισμού-ΜΜΕ, ερωτήθηκαν 28 επιχειρήσεις (ΜΜΕ, βιβλιοπωλεία, πολιτιστικοί οργανισμοί). Ο αριθμός των εργαζομένων συνολικά ήταν 1.996 άτομα από τα οποία τα 1.250 (ποσοστό 63%) ήταν μόνιμης και τα υπόλοιπα 746 (ποσοστό 37%) περιστασιακής απασχόλησης.
 Είκοσι έξι ειδικότητες ζητούν στις τάξεις τους οι επιχειρήσεις αυτού του τομέα. Μεγαλύτερη σε ζήτηση ειδικότητα έχουν οι δημοσιογράφοι με ποσοστό 16% και ακολουθούν: πωλητές διαφημιστικού χώρου-χρόνου και διοικητικό προσωπικό - υπάλληλοι γραφείου (10%), συντηρητές έργων τέχνης (8%), τεχνικοί μηχανημάτων και βιβλιοθηκονόμοι (6%), γραφίστες και πωλητές (4%), γυμναστές, φιλόλογοι, ιστορικοί φιλόλογοι, οικονομολόγοι, ταμίες, χειριστές Η/Υ, ηχολήπτες, οπερατέρ, φωτογράφοι, εκφωνητές, μουσικοί παραγωγοί, σκαναρίστες, δακτυλογράφοι, αγιογράφοι, φύλακες-αρχαιοφύλακες, ειδικοί εργάτες αρχαιολογικών ανασκαφών, στελέχη κατασκηνώσεων και ναυαγοσώστες (2%).
 Η πλειονότητα των επιχειρήσεων προβαίνει σε νέα πρόσληψη σε χρονικό διάστημα μεγαλύτερο του ενός έτους σε ποσοστό 53%, ενώ χρονικά διαστήματα μεταξύ ενός έτους και έξι μηνών μεσολαβούν για το 19% των επιχειρήσεων. Ενα μικρό ποσοστό (6%) των επιχειρήσεων ζητεί υπάλληλο κάθε τρεις μήνες.
 Στον τομέα των παιδαγωγικών επαγγελμάτων και της εκπαίδευση εκπαιδευτών ερωτήθηκαν 16 επιχειρήσεις (βρεφονηπιακοί σταθμοί, φροντιστήρια - εκπαιδευτήρια), οι οποίες απασχολούσαν 405 μόνιμους υπαλλήλους και 10 περιστασιακούς, σε ποσοστά δηλαδή 98% και 2% αντίστοιχα.
 Επί συνόλου 9 επιχειρήσεων οι ειδικότητες που ζητούνται σ' αυτές είναι: καθηγητές και νηπιαγωγοί με το ίδιο ποσοστό του 24%, διοικητικό προσωπικό - υπάλληλοι γραφείου και βρεφονηπιοκόμοι 18% αντίστοιχα, οδηγοί 6% και τηλεφωνητές, τεχνικοί Η/Υ, καθαριστές και γυμναστές με ποσοστό 3% έκαστοι.
 Αναφορικά με την περιοδικότητα ζήτησης υπαλλήλων, προέκυψε ότι αυτή κατανέμεται ως εξής: 50% για περιόδους μεγαλύτερες τους ενός έτους και 50% για
