 Αυτή τη φορά τα πράγματα ήλθαν ανάποδα. Η ιστορία δεν είναι με το μέρος των «ταύρων» (αισιόδοξοι). Συνήθως κάθε φορά η εκλογή νέου προέδρου στις ΗΠΑ γιορτάζεται με ράλι, παρ' όλο που η πρώτη χρονιά ενός προέδρου, με τις αβεβαιότητες που αυτή φέρει όσον αφορά την οικονομική πολιτική, καταλήγει να είναι από τις λιγότερο ενθουσιώδεις.
 Μπορεί ακόμη να μην έχει βγει πρόεδρος, ωστόσο οι «αρκούδες», οι απαισιόδοξοι της Γουόλ Στριτ, φαίνεται να είναι οι πραγματικοί νικητές.
 Το μετεκλογικό θρίλερ ήταν η θρυαλλίδα, που έκανε τελικά τη ζυγαριά να κλίνει προς τους απαισιόδοξους ή τους πιο ρεαλιστές, που εκτιμούν ότι για ένα σημαντικό χρονικό διάστημα, έως ότου ξεκαθαρίσει η πορεία της αμερικανικής οικονομίας, η αγορά θα στραφεί σε ρεαλιστικότερες αποτιμήσεις και αξιολογήσεις.
 Αλλωστε πλησιάζουμε στην περίοδο των οικονομικών αποτελεσμάτων του τέταρτου τριμήνου και, είτε έχει ξεκαθαρίσει ποιος είναι τελικά πρόεδρος είτε όχι, είναι η πραγματικότητα των αριθμών που θα μετρήσει. Ιδίως στον κλάδο της νέας τεχνολογίας, που υπέφερε από «παράλογη ευφορία», και τώρα, όπως υποστηρίζουν μερικοί, από «παράλογη κατάθλιψη».
 Οι προβλέψεις για τα κέρδη του τεχνολογικού τομέα, για το τελευταίο τρίμηνο, έχουν μειωθεί από αύξηση 29% την 1/10, σε αύξηση κατά 16%. Τα κέρδη του τομέα αυτού αυξήθηκαν κατά 42% σε ετήσια βάση το τρίτο τρίμηνο. Και δεν αποκλείονται
 Τα οικονομικά αποτελέσματα του τρίτου τριμήνου, αν και ήταν υψηλότερα κατά 18%
σε σχέση με την αντίστοιχη περίοδο πέρυσι, συνοδευόνταν σε πολλές περιπτώσεις από προειδοποιήσεις για τη βραχυπρόθεσμη πορεία τους.
 Πέρα ωστόσο από τους αριθμούς των κερδών και των μακροοικονομικών δεδομένων, δύο παράγοντες ακόμη θα παίξουν καθοριστικό ρόλο στην πορεία της αγοράς. Η αντίδραση των μικροεπενδυτών και των ξένων, που κατέχουν επίσης σημαντικό μερίδιο σε αμερικανικές αξίες.
 Παρά την κατολίσθηση του Nasdaq, σχεδόν κατά 45% από τα υψηλά του Μαρτίου -19%
έχει υποχωρήσει μόνο μετά τις αμερικανικές εκλογές στις 8 Νοεμβρίου- οι ιδιώτες επενδυτές δεν φαίνεται να έχουν γυρίσει την πλάτη στο χρηματιστήριο.
 Κάτι που είχε γίνει και το 1987, όταν οι μεγάλοι χαμένοι του κραχ ήταν τα «παιδιά της Γουόλ Στριτ» και όχι το ευρύ επενδυτικό κοινό. Ισως γι' αυτό αποφεύχθηκε τότε, ένα νέο '29, που τόσο πολύ όλοι φοβούνταν.
 Σύμφωνα με πρόσφατη δημοσκόπηση της Αμερικανικής Ενωσης Iδιωτών Επενδυτών, ο μέσος όρος των τοποθετήσεών τους, 71% σε μετοχές, 9% σε ομόλογα και 20% σε ρευστό, δεν έχει αλλάξει σημαντικά τα τελευταία δύο χρόνια.
 Σημαντικότερος θα 'ναι ο ρόλος των ξένων, οι οποίοι, σύμφωνα με τα στοιχεία της FED, έχουν 1, 6 τρισ., κάπου 8, 3% των αμερικανικών χρεογράφων. Το 80% των καθαρών αποταμιεύσεων επενδύεται στην Αμερική.
 Αν κλονιστεί σοβαρά η εμπιστοσύνη στη Γουόλ Στριτ ή την αμερικανική οικονομία,
μεγάλο μέρος από τα κεφάλαια αυτά θα αναζητήσουν νέες αποδόσεις, πιθανότατα στην Ευρώπη.
 Αισιόδοξοι πάντως, όπως η γνωστή «γκουρού» της Goldman Sachs, Αμπι Κόεν, συνεχίζουν να θεωρούν ότι το αμερικανικό τάνκερ δεν έχει τίποτε να φοβηθεί. Η Κόεν φτάνει μάλιστα να υποστηρίξει ότι οι τιμές των μετοχών είναι υποτιμημένες, γιατί βρισκόμαστε στην εποχή του «νέου παραδείγματος» -της αέναης ανάπτυξης και της κατάργησης των κύκλων της οικονομίας.
 Η «άτρωτη», όπως έλεγαν μερικοί, σε αυξήσεις επιτοκίων, κύκλους ύφεσης κ.λπ. νέα οικονομία (μετοχές Ιντερνετ κ.λπ.), έχει κατατροπωθεί. Παρ' όλα αυτά οι μετοχές μίντια, τεχνολογίας και τηλεπικοινωνιών, γνωστές ως ΤΜΤ, συνεχίζουν να
 Οι 20 πιο αξιόλογες ΤΜΤ εταιρείες έχουν σήμερα Ρ/Ε 55, από 78 στις αρχές του έτους και 33, που είναι το Ρ/Ε κατά μέσον όρο για τον κλάδο. Αυτό μπορεί να σημαίνει, ότι η υψηλή τεχνολογία και ο Nasdaq, που μονοπώλησαν σχεδόν το ενδιαφέρον των αγορών τον τελευταίο χρόνο, ίσως να 'χουν κι άλλο δρόμο πιο κάτω.
 Οχι όμως πολύ πιο κάτω από τις 2.500-2.600 μονάδες, εκτιμούν πολλοί αναλυτές, από τις 2.900-3.000 μονάδες που είναι τώρα. Το μόνο ίσως βέβαιο είναι ότι, τουλάχιστον για φέτος, η χρονιά δεν θα είναι από τις καλύτερες για τη Γουόλ Στριτ, αν όχι η χειρότερη της δεκαετίας για τον Ντάου Τζόουνς και είκοσι και πλέον ετών για τον Nasdaq.
