 Μόλις 20.000 φορολογούμενοι έχουν ανταποκριθεί στην πρόσκληση του υπουργείου Οικονομικών για ηλεκτρονική υποβολή της ετήσιας δήλωσης φορολογίας εισοδήματος
 Αν και ο αριθμός είναι σχετικά μικρός στο σύνολο των περίπου 3, 9 εκατ. ελεύθερων επαγγελματιών, μισθωτών, συνταξιούχων, εισοδηματιών και αγροτών προς
τους οποίους απευθύνεται η νέα υπηρεσία, οι αρμόδιοι της Γενικής Γραμματείας Πληροφορικών Συστημάτων εκτιμούν ότι τελικώς θα φτάσουν περίπου τις 100.000 οι
φορολογούμενοι, που θα επιλέξουν τη σύγχρονη τεχνολογία για την υποβολή της δήλωσής τους.
 Καθοριστικός παράγων στην αύξηση του αριθμού των ενδιαφερομένων αναμένεται να αποτελέσουν τα κίνητρα -διευκολύνσεις που θα τους δοθούν και τα οποία θα καθοριστούν τους πρώτους μήνες του 2001.
 Απώτερος στόχος, βέβαια, αποτελεί όχι μόνο η διευκόλυνση των φορολογουμένων, που δεν θα χρειάζεται πια να επισκέπτονται τις εφορίες, αλλά και ο περιορισμός
του φόρτου εργασίας των εφοριακών, ώστε να ασχοληθούν με άλλα αντικείμενα (όπως οι έλεγχοι).
 Στο πλαίσιο αυτό, εκτός της ηλεκτρονικής φορολογικής δήλωσης εντάσσονται και άλλες βασικές -συνολικά οκτώ- ηλεκτρονικές υπηρεσίες, που θα τεθούν σε λειτουργία από τον επόμενο χρόνο, καθώς και όσες ήδη λειτουργούν στη διεύθυνση
 1. Ηλεκτρονική φορολογική δήλωση: Από τον περασμένο Αύγουστο, που έχει ξεκινήσει η εγγραφή για την ηλεκτρονική υποβολή δηλώσεων, έχουν εκδηλώσει ενδιαφέρον περίπου 20.000 φορολογούμενοι (σ.σ. στόχος να φτάσουν τους 100.000). 
 Σε ειδική φόρμα (στην ηλεκτρονική διεύθυνση http: //www.taxisnet.gr θα βρείτε την ένδειξη εγγραφή στο e-εισόδημα) ο φορολογούμενος συμπληρώνει έξι βασικά στοιχεία: ΑΦΜ, αρμόδια ΔΟΥ, τον τύπο και τον αριθμό της αστυνομικής του ταυτότητας, το ονοματεπώνυμο και το πατρώνυμό του, τη διεύθυνσή του και τον ταχυδρομικό κώδικα, καθώς και το e-mail, το τηλέφωνο και το φαξ όπου θα μπορούν να τον βρουν οι αρμόδιοι υπάλληλοι της ΓΓΠΣ. Προς εξυπηρέτηση των φορολογουμένων προωθείται η εγκατάσταση ειδικών γραφείων με ηλεκτρονικούς υπολογιστές σε κομβικά σημεία των πόλεων, όπως στις στάσεις του μετρό, αλλά και σε ορισμένες εφορίες.
 Στο αμέσως προσεχές διάστημα, πιθανότατα από τις αρχές του 2001, όπως επισήμανε στην Οικονομική «Ε» αρμόδιος παράγων της ΓΓΠΣ, και αφού ολοκληρωθεί η εξακρίβωση των στοιχείων που έχετε αναγράψει θα ξεκινήσει και η πιστοποίηση εγγραφής, δηλαδή η απάντηση την οποία θα λάβει ο φορολογούμενος και συγκεκριμένα το όνομα χρήστη και τον ειδικό κωδικό πρόσβασής του.
 Σημειώνεται ότι η υπηρεσία αυτή απευθύνεται σε περίπου 3, 9 εκατ. ελεύθερους επαγγελματίες, μισθωτούς, συνταξιούχους, εισοδηματίες και αγρότες. Τα έντυπα που θα μπορείτε να υποβάλλετε αφορούν το βασικό Ε1, περί μισθωμάτων, ακίνητης περιουσίας και εισοδημάτων από ελευθέριο επάγγελμα ή επιχείρηση, ενώ θα έχετε και τη δυνατότητα αυτοεκκαθάρισης (σ.σ. θα σας αποσταλεί ειδικό πρόγραμμα) της
 Αναφορικά με τα δικαιολογητικά -αποδεικτικά στοιχεία, μέχρι στιγμής προβλέπεται η μη κατάθεση των αποδείξεων του 1 εκατ. δρχ. (σ.σ. ισχύει και για
όσους δεν υποβάλλουν ηλεκτρονικά τη δήλωσή τους), ενώ διερευνάται ακόμη ο τρόπος υποβολής των υπολοίπων.
 2. Εντυπα: Εντός του πρώτου εξαμήνου του 2001 θα καταχωριστούν 15 έντυπα, προκειμένου να διευκολυνθούν οι πολίτες και οι επιχειρήσεις, αλλά και να μειωθεί το διαχειριστικό κόστος χρήσης του έντυπου υλικού.
 Ετσι, οι φορολογούμενοι θα μπορούν να βρουν τα ηλεκτρονικά έντυπα, που αφορούν
το μητρώο, τη μεταβολή των στοιχείων τους, την απόδοση Αριθμού Φορολογικού Μητρώου ή την απενεργοποίησή του κ.λπ. (βλ. σχετικό πίνακα).
 3. Δήλωση ΦΠΑ: Σε 38.392 ανέρχονται οι επιχειρήσεις και οι ελεύθεροι επαγγελματίες που έχουν λάβει πιστοποίηση για να υποβάλλουν ηλεκτρονικά την πιστωτική ή τη μηδενική δήλωση Φόρου Προστιθέμενης Αξίας. Ενώ από τον Ιανουάριο του 2001 θα ξεκινήσει και η ηλεκτρονική υποβολή της χρεωστικής δήλωσης ΦΠΑ, αφού διευθετήθηκε ο τρόπος πληρωμής του φόρου με τις τράπεζες. 
 Από το νέο έτος αναμένεται ότι θα ξεκινήσει και η ηλεκτρονική υποβολή της ετήσιας εκκαθαριστικής δήλωσης ΦΠΑ.
 4. Δήλωση Vies: Από τον Ιανουάριο του 2001 αναμένεται να ξεκινήσει και η ηλεκτρονική υποβολή της δήλωσης περί ενδοκοινοτικών συναλλαγών.
 5. Δήλωση Φόρου Μισθωτών Υπηρεσιών: Με το νέο έτος θα τεθεί σε λειτουργία και η ηλεκτρονική υποβολή των περιοδικών και της ετήσιας δήλωσης ΦΜΥ.
 6. Ηλεκτρονικό ταχυδρομείο: Ξεκίνησε από την περασμένη άνοιξη με τη ΔΟΥ Χολαργού και επεκτάθηκε σε άλλες τρεις εφορίες (Β' ΔΟΥ και ΦΑΕ Θεσσαλονίκης, καθώς και ΔΟΥ Ηγουμενίτσας), ενώ μέχρι τέλος του έτους θα λειτουργεί σε περίπου 30 ΔΟΥ. Η υπηρεσία αυτή παρέχει τη δυνατότητα αποστολής e-mail από τον
φορολογούμενο για τυχόν διευκρινίσεις και αποστολής απάντησης με το ίδιο μέσο.
 7. Εκκαθάριση δήλωσης: Από τον περασμένο Ιούνιο μέχρι σήμερα, που λειτουργεί η
υπηρεσία αυτή, έχουν γίνει 972.886 αναζητήσεις από τους φορολογούμενους, σε σύνολο περίπου 4, 1 φορολογικών δηλώσεων που εκκαθαρίστηκαν.
 8. ΑΦΜ: Σε 1.655 ανέρχονται οι πιστοποιημένοι φορείς της υπηρεσίας χορήγησης Αριθμού Φορολογικού Μητρώου στους πελάτες -φορολογούμενους των φορέων (συμβολαιογράφοι, τράπεζες κ.λπ.). Παράλληλα, λειτουργεί και ειδική υπηρεσία ηλεκτρονικής επαλήθευσης του ΑΦΜ, βασισμένη σε ειδικό αλγόριθμο, που αποσκοπεί
στον περιορισμό της διακίνησης πλαστών και εικονικών τιμολογίων.
 Σημειώνεται, τέλος, ότι από τον επόμενο χρόνο θα ξεκινήσουν πρόσθετες ηλεκτρονικές υπηρεσίες, όπως απόδοσης ΑΦΜ, υποβολής συγκεντρωτικών καταστάσεων
 (τιμολόγια, μισθοδοσίες προσωπικού κ.λπ.), αιτήσεων για έκδοση πιστοποιητικών,
