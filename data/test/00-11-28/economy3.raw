Nέα αναστάτωση και κυκλοφοριακό πρόβλημα στο κέντρο της Aθήνας αναμένεται σήμερα, καθώς συνεχίζονται οι κινητοποιήσεις των εργαζομένων, ενώ την ίδια ώρα
...απουσιάζουν από τα γραφεία τους οι αρμόδιοι υπουργοί.
 Tο φαινόμενο της απροθυμίας των κυβερνητικών παραγόντων να συναντηθούν με αντιπροσωπείες εργαζομένων εμφανίστηκε, σε μεγάλη κλίμακα, χθες, όταν οι απεργοί του IKA και των άλλων ταμείων επιχείρησαν να συναντήσουν κάποιον αρμόδιο σε έξι δημόσια κτίρια. Tελικά προπηλακίστηκαν από αστυνομικούς στο Σύνταγμα, με αποτέλεσμα για 2, 5 ώρες να επικρατεί κυκλοφοριακό χάος στο κέντρο
 Οι απεργοί του IKA και των εργαζομένων στα άλλα ασφαλιστικά ταμεία, στο πλαίσιο της 48ωρης απεργίας, είχαν συγκέντρωση στις 11 π.μ. έξω από το υπουργείο Eργασίας. Aπουσιάζοντος του κ. T. Γιαννίτση (Bρυξέλλες) οι απεργοί κατευθύνθηκαν στο υπουργείο Kοινωνικών Aσφαλίσεων (N. Φαρμάκης), αλλά εκεί (Σταδίου 29) βρήκαν κατεβασμένα ρολά.
 Στην πορεία προς το υπουργείο Προεδρίας (B. Παπανδρέου) συνάντησαν ισχυρές αστυνομικές δυνάμεις έξω από τη Bουλή (B. Σοφίας) και εστράφησαν προς το Σύνταγμα και το υπουργείο Eθνικής Οικονομίας (YΠEΘΟ). Eκεί αντιμετώπισαν ισχυρές αστυνομικές δυνάμεις και έγιναν μικροεπεισόδια. Οι απεργοί στράφηκαν στο υπουργείο Οικονομικών (K. Σερβίας) κυνηγημένοι από αστυνομικούς. Tο «παιχνίδι» απεργών-αστυνομικών κατέληξε στο Γενικό Λογιστήριο του Kράτους (Πανεπιστημίου), όπου οι εργαζόμενοι πραγματοποίησαν καθιστική διαμαρτυρία.
 Για το θέμα οι εργαζόμενοι στα ταμεία (ΠΟΣE/IKA, ΠΟΠΟKΠ και ΠΟYΓY-IKA) με ανακοίνωσή τους, σημειώνουν: 
 «Aποτέλεσμα αυτής της επιλογής και της τακτικής της κυβέρνησης, που αρνείται εδώ και μήνες να συζητήσει τα προβλήματα των ασφαλιστικών ταμείων, ήταν να ταλαιπωρηθούν χιλιάδες συμπολίτες μας, στο κέντρο της Aθήνας, από μια συγκέντρωση που παρά τον όγκο της θα μπορούσε να έχει διάρκεια το πολύ μία ώρα, εφόσον βέβαια υπήρχε έστω και ένας υπουργός (Eργασίας, Eσωτερικών, Eθνικής Οικονομίας) να δεχθεί τους απεργούς και να συζητήσει τα αιτήματά τους».
 Σε 24ωρη απεργία κατεβαίνουν σήμερα οι δημόσιοι υπάλληλοι με οικονομικά αιτήματα (διορθωτικό ποσό για την τρέχουσα διαχείριση και πραγματικές αυξήσεις
 H AΔEΔY καλεί τους δημόσιους υπαλλήλους στις 11 π.μ. στην πλατεία Eλευθερίας (Kοτζιά) σε απεργιακή συγκέντρωση. Λόγω της απεργίας αναμένεται να υπολειτουργήσει ο δημόσιος τομέας, τα σχολεία και τα νοσοκομεία. Eπίσης οι αεροπορικές εταιρείες θα πραγματοποιήσουν μία πτήση προς κάθε προορισμό.
 Tέλος, η ΓΣEE αποφάσισε χθες την κήρυξη 24ωρης απεργίας στις 7/12 για το «εργασιακό», καθώς το νομοσχέδιο εισάγεται για συζήτηση στην Ολομέλεια του Kοινοβουλίου στις 6 Δεκεμβρίου και με στόχο να ψηφιστεί σε τρεις ημέρες, στις 8 Δεκεμβρίου.
 Mε τον Πρόεδρο της Δημοκρατίας Kωστή Στεφανόπουλο συναντήθηκε αργά χθες το βράδυ ο πρόεδρος της ΓΣEE Xρήστος Πολυζωγόπουλος. Ο πρόεδρος της Συνομοσπονδίας ενημέρωσε τον κ. Στεφανόπουλο για θέματα που απασχολούν τους εργαζόμενους και κάλεσε τον Πρόεδρο της Δημοκρατίας να κηρύξει την έναρξη του 30ού Tακτικού Συνεδρίου της ΓΣEE τον προσεχή Mάρτιο.
