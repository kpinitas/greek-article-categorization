 Δυο ατέλειωτα «κατηγορώ» υπήρξαν μετά το παιχνίδι ΠAΟK - Ολυμπιακού 2-4. Eνα από το διαιτητή Kασναφέρη που δέχτηκε σίδερο στο πρόσωπο, ενώ κατευθυνόταν στην καταπακτή, και το άλλο από τον ΠΑΟΚ που ζητάει από την πολιτεία να διακόψει το πρωτάθλημα που κατάντησε πρόκληση. Κι όλα αυτά ενώ έξω από το γήπεδο χρειάστηκε να επιστρατευτεί όλη η αστυνομική δύναμη, να κάνει χρήση δακρυγόνων για ν' αποτρέψει το «ντου» τω ν οπαδών του ΠΑΟΚ στα αποδυτήρια των διαιτητών.
 «Eίμαι πάνω από είκοσι χρόνια στο ποδόσφαιρο και δεν έχω ξαναζήσει τέτοια πρόκληση. Μας το 'πε με τις αποφάσεις του ξεκάθαρα από την αρχή: "χάνετε", και το 'κανε», έλεγε ο Μλάντεν Φορτούλα, τον οποίο έχει γράψει στο φύλλο αγώνα ο Κασναφέρης μαζί με τους παράγοντες του ΠAΟK, Σίμο Λάζαρη και Σταύρο Καλαφάτη. «Ζωγράφισε» ακόμη κι όλο τον ΠΑΟΚ για το πλήθος των αντικειμένων, τα συνθήματα και τις φωτοβολίδες, αλλά στην ομάδα της Θεσσαλονίκης λένε ότι δεν τους ενδιαφέρουν τα γραφόμενα γιατί ούτως η άλλως ο Κασναφέρης τους...διέλυσε. Απευθύνονται τώρα στην πολιτεία με ανακοίνωσή τους και ρωτούν αν υπάρχει συντεταγμένη πολιτεία για να διαλύσει τη συμμορία που όπως κατήγγειλε όλος ο πολιτικός κόσμος κατευθύνει τις τύχες του πρωταθλήματος ή η συμμορία αυτή είναι τελικά το κράτος; Η λύση είναι μία. H πολιτεία να διαλύσει αυτό το σάπιο πρωτάθλημα. Τι περιμένει; Nα 'χουμε κοινωνική έκρηξη; Να χυθεί αίμα; ». Την κατεύθυνση για την ανακοίνωση αυτή την έδωσε ο ίδιος ο Μπατατούδης.
 Σ' ό,τι αφορά τα εκτός γηπέδου διαδραματισθέντα, η αστυνομία είπε ότι έγιναν τα λιγότερα σε σχέση μ' αυτά που συνέβησαν στον αγωνιστικό χώρο.
 Συλλήψεις δεν υπήρξαν ούτε και φθορές σε αυτοκίνητα, καταστήματα και εισόδους σπιτιών. Ολα σταμάτησαν στην οργή κατά Κασναφέρη, ο οποίος αποχώρησε αργά το βράδυ από την Τούμπα με τρεις διμοιρίες ΜΑΤ, οι οποίες τον συνόδεψαν ώς το αεροδρόμιο και αφού πρώτα του τοποθετήθηκαν τέσσερα ράμματα πάνω από τη μύτη, μετά το σίδερο που δέχτηκε την ώρα που πλησίαζε τη φυσούνα.
 H Bαρύ διάστρεμμα υπέστη ο Στέλιος Γιαννακόπουλος κατά τη διάρκεια του πρώτου ημιχρόνου και θα μείνει 20 ημέρες εκτός αγώνων.
