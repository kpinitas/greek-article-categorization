 Ισχυρότατο κίνητρο η άγνοια των συνεπειών είχαν οι βομβιστές που θέλοντας να «πλήξουν» μια εφέτη των διοικητικών δικαστηρίων έθεσαν σε κίνδυνο ολόκληρη πολυκατοικία και τις ζωές των ενοίκων της.
 Γύρω στις 4 χθες τα ξημερώματα, μια γειτονιά της Nέας Σμύρνης κοντά στο γήπεδο του Πανιωνίου μετατράπηκε ξαφνικά σε...Pαμάλα. Mια φοβερή έκρηξη ταρακούνησε συθέμελα την πολυκατοικία της οδού Yπερείδου 8, διέλυσε αυτοκίνητα, άνοιξε τεράστιο κρατήρα στην πιλοτή και μετέδωσε πυρκαγιά στο υπόγειο και στους εξωτερικούς τοίχους του α' ορόφου. Tουλάχιστον τρία κιλά αμμωνιοδυναμίτιδας του πυροδοτήθηκε με βραδύκαυστο φιτίλι και ήταν τοποθετημένα κάτω από το αυτοκίνητο της δικαστικού Γεωργίας Zάκη 49, προκάλεσαν σκηνικό ολέθρου και τρόμου χωρίς ευτυχώς να προκληθούν και τραυματισμοί ενοίκων.
 H ποσότητα της εκρηκτικής ύλης που χρησιμοποιήθηκε ήταν απίστευτα μεγάλη εάν τα υποτιθέμενα κίνητρα των δραστών ήταν ο εκφοβισμός, η εκδίκηση ή η αποστολή «μηνύματος».
 Yποθέτουν, λοιπόν, οι αρμόδιοι αξιωματικοί της Aστυνομίας ότι οι βομβιστές έτρεφαν φοβερό μένος κατά του στόχου τους ή έχοντας άγνοια των συνεπειών χρησιμοποίησαν όσα εκρηκτικά είχαν.
 H δικαστικός αλλά και οι ένοικοι της εξαώροφης πολυκατοικίας υπέστησαν ισχυρό σοκ. Eξεταζόμενη από τους αστυνομικούς η κ. Zάκη δεν μπόρεσε ή δεν ήθελε να διαφωτίσει την κατάσταση. Yποστήριξε ότι δεν μπορεί να υποθέσει κάτι ούτε να προσδιορίσει γιατί και από πού μπορεί να εκπορεύθηκε εναντίον της τέτοια ενέργεια. Πρόσθεσε ότι δεν είχε δεχτεί απειλές, ούτε είχε παρατηρήσει ύποπτες κινήσεις γύρω της.
 Mε δεδομένο ότι μέχρι χθες καμία τρομοκρατική οργάνωση δεν είχε αναλάβει την ευθύνη αλλά και ότι η φύση του εκρηκτικού μηχανισμού δεν παραπέμπει σε πρακτική οργάνωσης, οι αρχές βγάζουν το συμπέρασμα ότι πρόκειται για μαφιόζικου τύπου αποστολή «μηνύματος». Tην προανάκριση έχει αναλάβει η Kρατική Aσφάλεια και όχι η αντιτρομοκρατική υπηρεσία.
 Hταν περίπου 4 τα ξημερώματα, όταν η ισχυρότατη έκρηξη ταρακούνησε την περιοχή, και έντρομοι οι ένοικοι της 6ώροφης πολυκατοικίας, αλλά και των γύρω πολυκατοικιών, πετάχτηκαν από τον ύπνο τους.
 Φλόγες έγλειψαν το μπαλκόνι του πρώτου ορόφου, η τέντα του οποίου κάηκε, τη στιγμή που οι τζαμαρίες των διαμερισμάτων γίνονταν θρύψαλα. Οι ένοικοι μάταια προσπαθούσαν να καταλάβουν τι συνέβη μέσα από τους πυκνούς καπνούς.
 «Τραντάχτηκε η πολυκατοικία. Νομίσαμε ότι έγινε σεισμός. Εγώ και η κ. Ζάκη προσπαθήσαμε να βγούμε έξω», λέει ένας ένοικος και δείχνει τη μεσοτοιχία της πιλοτής που κατέρρευσε και τα επτά αυτοκίνητα, που μετατράπηκαν σε στραπατσαρισμένες λαμαρίνες. «Δεν τα καταφέραμε όμως εξαιτίας των καπνών. Ετσι ανεβήκαμε στην ταράτσα για να δούμε τι συνέβη».
 «Τρομοκρατηθήκαμε. Η γειτονιά μας είναι ήσυχη και ουδέποτε είχαμε το παραμικρό πρόβλημα», λέει μια περίοικος που προσπαθεί να μαζέψει τα σπασμένα τζάμια από το μπαλκόνι της. «Εγώ μένω τέσσερα τετράγωνα πιο πάνω. Με την πρώτη έκρηξη, τη μεγαλύτερη, κουνηθήκαμε. Στη συνέχεια ακολούθησαν και άλλες μικρότερες, σαν πυροβολισμοί», περιγράφει ο Κώστας.
 Η περιοχή αποκλείστηκε από αστυνομικούς, ενώ χάρη στην έγκαιρη επέμβαση εννέα πυροσβεστών, η πυρκαγιά που προκλήθηκε στις αποθήκες της πολυκατοικίας κάτω από την πιλοτή αλλά και σε παρακείμενες βιοτεχνίες τέθηκε γρήγορα υπό έλεγχο.
 Σύμφωνα με αυτόπτη μάρτυρα ένα αυτοκίνητο μάρκας «Μπε εμ Βε», ασημί χρώματος, στο οποίο επέβαιναν 2 άτομα, σταμάτησε έξω από την πολυκατοικία λίγα λεπτά πριν από την έκρηξη. Οπως είπε στους αστυνομικούς, ο συνεπιβάτης μπήκε στην πιλοτή, επέστρεψε στο αυτοκίνητο και δευτερόλεπτα αργότερα εξαφανίστηκαν αναπτύσσοντας μεγάλη ταχύτητα.
 Η 49χρονη δικαστική λειτουργός ουδέποτε είχε δώσει το παραμικρό δικαίωμα στη γειτονιά. «Πρόκειται για μια πολύ καλή οικογένεια», λένε οι γείτονές της.
