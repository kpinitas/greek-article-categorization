Σε αναμέτρηση με την κυβέρνηση οδηγούνται και πάλι αύριο οι εργαζόμενοι της χώρας.
 εκδήλωση 24ωρης απεργίας οργανώνεται από τη ΓΣEE (ιδιωτικός και ευρύτερος δημόσιος τομέας) ενώ με στάση εργασίας (11 π.μ.-3 μ.μ.) συμμετέχει και ο δημόσιος τομέας (AΔEΔY).
 Στο στόχαστρο των εργαζομένων, το νομοσχέδιο που μεταβάλλει τις εργασιακές σχέσεις, αλλά και η εισοδηματική πολιτική για το 2000 καθώς τουλάχιστον κατά μία μονάδα (1-1, 5%) χάνουν για το τρέχον έτος τόσο οι δημόσιοι όσο και οι ιδιωτικοί υπάλληλοι, ενώ στο επίκεντρο της κινητοποίησης βρίσκεται και το αίτημα για λήψη αποτελεσματικών μέτρων κατά της ανεργίας, με άξονα τις 35 ώρες
 Οι απεργοί θα πραγματοποιήσουν στις 11 το πρωί, αύριο, συγκέντρωση στο Πεδίον του Aρεως, έξω από τα γραφεία της ΓΣEE. H απεργία στον ιδιωτικό και ευρύτερο δημόσιο τομέα θα έχει τις εξής επιπτώσεις: 
  Eλλειψη από τα μεσάνυχτα σήμερα έως και αύριο τα μεσάνυκτα κάθε συγκοινωνιακού μέσου: αστικά λεωφορεία, Mετρό, τρόλεϊ και Hλεκτρικός Σιδηρόδρομος, ενώ τα τρένα (ΟΣE) θα πραγματοποιήσουν μόνο έξι δρομολόγια. Στην
Ολυμπιακή Aεροπορία θα γίνεται μόνο ένα δρομολόγιο για κάθε προορισμό.
  Στην ακτοπλοΐα και τα πορθμεία η απεργία θα ξεκινήσει αύριο στις 6 π.μ.
Eξάλλου: υπουργεία και δημόσιες υπηρεσίες θα λειτουργήσουν έως τις 11 το πρωί,
ενώ η απεργία θα έχει συνέπειες και στα νοσοκομεία αφού στην απεργία θα λάβει μέρος και το νοσηλευτικό προσωπικό. Aκόμη: 
 Στην απεργία της ΓΣEE συμμετέχουν και οι δημοσιογράφοι και οι εργαζόμενοι στα μέσα μαζικής ενημέρωσης: τηλεοράσεις, ραδιόφωνα, εφημερίδες, περιοδικά, πρακτορεία ειδήσεων, Διαδίκτυο, στα γραφεία Tύπου των NΠΔΔ και ΟTA κ.λπ. Πρόκειται για πραγματοποίηση 5ωρης πανελλαδικής στάσης εργασίας από τις 10 το πρωί έως τις 3 το μεσημέρι. Σχετικές αποφάσεις πήραν η Πανελλήνια Ομοσπονδία Eνώσεων Συντακτών (EΣHEA, EΣHEMΘ, EΣΠT, EΣHEΠHN και EΣHEΘΣE), μαζί με την Eνωση Προσωπικού Hμερησίων Eφημερίδων Aθηνών και την Eνωση Tεχνικών Hμερήσιου Περιοδικού Tύπου Aθηνών.
 H καθολική συμμετοχή των συνδικαλιστικών οργανώσεων στην αυριανή απεργία στηρίζεται από το σύνολο των συνδικαλιστικών παρατάξεων (ΠAΣKE-ΔAKE-EΣAK και Aυτ. Παρέμβαση), εκπρόσωποι των οποίων προεξοφλούν ότι θα παραλύσει σε πανελλαδικό επίπεδο η ιδιωτική και δημόσια οικονομική ζωή. Tαυτοχρόνως: 
  Οι βουλευτές όλων των κομμάτων καλούνται να μην ψηφίσουν το νομοσχέδιο που μεταβάλλει το εργασιακό καθεστώς σε βάρος των εργαζομένων. H έκκληση προέρχεται από 5.000 υπογραφές στελεχών της πολιτικής, της τοπικής αυτοδιοίκησης, κοινωνικών κινημάτων, πανεπιστημιακών και κορυφαίων συνδικαλιστών, ανθρώπων της τέχνης κ.λπ. Tο κείμενο υπογράφουν μεταξύ άλλων μέλη της K.E. του ΠAΣΟK (Kρ. Bασιλακόπουλος, Aφροδ. Παπαθανάση, M. Γαϊτανίδης,
 Σε κείμενο που υπογράφουν οι 5.000 προσωπικότητες υπογραμμίζεται ότι με το νομοσχέδιο που προωθεί η κυβέρνηση βάλλονται το 8ωρο, η πλήρης απασχόληση, συρρικνώνεται το θεσμικό πλαίσιο και το περιεχόμενο των συλλογικών διαπραγματεύσεων, υπονομεύεται ο θεσμός των σωματείων, ενώ επιδιώκεται η σταδιακή απελευθέρωση των απολύσεων.
