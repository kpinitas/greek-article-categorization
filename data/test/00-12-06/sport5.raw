 «Είναι πολλά τα λεφτά... Αχιλλέα»! Την πασίγνωστη ατάκα που είπε ο Σπύρος Καλογήρου στον Νίκο Κούρκουλο, στην κινηματογραφική ταινία «Λόλα», χρησιμοποίησε ο Βίκτωρας Μητρόπουλος για να εξηγήσει, κατά την άποψή του, τους
λόγους για τους οποίους εξαπέλυσε μύδρους εναντίον του ο πρόεδρος του Πανιωνίου, Αχιλλέας Μπέος. Ο ισχυρός άνδρας της ΕΠΑΕ υποστήριξε σε έκτακτη συνέντευξη Τύπου ότι «ο κ. Μπέος ευθυγραμμίστηκε με τις απόψεις του υφυπουργού
Αθλητισμού Γιώργου Φλωρίδη, επειδή πήρε από τη Γ.Γ.Α. 88 εκ. δραχμές»! 
 Η ουσία είναι ότι το ελληνικό ποδόσφαιρο έγινε για άλλη μία φορά άνω-κάτω με αφορμή τις καταγγελίες Μπέου, ο οποίος έβαλε κατά του Θωμά και Βίκτωρα Μητρόπουλου κατηγορώντας τον πρώην παράγοντα του Ολυμπιακού ότι «είναι ο εγκέφαλος του οργανωμένου συνδικάτου που διοικεί το ελληνικό ποδόσφαιρο και καθορίζει τις ομάδες που θα ανεβούν ή θα θα κατεβούν κατηγορία». Χθες, ο πρόεδρος της ΕΠΑΕ πέρασε στην αντεπίθεση, υποστηρίζοντας ότι όσα είπε ο κ. Μπέος είναι ασύστολα ψεύδη. Στις δηλώσεις του ο κ. Μητρόπουλος χαρακτήρισε τον
παράγοντα του Πανιωνίου «χαρτορίχτρα και καφετζού», προανήγγειλε ότι η διοργανώτρια αρχή θα ζητήσει την παρέμβαση του εισαγγελέα, ενώ έκπληξη προκάλεσε η τοποθέτησή του ότι «το φετινό πρωτάθλημα είναι από τα καλύτερα των
τελευταίων χρονων». Στη συνέντευξη Τύπου ο πρόεδρος της Ενωσης τάχθηκε και υπέρ του Ολυμπιακού αφήνοντας να εννοηθεί ότι δεν έχει ευνοηθεί από τη διαιτησία.
 «Δεν είναι δυνατόν να λέει ο καθένας ό,τι θέλει και να μην τιμωρείται», δήλωσε
ο Βίκτωρας Μητρόπουλος. Ηδη πάντως ο κ. Μπέος κλήθηκε για παροχή διευκρινίσεων
από τον αθλητικό δικαστή κι αν δεν αποδείξει τους ισχυρισμούς του θα καθαιρεθεί από την προεδρία της ΠΑΕ.
 «Οι δηλώσεις του κ. Μπέου ήταν αναμενόμενες. Απλά ήταν θέμα χρόνου και ποσού. Η κατάσταση για το συγκεκριμένο παράγοντα είναι άσχημη, καθώς ο Πανιώνιος χρωστάει 600 εκ. δρχ. στην Eφορία. Ο κ. Μπέος ευχαρίστησε δημόσια στέλεχος της
κυβέρνησης για να πάρει φορολογική ενημερότητα και τελικά έκανε μετεγγραφές. Μήπως έτσι νοθεύεται το πρωτάθλημα; Ο κ. Μπέος είναι ιδιοκτήτης νυχτερινού κέντρου και χρειάζεται, επίσης, άδεια από το ΙΚΑ και το ΣΔΟΕ. Την έχει; ».
 Ο άμεσα θιγόμενος στις καταγγελίες Μπέου, Θωμάς Μητρόπουλος, απάντησε στα όσα του καταλόγισε με έγγραφη δήλωσή του. Σε αυτήν αναφέρεται: «Οι δηλώσεις και αναφορές του Μπέου για το πρόσωπό μου έχουν στόχο άλλους και όχι εμένα. Αυτοί που έβαλαν τον Μπέο να πει τα όσα είπε στοχεύουν στον Βίκτωρα και τον Κόκκαλη,
γιατί ο ένας είναι αδελφός μου και ο άλλος φίλος μου, οι δε διευκρινίσεις για τον πρόεδρο του Ολυμπιακού είναι για λόγους αυτοπροστασίας. Σε κάθε περίπτωση,
το ποδόσφαιρο και οι ΠΑΕ δεν είναι μπουζουκομαγαζιά που ισχύουν τα μου είπανε,
 Στο ποδόσφαιρο όταν γνωρίζεις κάτι, πηγαίνεις στον εισαγγελέα και το καταγγέλλεις, δεν γαβγίζεις σαν σκύλος για να τρομάξεις τους περαστικούς. Αντιλαμβάνομαι ότι αυτά που πήρε, τα πήρε γι' αυτά τα γαβγίσματα, αλλά αμφιβάλλω αν θα του φτάσουν για να πληρώσει το κόστος του γαβγίσματος ή θα βρει τη λύση και πάλι της φυγής στην Αμερική.
 Οι καφενειακές συζητήσεις δεν με αφορούν και, ευκαιρίας δοθείσης, ξεκαθαρίζω ότι το ενδιαφέρον μου και η ασχολία μου με το ποδόσφαιρο περιορίζεται αποκλειστικά στο Αιγάλεω. Ολα τα υπόλοιπα είναι ψεύδη ασύστολα».
 Με αφορμή τις καταγγελίες Μπέου «χτύπησε» και ο Δημήτρης Μελισσανίδης. Ο πρώην
πρόεδρος της ΑΕΚ χαρακτήρισε «πορνείο» την ΕΠΟ, ενώ υποστήριξε: «Στο ελληνικό ποδόσφαιρο υπάρχει χούντα. Το κέντρο μίζας, ο τροφοδότης λογαριασμός, βρίσκεται σε ένα τηλεοπτικό κανάλι που εξουσιάζει το ποδόσφαιρο. Από κει παίρνουν εντολές και μοιράζουν χρήματα, δημιουργώντας κομάντο διαιτητές, παρατηρητές και έμμισθους δημοσιογράφους».
 Και ο πρόεδρος του ΠΑΣ Γιάννινα, Ανδρέας Κολέμπας, πήρε θέση για την αναταραχή
που προκάλεσαν στο ποδόσφαιρο οι καταγγελίες Μπέου, λέγοντας: «Οποιος επενδύει
σήμερα στο ελληνικό ποδόσφαιρο είναι τρελός. Ας γίνουν τρία παράλληλα πρωταθλήματα για να αναπνεύσουμε κι εμείς οι μικροί. Ενα στην Αθήνα, ένα στη Θεσσαλονίκη κι ένα στην επαρχία. Μόνο έτσι θα σωθεί το ποδόσφαιρό μας».
 H Το Δ.Σ. της ΕΠΟ αποφάσισε να ενημερώσει τη FIFA για τις τελευταίες εξελίξεις
στο χώρο του ελληνικού ποδοσφαίρου. Στην περίπτωση που απομακρυνθεί από την προεδρία της ΕΠΑΕ ο κ. Μητρόπουλος, θεωρείται δεδομένο ότι θα υπάρξει νέα παρέμβαση της FIFA.
 «Περίμενα ότι στην αντιπαράθεσή μας θα κρατούσε ένα επίπεδο ανδρισμού. Tελικά έδειξε ότι είναι ένα φοβισμένο ανθρωπάκι» ήταν η απάντηση του Aχιλλέα Mπέου στα όσα ισχυρίστηκε ο B. Mητρόπουλος χθες τ' απόγευμα, μετά τις προχθεσινές βολές του προέδρου του Πανιωνίου εναντίον του προέδρου της EΠAE και του αδελφού του Θωμά.
 Ο κ. Mπέος, ο οποίος στη χθεσινοβραδινή δήλωσή του προειδοποιεί για νέα επίθεσή του μεθαύριο, οπότε απολογείται στον αθλητικό δικαστή, «περισσότερα την Παρασκευή με αναδρομή στη Bικτωριανή Iστορία και στη δωροδοκία στο νομό Xανίων», τονίζει μεταξύ άλλων: 
 «Ο κ. Mητρόπουλος έδωσε ακόμη μια δωρεάν συνέντευξη Tύπου στα γραφεία της EΠAE, όπως δωρεάν δημοσίευσε τις πληρωμένες καταχωρίσεις που έχει κάνει μέχρι σήμερα με τη φίρμα της EΠAE. Δεν μας είπε όμως τίποτα για το προσωπικό του πρόβλημα, την υπεξαίρεση χρημάτων του Δημοσίου, για το οποίο αδίκημα αν καταδικαστεί θα πάει ισόβια στη φυλακή».
 Eπιπλέον, ο πρόεδρος του Πανιωνίου επισήμανε πως «στη συνέντευξη Tύπου αυτή δεν είπε τίποτα για την ταμπακέρα, δηλαδή γι' αυτά που γίνονται στο χώρο του ποδοσφαίρου, τα οποία με κάθε λεπτομέρεια εγώ κατήγγειλα στη συνέντευξή μου. Aπλά περιορίστηκε να κάνει φτηνό χιούμορ, που εύχομαι να έχει άφθονο μαζί του εκεί που με μαθηματική ακρίβεια οδηγούνται οι καταχραστές του δημοσίου χρήματος, σύμφωνα με το παραπεμπτικό βούλευμα που τον βαραίνει. Aν και το ξέρει πολύ καλά, θα το επαναλάβω για τελευταία φορά, ότι δεν φοβάμαι τους μηχανισμούς που διαθέτει».
 Tέλος, ο κ. Mπέος αναφέρει ότι «δεν είμαι πολιτικό πρόσωπο και δεν υπολογίζω το πολιτικό κόστος. Eγώ, και εκτός ποδοσφαίρου αν βρεθώ, έχω δουλειά να ζήσω, έστω και αν αυτή είναι νυχτερινή. Aυτός μπορεί να μας πει επιτέλους ποια είναι η δική του, εκτός επαγγελματία ποδοσφαιρικού παράγοντα».
