 Αθώωσαν το βοδινό κρέας από κάθε κίνδυνο -λόγω, σπογγώδους εγκεφαλοπάθειας- για
τη δημόσια υγεία οι 15 υπουργοί Γεωργίας της Ε.Ε. «Ετσι, αρχίζει πάλι η διάθεση στην αγορά (και στους καταναλωτές) των γαλλικών βοδινών κρεάτων.
 Ακόμη και το t. bone steak, τη διάθεση του οποίου είχε απαγορεύσει την προηγούμενη εβδομάδα η ελληνική κυβέρνηση, θα πωλείται ελεύθερα στην αγορά.
 Ο υφυπουργός Γεωργίας Φ. Χατζημιχάλης, που είναι αρμόδιος για την κτηνοτροφία,
εξέφρασε χθες την ικανοποίησή του για τις αποφάσεις του Συμβουλίου Υπουργών, τονίζοντας ότι με τα μέτρα που πάρθηκαν εξασφαλίζεται η προστασία των Ελλήνων καταναλωτών.
 Απαντώντας σε σχετική ερώτηση, ο κ. Χατζημιχάλης εμφάνισε τη σύγχυση που επικρατεί γύρω από το πρόβλημα με τη νόσο των «τρελών αγελάδων» και το σκληρό πόλεμο των οικονομικών συμφερόντων. Είπε: «Mετατρέψαμε τα φυτοφάγα ζώα σε κρεατοφάγα και τώρα πάμε να κάνουμε τα παμφάγα ζώα, φυτοφάγα». Διαβεβαίωσε ότι
οι έλεγχοι θα γίνουν πιο εντατικοί και συστηματικοί, και προειδοποίησε όσους καταστρατηγούν τη νομοθεσία που αφορά τη σήμανση και την προέλευση των ζώων.
 Με βάση τις αποφάσεις του Συμβουλίου Υπουργών Γεωργίας και τις δηλώσεις του κ.
 - Απαγορεύεται η χρήση των ζωικών αλεύρων στη διατροφή των ζώων για 6 μήνες. Η
Ελλάδα ζητούσε η απαγόρευση να ισχύσει για ένα χρόνο.
 - Τα άλευρα αυτά (οστεάλευρα, αιματάλευρα κ.λπ.) θα καταστραφούν. Δεν επιτρέπεται δε η εξαγωγή τους σε τρίτες χώρες. Η αποζημίωση θα καταβληθεί από τις χώρες-μέλη.
 - Τα έντερα των βοδινών εντάσσονται στα υλικά υψηλού κινδύνου, όπως και των αιγοπροβάτων. Εξαιρούνται έντερα αιγοπροβάτων μικρότερα των 12 μηνών (ελληνικό
 - Αίρονται τα μονομερή μέτρα των κρατών - μελών μέχρι τέλους Ιανουαρίου 2001 και απαγορεύεται η λήψη νέων. Αυτό σημαίνει ότι αρχίζει η διάθεση γαλλικού βοδινού κρέατος και t. bone steak. Επίσης επιτρέπονται οι εισαγωγές έμβρυων, σπέρματος, κ.ά.
 - Τα βοδινά που είναι πάνω από 30 μηνών θα διατίθενται στην αγορά αφού πρώτα έχουν ελεγχθεί. Χωρίς έλεγχο απαγορεύεται η διάθεσή τους. Η χώρα μας ζητούσε ο
έλεγχος να γίνεται στα ζώα από 24 μηνών.
 - Τα ζώα πάνω από 30 μηνών μπορούν ν' αποσυρθούν και να καταστραφούν με κοινοτική αποζημίωση ώς 70% της τιμής αγοράς του ζώου.
 - Τα «γρήγορα τεστ» θα εφαρμοστούν προσεχώς με κοινοτική χρηματοδότηση.
 Ο κ. Χατζημιχάλης ανέφερε ότι τα μέτρα της E.E. ισχύουν και για τα κρέατα που εισάγονται από τρίτες χώρες.
 Την άλλη εβδομάδα θα συνεδριάσουν οι αρμόδιες Επιτροπές της E.E. (Διαχειριστική Επιτροπή βόειου κρέατος και Επιστημονική Συμβουλευτική Επιτροπή) για τα υλικά υψηλού κινδύνου.
 Θα συζητήσουν αν υπάρξει απόσυρση από την τροφική αλυσίδα της σπονδυλικής στήλης του ζώου και των οστών του t. bone steak, της σπλήνας, του αδένα θυμού και του λίπους.
 Τέσσερα νέα κρούσματα σπογγώδους εγκεφαλοπάθειας των βοοειδών εντοπίστηκαν στη Γαλλία, ανεβάζοντας το συνολικό αριθμό από την αρχή του 2000 σε 125. Την ίδια ώρα, η Γερμανία ζητεί μόνιμη απαγόρευση των ζωικών αλεύρων στις ζωοτροφές, ενώ
οι Ελβετία και Νορβηγία αποφασίζουν να υιοθετήσουν τα μέτρα της Ευρωπαϊκής Ενωσης για την καταπολέμηση της ασθένειας.
 Ο Γερμανός υπουργός Γεωργίας, Καρλ Χάινς Φούνκε δήλωσε χθες στο γερμανικό ραδιόφωνο ότι η εξάμηνη απαγόρευση των ζωικών αλεύρων στην Ε.Ε. δεν αρκεί. Η αντικατάσταση των ζωικών πρωτεϊνών στη διατροφή των ζώων πρέπει να γίνει για πάντα, τόνισε ο κ. Φούνκε εκτιμώντας ότι είναι απαραίτητο να ξεκινήσουν καλλιέργειες φυτών πλούσιων σε πρωτεΐνες για την παραγωγή ζωοτροφών. Στη Γερμανία, η χρήση ζωικών αλεύρων στις ζωοτροφές έχει απαγορευτεί οριστικά από το περασμένο Σάββατο.
 Βοδινό κρέας γαλλικής προέλευσης φέρεται να βάφτιζε ως «ντόπιο» κρεοπώλης που συνελήφθη προχθές στο Χαλάνδρι. Σε έρευνα που διεξήχθη στο κατάστημά του, αστυνομικοί εντόπισαν κομμάτι βοδινού κρέατος, από το οποίο είχε αφαιρεθεί επιμελώς η σφραγίδα προέλευσης. Η Διεύθυνση Κτηνιατρικής Υπηρεσίας Λάρισας (ΔΚΥΛ) επισημαίνει ότι το πιστοποιητικό διακίνησης είναι εκείνο που βεβαιώνει την «εθνικότητα» του ζώου.
 Οπως προέκυψε από την έρευνα της Aστυνομίας, ο κρεοπώλης Δημήτρης Βερουχής είχε αγοράσει στα τέλη Νοεμβρίου 203 κιλά νωπό κρέας ως εγχώριο από τον έμπορο
κρεάτων Ζήση Γκολίτο, βοδινά τα οποία είχαν σφαχτεί τέσσερις μέρες νωρίτερα στη Λάρισα.
 Σύμφωνα με τη ΔΚΥΛ ο έμπορος Ζήσης Γκολίτος τα τελευταία 3-4 χρόνια εισήγε γαλλικά μοσχάρια, που εκτρέφονταν στην Ισπανία. Στη συνέχεια τα έσφαζε στη Γυρτώνη Λάρισας και στο τέλος σφραγίζονταν ως γαλλικής προέλευσης, με τελευταία εισαγωγή στις 25 Νοεμβρίου.
 Στα σφαγεία της Γυρτώνης, σύμφωνα με τη ΔΚΥΛ, οι κτηνίατροι έβαλαν τη σφραγίδα
«γαλλικής προέλευσης» και αφού «πέταξαν» τα υλικά υψηλού κινδύνου -όπως συμβαίνει μετά τα μέτρα που ελήφθησαν για τη σπογγώδη εγκεφαλοπάθεια των βοοειδών- εξέδωσαν το πιστοποιητικό διακίνησης με την υποσημείωση να αφαιρεθεί
και η σπονδυλική στήλη του ζώου, που μετά τα τελευταία κρούσματα ανήκει και αυτή στα υψηλού κινδύνου μέρη. Στα συγκεκριμένα κρέατα, ενώ υπήρχε το περίγραμμα της σφραγίδας προέλευσης, είχε χαθεί το όνομα της Γαλλίας, πράγμα που κατά τους κτηνίατρους μπορεί να συμβεί, π.χ., κ λόγω υγρασίας στο ψυγείο που μεταφέρει τα κρέατα.
ΠPΟΣΦYΓH ΣTΟ ΣτE «Kανένας έλεγχος,  ανυπεράσπιστοι οι  Eλληνες καταναλωτές»
 Αλαλούμ επικρατεί στις υπηρεσίες του Δημοσίου που είναι αρμόδιες για τους ελέγχους των τροφίμων. Η σύγχυση ως προς το ποιος φορέας ή οργανισμός έχει την
ελεγκτική αρμοδιότητα είναι τόσο μεγάλη που οδηγεί στην ακύρωση κάθε ουσιαστικού ελέγχου με αποτέλεσμα το καταναλωτικό κοινό να είναι πλήρως ανυπεράσπιστο.
 Αυτό τουλάχιστον καταγγέλλουν εν μέσω του θορύβου για τη νόσο των «τρελών αγελάδων» ο Σύλλογος Υπαλλήλων Γενικού Χημείου του Κράτους και η Πανελλήνια Ενωση Κτηνιάτρων Δημόσιων Υπαλλήλων με προσφυγές που κατέθεσαν στο Συμβούλιο της Επικρατείας. Με τις αιτήσεις τους ζητούν την ακύρωση της κοινής υπουργικής
απόφασης (487/2000) με την οποία συμμορφώνεται η χώρα μας στην Kοινοτική Οδηγία για την υγιεινή των τροφίμων και στρέφονται κατά του νόμου 2741/99 με τον οποίο συστήθηκε ο Ενιαίος Φορέας Ελέγχου Τροφίμων (ΕΦΕΤ). Οπως αναφέρουν, ο νόμος αυτός, βάσει του οποίου εκδόθηκε η επίμαχη υπουργική απόφαση, είναι τόσο ευρύς και δεν καθορίζει τα όρια και το πλαίσιο των ελέγχων με αποτέλεσμα να θεσπίζονται παράλληλες αρμοδιότητες στα ελεγκτικά όργανα του Δημοσίου και να δημιουργούνται απαράδεκτες υπερκαλύψεις αρμοδιοτήτων ως προς τον έλεγχο των
τροφίμων, των τοξικών ουσιών κ.λπ. «Η σύγχυση είναι τέτοια ώστε ουσιαστικά να μην ενεργείται έλεγχος στα τρόφιμα και οι καταναλωτές να είναι και να αισθάνονται πλήρως ανυπεράσπιστοι» τονίζουν στις προσφυγές τους.
 Και η Ενωση Κτηνιάτρων επισημαίνει ότι επειδή αρμόδιες για τον έλεγχο των κρεάτων είναι οι κτηνιατρικές υπηρεσίες του υπουργείου Γεωργίας, με τη θέσπιση
του ΕΦΕΤ (υπάγεται στο υπουργείο Ανάπτυξης) και την έκδοση της υπουργικής απόφασης δημιουργείται σοβαρή σύγχυση ως προς την άσκηση των αρμοδιοτήτων της.
«Kαθίσταται πλέον σχεδόν αδύνατη η εκτέλεση των σημαντικών υπηρεσιών, οι οποίες μας έχουν ανατεθεί και οι οποίες αποβλέπουν κυριότατα στην προστασία του καταναλωτικού κοινού, ιδίως μετά την εμφάνιση και την εξάπλωση της σοβαρότατης ασθένειας της σπογγώδους εγκεφαλοπάθειας». 
 Οι προσφεύγοντες υποστηρίζουν ότι η υπουργική απόφαση πρέπει να ακυρωθεί και για τον πρόσθετο λόγο ότι δεν την έχουν υπογράψει οι συναρμόδιοι υπουργοί Γεωργίας και Οικονομικών.
