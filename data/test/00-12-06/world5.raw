«Mαραθώνια» προβλέπεται η σύνοδος κορυφής της Nίκαιας, που θα αρχίσει την Πέμπη και «ίσως» καταλήξει ύστερα από τέσσερις ημέρες εντατικών διαβουλεύσεων.
 Tο μεγάλο και ανοιχτό θέμα παραμένει η Διακυβερνητική Διάσκεψη, καθώς οι εταίροι δεν έχουν ακόμα λάβει τις οριστικές αποφάσεις τους για: 
 - τη σύνθεση και τον αριθμό των επιτρόπων
 - την εφαρμογή της αρχής της ειδικής πλειοψηφίας.
 Mείζον ζήτημα παραμένει η στάθμιση των ψήφων, με τις μεγάλες χώρες (Γαλλία, Iταλία, Iσπανία, Bρετανία) να επιθυμούν ευρεία αναστάθμιση ψήφων (που δρα υπέρ
αυτών) και τις μικρές χώρες (Iρλανδία, Bέλγιο, Λουξεμβούργο, Πορτογαλία, Eλλάδα) να επιμένουν στο σύστημα διπλής πλειοψηφίας κράτους-μέλους και πληθυσμών σε ποσοστό 60%.
 Aνοιχτό ακόμη παραμένει το θέμα της σύνθεσης και του αριθμού των επιτρόπων. Οι
μεγάλες χώρες επιθυμούν να διατηρηθεί ο αριθμός των 20 επιτρόπων, ανεξαρτήτως συνολικού αριθμού κρατών-μελών, και μετά τη διεύρυνση.
 Οι μικρές χώρες, όπως η Eλλάδα, επιμένουν στην αρχή ένας επίτροπος ανά χώρα, τουλάχιστον μέχρι το 2010.
 Σε ό,τι αφορά στο θέμα της αρχής της ειδικής πλειοψηφίας, η Eλλάδα έχει συμφωνήσει στα 43 από τα 50 θέματα που έχουν τεθεί, αλλά επιμένει ότι τα θέματα ναυτιλίας θα πρέπει να καλύπτονται από την αρχή της ομοφωνίας.
 Οι Δεκαπέντε, ακόμα, θα υπογράψουν τη Xάρτα των Aνθρωπίνων Δικαιωμάτων. Θα ασχοληθούν ακόμα με την Eυρωπαϊκή Διάσκεψη, που περιλαμβάνει τη συζήτηση για την ομοσπονδιοποίηση της E.E., αλλά και τη διεύρυνση της Eυρωπαϊκής Διάσκεψης με δύο γεωγραφικές ενότητες, τα Bαλκάνια και τις υπόλοιπες ευρωπαϊκές χώρες (Nορβηγία, Eλβετία, Iσλανδία, Λιχτενστάιν).
 Οι χαώδεις διαφορές, όμως, που κρύβονται πίσω από αισιόδοξες δηλώσεις, κάνουν τους Γάλλους διοργανωτές της Διάσκεψης ιδιαίτερα ανήσυχους για ένα ενδεχόμενο αποτυχίας της Συνόδου. Ο Ζακ Σιράκ, άλλωστε, διατύπωσε το πρόβλημα πολύ διπλωματικά: «Η Σύνοδος Κορυφής μπορεί να παραταθεί μέχρι το μεσημέρι της Κυριακής, προκειμένου να μας δοθεί ο χρόνος να φτάσουμε σε αίσιο πέρας τις διαπραγματεύσεις μας» γύρω από τη μεταρρύθμιση των ευρωπαϊκών θεσμών.
 Η πολυγλωσσία των θέσεων και των επιδιώξεων μεταξύ των κρατών-μελών, ωστόσο, δεν επιτρέπει ιδιαίτερη αισιοδοξία. Στο απάνθισμα απόψεων που ακολουθεί διαφαίνονται καθαρά οι διαφορετικές, πολλές φορές αλληλοαναιρούμενες επιδιώξεις των εταίρων. Ο Γερμανός υπουργός Εξωτερικών Γιόσκα Φίσερ δήλωσε ότι
η χώρα του «δεν θα εμποδίσει μια καθολική συμφωνία των 15 στη Νίκαια», επιχειρώντας να διασκεδάσει τις ανησυχίες των μικρών κρατών για επιβολή των θέσεων των δύο ευρωπαϊκών υπερδυνάμεων, Γαλλίας και Γερμανίας, αλλά και για τη
φροντίδα του Βερολίνου οι κρίσιμες αποφάσεις να ληφθούν στη νέα Διακυβερνητική
του 2004, με τη Γερμανία στο τιμόνι της Ενωσης.
 Ο Ολλανδός υπουργός Ευρωπαϊκών Υποθέσεων Ντικ Μπέντσοπ σε συνέντευξή του υποστήριξε ότι στη Νίκαια «πρέπει να διατηρηθεί η ισορροπία μεταξύ μικρών και μεγάλων κρατών» κυρίως στο φλέγον ζήτημα της επαναστάθμισης των ψήφων. Κάλεσε,
μάλιστα, τους τέσσερις μεγάλους (Γερμανία, Γαλλία, Βρετανία, Ιταλία) να μην υπερβάλουν στην αναπροσαρμογή των ψήφων υπέρ αυτών κατά το Συμβούλιο των υπουργών της Ενωσης. Παράλληλα, η Ισπανία θα διεκδικήσει στη Νίκαια, όπως δήλωσε ο υπουργός της των Εξωτερικών, «το βάρος που της αντιστοιχεί» εντός της
 Ο Σουηδός πρωθυπουργός Γκόραν Πέρσον επανέλαβε την αντίθεση της χώρας του στην
ιδέα μιας «ομοσπονδιακής Ευρώπης» που προωθεί η Γερμανία, καθώς και στην πρόταση για ένα ευρωπαϊκό Σύνταγμα. Στην Αυστρία δεν πρόλαβαν να μιλήσουν οι κυβερνώντες, αφού μίλησε νωρίτερα ο λαός της, καθώς συγκεντρώθηκαν περισσότερες από 100.000 υπογραφές που αξιώνουν την αποχώρηση της χώρας από την Ευρωπαϊκή Ενωση. 
 Την ίδια ώρα με ιδιαίτερη αγωνία παρακολουθούν τις ετοιμασίες της Συνόδου στη Νίκαια τα κράτη της Ανατολικής και Νότιας Ευρώπης που έχουν αρχίσει συζητήσεις
για μελλοντική τους ένταξη στην Ενωση. Είναι προφανές ότι μια αποτυχία των 15 στη Νίκαια θα στείλει πολύ πίσω χρονικά την υπόθεση της διεύρυνσης. 
 Η Κοινωνική Ευρώπη φαίνεται να μετατίθεται από τα άλυτα στα επιλύσιμα προβλήματα, μετά τη συμφωνία της προηγούμενης εβδομάδος, πράγμα που αποτυπώνεται και στις πεποιθήσεις της γαλλικής κοινής γνώμης, η οποία σε ποσοστό 63% θεωρεί την Κοινωνική Ευρώπη «δύσκολη, αλλά ρεαλιστική προοπτική».
 Σε κάθε περίπτωση, οι ηγέτες των κρατών-μελών θα πρέπει κατά τη διάρκεια των διαπραγματεύσεων να έχουν στο μυαλό τους ότι η όποια συμφωνία της Νίκαιας θα χρειαστεί να επικυρωθεί από τα εθνικά Κοινοβούλια, όπως συνέβη με τις προηγούμενες Συνθήκες του Μάαστριχτ και του Αμστερνταμ.
