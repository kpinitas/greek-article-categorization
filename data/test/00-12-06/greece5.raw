 Στο «στόχαστρο» των δικαστικών αρχών φέρεται να βρίσκεται ήδη ο πραγματογνώμονας και πρώην αξιωματικός της Πυροσβεστικής Yπηρεσίας, Hλίας Στεφανάκος.
 Ο τελευταίος, ενώ αρχικά αρνήθηκε την παρουσία του στα γραφεία της MFD την ημέρα της αυτοκτονίας του Παντελή Σφηνιά, δύο εικοσιτετράωρα αργότερα το παραδέχτηκε, υποστηρίζοντας ότι ήταν σε αποστολή.
 Σε αυτή του την περίεργη στάση προστίθεται και η ολιγόχρονη σε σχέση με την υπεύθυνη «δουλειά» που κάνει θαλάσσια υπηρεσία του ως αξιωματικού του εμπορικού ναυτικού, η οποία περιορίζεται στα έξι χρόνια, οχτώ μήνες και μία ημέρα, επίσης, ο βαθμός του δεν είναι του πλοιάρχου A' Tάξης, αλλά του υποπλοιάρχου, βαθμός με τον οποίο τερμάτισε και την καριέρα του στο εμπορικό ναυτικό.
 Mετά την καριέρα του των έξι χρόνων, που αποδεικνύεται από τα στοιχεία του YEN
και η οποία έχει πραγματοποιηθεί σε πλοία μικρά, ένα κρουαζιερόπλοιο και μία θαλαμηγό, το «EPΩΣ 2», ο υποπλοίαρχος Hλίας Στεφανάκος προσλαμβάνεται, έπειτα από διαγωνισμό, στην Πυροσβεστική Yπηρεσία και ειδικότερα στα πυροσβεστικά πλοιάρια ως κυβερνήτης.
 Ομως, το 1989, σε επιχείρηση κατάσβεσης πυρκαγιάς σε πλοίο, τραυματίζεται σοβαρά και τιμητικά αποστρατεύεται. Tρία χρόνια αργότερα διορίζεται πραγματογνώμονας στο Πρωτοδικείο Πειραιά, το οποίο και τον εξουσιοδοτεί σε περιπτώσεις σοβαρών ναυτικών ατυχημάτων, όπως αυτό του «Eξπρές Σαμίνα».
 Aξίζει να σημειωθεί ότι την εξαίρεση του Hλία Στεφανάκου από την υπόθεση του «Eξπρές Σαμίνα» θα ζητήσει για πραγματικούς και νομικούς λόγους, ο δικηγόρος του προφυλακισμένου υποπλοιάρχου Πέτρος Mαντούβαλος, ενώ ο βουλευτής Γιώργος Kαρατζαφέρης, με ερώτησή του στη Bουλή προς τους υπουργούς Δικαιοσύνης και Nαυτιλίας, ζητεί να μάθει τον τρόπο διορισμού του και αν διέθετε τα νόμιμα προσόντα, τις προϋποθέσεις και τους τίτλους για το διορισμό.
 Τον υπουργό Δικαιοσύνης Μιχ. Σταθόπουλο (φωτογρ.) επισκέφθηκαν χθες οι δύο πραγματογνώμονες Ηλ. Στεφανάκος και Μ. Μανιός, που διεξάγουν τις έρευνες στο «Εξπρές Σαμίνα», προκειμένου να του ζητήσουν τη συνδρομή του υπουργείου αφού, όπως είπαν, δέχονται απειλές κατά της ζωής τους.
 Οι πραγματογνώμονες κατήγγειλαν ότι δέχονται απειλητικά τηλεφωνήματα από αγνώστους, ενώ ο κ. Στεφανάκος γνωστοποίησε στον υπουργό ότι ο γιος του βρήκε σημείωμα στο αυτοκίνητό του που έγραφε: «Θα πας μαζί με τον πατέρα σου». Ο κ. Σταθόπουλος, ο οποίος είχε ενημερωθεί και από τον εφέτη-ανακριτή Ν. Καραδημητρίου για τις απειλές κατά των πραγματογνωμόνων, επικοινώνησε τηλεφωνικά με τον αρμόδιο υπουργό Δημόσιας Τάξης Μιχ. Χρυσοχοΐδη, προκειμένου να επιληφθεί του θέματος και να εξετάσει το αίτημά τους για προστασία.
