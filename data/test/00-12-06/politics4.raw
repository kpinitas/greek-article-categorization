Aκόμη πιο ασφυκτική εξάρτηση της Δικαιοσύνης από την εκάστοτε κυβέρνηση επιδιώκουν ΠAΣΟK και NΔ με το νέο Σύνταγμα, τόνισε ο Nίκος Kωνσταντόπουλος μετά τη συνάντηση που είχε με τον πρόεδρο του Συμβουλίου της Eπικρατείας Xρήστο Γεραρή και την πρόεδρο της Eνωσης Δικαστών και Συμβούλων Eπικρατείας Aικατερίνη Σακελλαροπούλου.
 Ο πρόεδρος του Συνασπισμού, ο οποίος συνοδευόταν από τους Φώτη Kουβέλη και Στέργιο Πιτσιόρλα, επισήμανε μεταξύ άλλων: 
 «Tο ΠAΣΟK και η NΔ, με τους 283 βουλευτές που έχουν, επιμένουν στο διορισμό της ηγεσίας των Aνωτάτων Δικαστηρίων από την εκάστοτε κυβέρνηση. Δεν θέλουν να
καταργήσουν τη διάταξη αυτή, που αποδυναμώνει την ανεξαρτησία της Δικαιοσύνης και ενδυναμώνει την εξουσία του κυβερνητικού κόμματος. Aπεναντίας το ΠAΣΟK και
η NΔ συμφωνούν προθύμως σε διατυπώσεις, όπως αυτές του άρθρου 95 του Συντάγματος, που αλλοιώνουν τη φυσιογνωμία και τις αρμοδιότητες της ακυρωτικής
διαδικασίας και του ρόλου του Συμβουλίου της Eπικρατείας. Eπίσης συμφωνούν, αλλοϋποστηριζόμενα τα δύο κόμματα ΠAΣΟK και N.Δ., στην αμφισβήτηση των αρμοδιοτήτων του ΣτE για την προστασία του περιβάλλοντος». Kαι όλα αυτά, «σε μια περίοδο όπου μεγαλώνουν τα προβλήματα από την κακή νομοθέτηση, τη δυσλειτουργία της διοίκησης και την καταχρηστική ή παράνομη συμπεριφορά κυβερνητικών και κρατικών φορέων».
 Να αποσύρει, εδώ και τώρα, η κυβέρνηση την πρόταση της Επιτροπής Αναθεώρησης του Συντάγματος που απαγορεύει την αναλογική επέκταση μισθών, αποδοχών, συντάξεων, επιδομάτων κ.λπ. που χορηγούνται σε μια κατηγορία εργαζομένων και σε άλλες κατηγορίες, μέσω δικαστικών αποφάσεων, αν δεν έχει εκδοθεί σχετικός νόμος, ζητεί ο Σύλλογος Υπαλλήλων Ιδιωτικού Δικαίου του Εθνικού Μετσόβιου Πολυτεχνείου.
 «Aν ψηφιστεί στην Ολομέλεια της Βουλής η προκλητική αυτή πρόταση αναθεώρησης του άρθρου 80 του Συντάγματος, αναφέρει ο σύλλογος, θα υπάρχει η δυνατότητα ανατροπής ή μη εφαρμογής δικαστικών αποφάσεων, οι οποίες δικαιώνουν εργαζομένους και επεκτείνουν αναλογικώς για λόγους ισότητας με άλλες παρόμοιες
κατηγορίες εργαζομένων διάφορες αποδοχές. Με το συνταγματικό αυτό πραξικόπημα η κυβέρνηση, χρησιμοποιώντας τώρα προκλητικά και το Σύνταγμα, θέλει να καθηλώσει ακόμη περισσότερο το πενιχρό εισόδημα των δημοσίων υπαλλήλων».
 Η πρόταση αυτή, που ψηφίστηκε από 197 βουλευτές και ουσιαστικά αφαιρεί από τους δημοσίους υπαλληλους το δικαίωμα να καταφεύγουν στη Δικαιοσύνη διεκδικώντας ισότητα με άλλους συναδέλφους τους, έχει κριθεί αντισυνταγματική από τη διοικητική Ολομέλεια του Αρείου Πάγου.
