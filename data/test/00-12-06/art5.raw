 Οι κακόφημοι δρόμοι, τα ανθρώπινα ερείπια που λυμαίνονται τα γκέτο, η πρέζα και
το σπιντ, η καθημερινή παράνοια μιας αληθινής μητρόπολης. Κι όλα αυτά κάτω από
ένα θεσπέσιο ροκ 'ν ρολ ήχο, φόρο τιμής στο σάουντρακ της πόλης, στους Velvet Underground, τους Television και την Πάτι Σμιθ. Καθώς η Πόλι Τζιν Χάρβεϊ περιπλανιέται στις γειτονιές της Νέας Υόρκης, το σκοτάδι που κρυβόταν στα προηγούμενα άλμπουμς απομακρύνεται. Το «Stories From The City, Stories From The Sea» (Universal) είναι η πιο αισιόδοξη δουλειά της. Στο νέο της άλμπουμ αυτήν η ισχνή ανορεξική σιλουέτα που έγραφε θλιμμένα ερωτικά τραγούδια, μεταμορφώνεται σε ένα σαγηνευτικό ξωτικό που συνθέτει ιστορίες των μητροπόλεων. Η Χάρβεϊ διασχίζει τις λεωφόρους, τραγουδά με μοναδική ένταση, εξερευνά ξανά τα ανθρώπινα πάθη όχι όμως με τη ζοφερή ματιά του παρελθόντος, αλλά με την οξύνοια μιας κυρίας που έχει περάσει διά πυρός και σιδήρου. Το φάντασμα του Κέιβ συνεχίζει να πλανάται, πίσω από τη μουσική κρύβεται και ο Μικ Χάρβεϊ (πρώην Bad Seeds) και ο Τομ Γιορκ των Radiohead συμμετέχει σε ένα τραγούδι.
 Τη δεκαετία του '90, η βρετανική σκηνή επικεντρωνόνταν σε δυο μπάντες τους Blur και τους Οasis. Οι δεύτεροι είχαν την φήμη των ηρώων της εργατικής τάξης και μια απίστευτη εμμονή με τους Beatles, την κοκαΐνη και τα σκάνδαλα. Οι Blur
αντίθετα ήταν τα «καλά παιδια» της μεσαίας τάξης που έγραφαν πιασάρικα ποπ τραγουδάκια με έξυπνους στίχους, σουλατσάριζαν με μοντέλα και διακατέχονταν από το σύνδρομο του Ολιβερ Τουίστ, όπως τους χλεύαζε ο Τύπος, επιθυμούσαν να εκλαϊκευτούν χωρίς να ανήκουν στο προλεταριάτο. Καθώς περνούσαν τα χρόνια και τα άλμπουμ τα τέσσερα Εγγλεζάκια σοβάρεψαν, προσπέρασαν την αλαζονεία τους, κυκλοφόρησαν το «13», έκαναν εμβριθείς αναλύσεις για τον Μπλερ και την πολιτική του και γενικά έκαναν τα πάντα για να αποδείξουν ότι δεν βρέθηκαν τυχαία κάποτε στην κορυφή.
 Μετά δύο χρόνια σιωπής κυκλοφόρησαν και το «The Best Οf» (ΕΜΙ), μια συλλογή δεκαοκτώ από τα καλύτερα κομμάτια τους για να κάνουν έναν απολογισμό της πορείας τους. Ετσι εδώ υπάρχουν από το μπιτλικο «Beetlebum» ώς το επιφανειακά αθώο «Girls And Boys» κι από το σκληρό «Song 2» μέχρι το γκόσπελ του «Tender».
ιστορία της γαλλικής ανεξάρτητης εταιρείας New Rose που γεννήθηκε από την έκρηξη της μετά πανκ σκηνής και «δανείστηκε» το όνομα από το κομμάτι των Damned. Και στο εσωτερικό κρύβονται διαμάντια, όπως το παραλήρημα του Τζεφρι Λι Πιρς των Gun Club στο «She' s Like Heroin To Me», το ψυχωτικό ροκαμπίλι των
Cramps, το πανκ των Dead Kenned ys και των Saints, αλλά και ο Μπο Ντίντλεϊ, η ντράμερ των Velvet Μο Τάκερ και ο Τζόνι Θάντερς.
 - «Metropolis»- Jeff Miles (Eros): Βετεράνος σκληροπυρηνικός dj της τέκνο και ένας από τους κορυφαίους της σκηνής του Ντιτρέιτ, ο Τζεφ Μάιλς εμπνέεται αυτή τη φορά από την κλασική προφητική ταινία του Φριτς Λανγκ. Πρόθεσή του, όπως υποστηρίζει, είναι να μεταφέρει μέσω της μουσικής, το απελευθερωτικό μανιφέστο
που κρύβεται στην ταινία στην ψηφιακή γενιά. Ετσι εγκαταλείπει τους χορευτικούς ρυθμούς για μια σαγηνευτική ατμοσφαιρική ελεκτρόνικα.
