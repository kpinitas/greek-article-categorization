Με εταιρεία στοιχημάτων, την Glor yWorldwide Holdings, προχώρησε σε σύναψη στρατηγικής συμμαχίας στην Κύπρο η Εμπορική Τράπεζα, προκειμένου να δημιουργήσουν από κοινού πιστωτικό ίδρυμα το οποίο θα δραστηριοποιηθεί στην αγορά της Μεγαλονήσου.
 Mε την κίνηση αυτή, η Εμπορική φιλοδοξεί να επεκτείνει με ταχείς ρυθμούς την παρουσία της στην Κύπρο. Σύμφωμα με ανακοίνωση της Εμπορικής, υπογράφηκε σύμβαση με την κυπριακή εταιρεία Glor yWorldwide Holdings για την ίδρυση τράπεζας στη Μεγαλόνησο. Σύμφωνα με το επιχειρηματικό σχέδιο, στο νέο πιστωτικό ίδρυμα θα ενταχθούν τα 4 υποκαταστήματα της Εμπορικής στην Κύπρο, ενώ προβλέπεται η δημιουργία άλλων 11 σε διάστημα ενός έτους, με στόχο να φτάσουν τα 45 στην επόμενη πενταετία, και να κατακτήσουν μερίδιο 5% της κυπριακής τραπεζικής αγοράς.
 Στο νέο σχήμα που δημιουργείται η συμμετοχή της Εμπορικής θα ανέρχεται στο 51%
και της Glor yστο 45%, ενώ με 4% θα μετέχει ο κυπριακός επιχειρηματικός Ομιλος
Παρασκευαΐδη (ενός από τους μεγαλύτερους κατασκευαστικούς ομίλους στον κόσμο).
Τη διοίκηση του νέου πιστωτικού οργανισμού θα αναλάβει η Εμπορική Τράπεζα, ενώ
θα προωθηθούν οι διαδικασίες για την εισαγωγή της νέας τράπεζας στο Χρηματιστήριο της Κύπρου. 
 Τα υποκαταστήματα της νέας τράπεζας, που θα ονομάζεται Εμπορική Τράπεζα Κύπρου
Ltd., θα είναι μικρά και ευέλικτα καταστήματα και θα δοθεί έμφαση στη λιανική τραπεζική και το asset management. Σύμφωνα με τη διοίκηση της Εμπορικής, οι δυνατότητες που διανοίγονται στην κυπριακή αγορά είναι αρκετά σημαντικές, όπως
επίσης και οι προοπτικές ανάπτυξης, καθώς το πιστωτικό σύστημα της χώρας δεν έχει ακόμη απελευθερωθεί πλήρως. Επιπρόσθετα, η ένταξη της χώρας στην Ευρωπαϊκή Ενωση, δημιουργεί ευνοϊκό περιβάλλον. 
 Σύμφωνα με τη διοίκηση της Εμπορικής, η συμμετοχή στο σχήμα της Glor yWorldwide Holding, η οποία είναι ιδιωτικός οργανισμός αντίστοιχος του ελληνικού ΟΠΑΠ, θεωρείται καθοριστικής σημασίας για την επιτυχία του εγχειρήματος, δεδομένου ότι διαθέτει μεγάλο δίκτυο πωλήσεων σε όλο το νησί και
 Eξάλου, την περασμένη εβδομάδα η Εμπορική Τράπεζα πραγματοποίησε το πρώτο βήμα
για τη δραστηριοποίησή της στο χώρο του real estate. Συγκεκριμένα, το διοικητικό συμβούλιο ενέκρινε την ίδρυση θυγατρικής που θα δραστηριοποιηθεί στη συγκεκριμένη αγορά. Η εταιρεία θα έχει μοναδικό μέτοχο την Εμπορική και, εκτός από την αξιοποίηση της ακίνητης περιουσίας της Τράπεζας, θα αναζητήσει συνεργασίες με κατασκευαστικές εταιρείες, δήμους και κοινότητες.
