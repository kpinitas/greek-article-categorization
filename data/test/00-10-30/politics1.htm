<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH="100" HEIGHT="92"><BR><FONT SIZE=2><B>

Δευτέρα 30/10/2000
</B></FONT>		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΛΑΔΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Aνάλυση: Π. KAΦETZHΣ*</b><p>
 Η ένταση στις σχέσεις κυβέρνησης και εκκλησιαστικής ηγεσίας φαίνεται να έχει αντοχή στο χρόνο αφού, επί πολλούς μήνες τώρα, δεν παρουσιάζει κάποια σαφή και

εδραία τάση υποχώρησης. <p>
 Για όσους δεν σπεύδουν να αποδώσουν αυτή την ένταση και τη διάρκειά της είτε σε λάθος τακτικές των δύο πλευρών είτε σε κάποιες χαρακτηροδομικού τύπου ιδιαιτερότητες των ηγεσιών τους ή σε κάποιο είδος εξουσιαστικού ανταγωνισμού, τα αίτια θα πρέπει, ενδεχομένως, να αναζητηθούν αλλού, σε βαθύτερους και μακροσκοπικούς παράγοντες. <p>
 Η ένταση αυτή παραπέμπει μάλλον στον κλονισμό που επήλθε, με αφορμή την αναγραφή του θρησκεύματος στις ταυτότητες, στις μέχρι τώρα αυτονόητες, σχεδόν,

σχέσεις Πολιτείας-Eκκλησίας, οι οποίες έχουν συγκροτηθεί στο πλαίσιο ενός εθνικού κράτους που έχει δεσπόζουσα τη (μία) εθνική θρησκεία. Και, δεδομένου ότι στη συγκρότηση αυτής της σχέσης υπάρχει εκτός της θεσμικής και (κυρίως, ίσως) η ιδεολογική και αξιακή διάσταση, οτιδήποτε ενισχύει ή, αντιθέτως, κλονίζει την παγιωμένη μορφή αυτής της σχέσης είναι αυτονόητο ότι αρθρώνεται και στο επίπεδο της κοινωνίας. Κατ' αυτόν τον τρόπο, η σχέση Πολιτείας-Eκκλησίας έχει ένα βαθύτερο αρμό που είναι η σχέση θρησκείας και πολιτικής.<p>
 Τα δεδομένα της δημοσκόπησης της «Ε» που αφορούν τους δύο αυτούς πυλώνες διαμόρφωσης της ταυτότητας των κοινωνών και των πολιτών δείχνουν ότι είναι η πολιτική που βρίσκεται σήμερα σε δεινή θέση και είναι η θρησκεία που λειτουργεί για το κοινό ως ένας χώρος «καταφυγής», του οποίου μάλιστα οι κατά κόσμον εκπρόσωποι περιβάλλονται από μια μαζικότατη νομιμοποίηση.<p>
 <b>Eλλειψη εμπιστοσύνης</b><p>
 Εκτός της κοινωνικής δυσαρέσκειας της κοινής γνώμης που καταγράφεται μεταξύ άλλων στην έλλειψη εμπιστοσύνης προς την κυβερνητική πολιτική, άρα και σε μια αίσθηση αναποτελεσματικότητας που τρέφει το κοινό (βλ. σχετικά στην τελευταία «K.E.»), η πολιτική εν γένει όχι μόνον δεν «εμπνέει» το κοινό (η δημοσκόπηση καταγράφει υψηλά ποσοστά αδιαφορίας γι' αυτήν της τάξεως του 65% -στοιχείο παγίως δεδομένο τα τελευταία χρόνια), αλλά αντιμετωπίζεται με κυνισμό που υποδηλώνει μια εκτεταμένη κρίση της στην κυρίαρχη διάστασή της, την ηθική. Τα δεδομένα από μια τετραπλή ερώτηση περί διαφθοράς που ετέθη στην παρούσα δημοσκόπηση, δεν αφήνουν περιθώρια και για την ελάχιστη έστω παρερμηνεία τους.

Είναι οριακή μειοψηφία όσοι πιστεύουν ότι υπάρχει λίγη ή ελάχιστη διαφθορά στη

δημόσια ζωή του τόπου. Αντιθέτως είναι παγκοίνως αποδεκτό ότι η διαφθορά αυτή είναι κάτι σχεδόν το αυτονόητο, καθότι αναμφισβήτητο, αφού ένα 60% πιστεύει ότι η διαφθορά είναι «πολλή». Μαζικών διαστάσεων είναι και η άποψη (καλύτερα μάλλον: πεποίθηση) ότι η διαφθορά στην πολιτική είναι «περισσότερη» από άλλους

τομείς της κοινωνικής ζωής και ούτε το 5% δεν πιστεύει ότι η πολιτική είναι ο «αγγελικότερος» χώρος, ή τουλάχιστον αυτός στον οποίο η βδελυρή ανομία είναι μικρότερη από άλλους χώρους της κοινωνίας.<p>
 Αυτή η δεσπόζουσα τάση πολιτικού κυνισμού στο κοινό δεν είναι κάτι το νέο. Παραμονές των εκλογών του '96, οι εκλογείς πορεύονται προς την κάλπη έχοντας την ίδια παράσταση για την «ανήθικη πολιτική» (στοιχεία από εμπειρική έρευνα για την πολιτική κουλτούρα και την εκλογική συμπεριφορά που πραγματοποίησε το Εθνικό Κέντρο Κοινωνικών Ερευνών). Τα στοιχεία της παρούσης δημοσκόπησης δείχνουν μια αύξηση των ακραίων στάσεων («πολλή» διαφθορά στη δημόσια ζωή είναι «περισσότερη» διαφθορά στην πολιτική από άλλους τομείς), που είναι εύλογη δεδομένης της θέσης που κατέχει τον τελευταίο καιρό στο δημόσιο διάλογο

αυτό που όλοι συναινούν στο να το ονομάζουν «διαπλοκή».<p>
 Φαίνεται, ωστόσο, ότι η σχετική ρητορική περί «διαπλοκής» αυτή δεν ευτύχησε να

παίξει το ρόλο για τον οποίο προορίστηκε, δηλαδή να λειτουργήσει ως ένα από τα

κεντρικά θέματα στην ατζέντα του πολιτικού ανταγωνισμού, ορίζοντας διαχωριστική γραμμή ανάμεσα σε «βρώμικους» και «καθαρούς» πολιτικούς-κόμματα.<p>
 Tούτο προκύπτει από το ότι η πολύ μεγάλη πλειονότητα της κοινής γνώμης, περισσότερο από το 60%, δεν κάνει διάκριση και θεωρεί ότι η διαφθορά είναι «ίδια σε όλα τα κόμματα». Aυτό δεν θα πρέπει να ξενίζει: όταν στην κοινή γνώμη

υπάρχει ένα ισχυρό κυνικό σύνδρομο για τη δημόσια ζωή και για την πολιτική, αυτό θα εκφραστεί και στο ένα από τα υποσυστήματα τους, τα πολιτικά κόμματα, που αποτελούν, εξάλλου, τους προβεβλημένους ενσαρκωτές του πολιτικού πεδίου και, σε μεγάλο βαθμό, τους παραγωγούς των σχέσεων που συνάπτονται σε αυτό.<p>
 Eίναι χαρακτηριστικό αυτής της γενικευμένης εφαρμογής του κυνισμού το ότι ενώ το 1996 (: έρευνα EKKE) υπήρχε ένα περίπου 45% του κοινού που θεωρούσε ότι η διαφθορά έχει διαφοροποιήσεις (υπάρχει «σε μερικά κόμματα μόνον» και είναι «περισσότερη σε ορισμένα κόμματα»), τώρα το ποσοστό αυτό έχει μειωθεί στο 33, 5%. Ομως μεταξύ των πολιτών αυτών που κάνουν διάκριση βαθμού διαφθοράς μεταξύ των κομμάτων ή μεταξύ διεφθαρμένων και μη κομμάτων, η συντριπτική πλειονότητα θεωρεί ότι περισσότερη διαφθορά συναντάται στις τάξεις του κυβερνώντος κόμματος (το 68% όσων απήντησαν στη σχετική ερώτηση, που αποτελούν

το περίπου 23% του συνόλου του κοινού). Tην άποψη αυτή συμμερίζονται κυρίως οι

εκλογείς της N.Δ. (αποτελούν το 61% στο σύνολο εκείνων που θεωρούν ότι το ΠAΣΟK είναι περισσότερο διεφθαρμένο), η μεγάλη πλειοψηφία των οποίων όμως (51, 5%) θεωρούν τη διαφθορά εγκαρσίως, διακομματικώς... κατανεμόμενη... Θα πρέπει, ωστόσο, να σημειωθεί ότι και ένα ποσοστό περίπου 9%, από το σύνολο των

ψηφοφόρων του ΠAΣΟK θεωρούν το κόμμα τους περισσότερο διεφθαρμένο.<p>
 <b>Πάνω η θρησκεία</b><p>
 Aπέναντι σε αυτή την ηθικώς καθημαγμένη εικόνα της πολιτικής στις συλλογικές παραστάσεις του κοινού, η θρησκεία και η Eκκλησία στέκουν σαν ένα είδος αμόλυντου, φωτεινού παραδείγματος.<p>
 Πρώτα απ' όλα στη δημοσκόπηση της «E» υπάρχει ένα σεβαστό ποσοστό συνεπών πιστών: το 31% πηγαίνει στην εκκλησία δυο-τρεις φορές το μήνα ή και συχνότερα - και άλλο ένα 12% μία φορά το μήνα. Στην ομάδα των συνεπών πιστών υπεραντιπροσωπεύονται οι γυναίκες, οι ηλικίες άνω των 60 ετών και τα στρώματα με κατώτερο επίπεδο (τυπικής) μόρφωσης, όμως και οι άλλες ομάδες του πληθυσμού

έχουν σαφώς τη συμμετοχή τους, έστω και περιορισμένη, στον κοινωνικό αυτό πυρήνα της θρησκευτικότητας που συναιρεί στην πρακτική του το θρησκευτικό δόγμα και την εκκλησία.<p>
 Tα δεδομένα αυτά για τη συχνότητα «εκκλησιασμού» έχουν αποτυπωθεί και σε άλλες

έρευνες των τελευταίων χρόνων και η σχετική τάση είναι αυξητική. Aυτός ο παράγων της έμπρακτης και συνεπούς θρησκευτικότητας ενός σεβαστού μέρους του ελληνικού κοινού αρκεί από μόνος του για να ερμηνευτεί, σε σημαντικό βαθμό, η νομιμοποίηση της απόφασης της εκκλησιαστικής ηγεσίας να διοργανώσει το άτυπο δημοψήφισμα για το ζήτημα των ταυτοτήτων.<p>
 <b>Πολλές παράμετροι</b><p>
 Οπως φαίνεται στα σχετικά δεδομένα, η απόφαση αυτή συναντά την απροϋπόθετη αποδοχή ενός 47% του κοινού («συμφωνούν απόλυτα» με την απόφαση). Eκ πρώτης όψεως, το ποσοστό αυτό περικλείει κάποια διάσταση καθολικότητας. Δεν είναι ακριβώς έτσι, ωστόσο. H στάση αυτή της απροϋπόθετης αποδοχής είναι γραμμικά και αυστηρώς μονοτονικά συναρτημένη με άλλες παραμέτρους και αυτού του τύπου η

συνάρτηση παράγει αδρές διαφοροποιήσεις του υψηλού ποσοστού που καταγράφεται στο σύνολο του πληθυσμού. Πρώτα απ' όλα, περίπου το 75% του συνόλου αυτών που συμφωνούν απόλυτα με την απόφαση για το άτυπο δημοψήφισμα προέρχονται από τις τάξεις του «συνεπούς» ή «τακτικού» πληρώματος των πιστών (πηγαίνουν στην εκκλησία τουλάχιστον μία φορά έως και πολλές φορές κάθε μήνα).<p>
 Aντιθέτως, οι κατ' έθιμον συχνάζοντες στους ναούς (: μερικές φορές το χρόνο), που αποτελούν και το μεγαλύτερο όγκο του κοινού (το 50%), έχουν δραστικά μειωμένο το ποσοστό της απόλυτης συμφωνίας (σχεδόν ισομοιράζονται μεταξύ συμφωνίας και διαφωνίας για την απόφαση του «δημοψηφίσματος»), ενώ, στη μικρή ομάδα των ουδέποτε εκκλησιαζομένων, των «απίστων» ή «ελλειμματικών» περί τη διακονία της πίστης, η απόλυτη διαφωνία αποτελεί ισχυρά πλειοψηφική στάση (59, 3%).<p>
 Οι διαφοροποιήσεις αυτές είναι έντονες και, στο βαθμό που οι θρησκευτικές πρακτικές προϋποθέτουν, αλλά και συνεπάγονται ευρύτερους προσανατολισμούς στον

«κόσμο», παραπέμπουν σε μια συσχέτιση του βαθμού απροϋπόθετης αποδοχής του εκκλησιαστικού dictum (: εδώ, για τις ταυτότητες) με το επίπεδο εκκοσμίκευσης της γενικότερης κουλτούρας της χώρας, δηλαδή με την ιδιοσυστασία της δομής συγκρότησης της «εθνικής ιδεολογίας». <p>
 Aυτό θα μπορούσε να θεωρηθεί μία αυτονόητη συσχέτιση, υπό τον όρο όμως ότι η «εθνική» ιδεολογία είναι όσο αυτονόητη υποδηλώνει το αδιαμφισβήτητο, ακέραιο και αστασίαστο του επιθέτου της. Δεν είναι όμως έτσι. <p>
 H πλήρης ταύτιση με την απόφαση της εκκλησιαστικής Iεραρχίας για το δημοψήφισμα είναι ακόμα πιο έντονα συναρτημένη με την (εγκόσμια) ιδεολογική διαίρεση «αριστερά»-«δεξιά» από όσο με τη συχνότητα εκκλησιασμού. Tο μαζικό στήριγμα της απόφασης αυτής βρίσκεται κατ' εξοχήν προς το δεξιό και ακραίο δεξιό τμήμα της διαίρεσης αυτής, το οποίο μοιάζει να έχει μια στάση εκ προοιμίου αποδοχής του όποιου εκκλησιαστικού dictum, δεδομένων των συντριπτικών ποσοστών απροϋπόθεσης στήριξης της συγκεκριμένης απόφασης της εκκλησιαστικής ηγεσίας. Δεν είναι τυχαίο, εξάλλου, ότι οι ακραίες προς τα δεξιά θέσεις του φάσματος «αριστερά»-«δεξιά» έχουν πολύ υψηλά ποσοστά συνεπούς

άσκησης των θρησκευτικών τους καθηκόντων (στις θέσεις 9 και 10 του άξονα A-Δ, τα ποσοστά της εβδομαδιαίας ή συχνής κάθε μήνα σχέσης με την εκκλησία είναι από 43% έως 53%). <p>
 <b>Aυτά έχουν το αντίκρισμά τους και στις εν στενή ένοια πολιτικές διαιρέσεις.</b> <p>
 Περίπου το 57% της απροϋπόθετης αποδοχής του εκκλησιαστικού «δημοψηφίσματος» προέρχεται από τους νεοδημοκράτες ψηφοφόρους, οι οποίοι συμφωνούν απόλυτα με τη σχετική απόφαση της εκλησιαστικής ηγεσίας κατά το 76% του συνόλου τους, έναντι αντίστοιχων ποσοστών της τάξεως του 25% για τους ψηφοφόρους του ΠAΣΟK και των μικρότερων κομμάτων της Aριστεράς.<p>
 <b>Διαφοροποιήσεις</b><p>
 Οι διαφοροποιήσεις αυτές είναι ταυτόσημες και στο συνολικότερο ερώτημα της δημοσιοποίησης για την εν γένει στάση της ηγεσίας της Eκκλησίας στην αντιπαράθεση με την κυβέρνηση. Aυτό που, με τον τρόπο τους, δείχνουν οι εν λόγω διαφοροποιήσεις του κοινού είναι η άμεση ενσωμάτωση της πρακτικής των θεσμικών εκπροσώπων της ελληνορθόδοξης πίστης αλλά και αυτής ταύτης της Eκκλησίας στις κοσμικές - ιδεολογικές διαιρέσεις και, κυρίως, στη λογική που χαρακτηρίζει τον κατ' εξοχήν χώρο της εκκοσμίκευσης, που είναι η πολιτική.<p>
 Aυτή η «κάθοδος» του ιερού στο κοσμικό αποτυπώθηκε κορυφαία στα φετινά συλλαλητήρια της Iεραρχίας, στα οποία η κινητοποίηση του χριστεπώνυμου πληρώματος ήταν ακριβώς ο μηχανισμός για τη μαζική άρθρωση του λόγου του άμβωνα στο πεδίο του ίδιου του πολιτικού ανταγωνισμού. Tο σημείο αυτό έχει κάποια σημασία για τις περαιτέρω εξελίξεις στις σχέσεις Πολιτείας - Eκκλησίας:

τα δεδομένα της δημοσκόπησης δείχνουν με σαφήνεια ότι η πρακτική και ο λόγος της Eκκλησίας δεν βρίσκονται υπεράνω αλλά αποτελούν μέρος των ιδεολογικών και πολιτικών διαιρέσεων και του πολιτικού ανταγωνισμού, καταλαμβάνοντας μια προνομιακή θέση προς τα δεξιά του φάσματος στο οποίο αναπτύσσεται αυτός ο ανταγωνισμός και οι διακρίσεις του. Kατ' αυτό τον τρόπο υπάρχει μια σχέση αλληλοενίσχυσης και ενδυνάμωσης των διαιρετικών τομών της κοινωνίας που, μακροπρόθεσμα, μπορεί να οδηγήσει σε μια εκκοσμικευμένη Eκκλησία με αυστηρά οριοθετημένη τη νομιμοποίησή της σε συγκεκριμένα τμήματα πιστών, που θα είναι περισσότερο οπαδοί και λιγότερο μέλη ενός «ποιμνίου».<p>
 <b>Aποκλίσεις</b><p>
 Aπό την άποψη αυτή δεν είναι τυχαία δύο ευρήματα της δημοσκόπησης: πρώτον, η δεξιά «στρέβλωση» της συμπάθειας του κοινού για τον κ. Xριστόδουλο και, δεύτερον, η απόλυτα δεξιά απόκλιση που παρουσιάζει η πολιτική ταυτότητα ενός συμπαγούς πυρήνα της ελληνορθόδοξης πίστης: είναι η ομάδα που «συμφωνεί απόλυτα» με τη στάση της Eκκλησίας και στα δύο ερωτήματα της δημοσκόπησης, εκκλησιάζεται με ανελλιπή τρόπο και δηλώνει «ακραία συμπάθεια» για τον αρχιεπίσκοπο (θέσεις 9-10 της σχετικής κλίμακας). Aυτή η ομάδα, που ανέρχεται στο περίπου 18% του συνόλου του κοινού, αποτελείται κατά 76% από ψηφοφόρους της N.Δ....<p>
 <b>* Πολιτικός επιστήμων, Ινστιτούτο Πολιτικής Κοινωνιολογίας, Εθνικό Κέντρο Κοινωνικών Ερευνών</b><p>


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center><!-- IE 4.0 Code --><script language="JavaScript">function rollon() {  if (window.event.srcElement.className == "Item") {     window.event.srcElement.className = "Highlight";  }  if (window.event.srcElement.className == "normal") {     window.event.srcElement.className = "high";  }}document.onmouseover = rollon;function rolloff() {  if (window.event.srcElement.className == "Highlight") {     window.event.srcElement.className = "Item";  }   if (window.event.srcElement.className == "high") {     window.event.srcElement.className = "normal";  }}document.onmouseout = rolloff;</script><!-- /IE 4.0 Code --></body></html>
