Ρόλο επιδιαιτητού μεταξύ Χριστοδουλάκη και Βερελή για το θέμα της άδειας της ασύρματης σταθερής τηελφωνίας που διεκδικεί η ΔΕΗ, αναλαμβάνει ο υπουργός Εθνικής Οικονομίας Γιάννος Παπαντωνίου, καθώς οι δύο πλευρές δυσκολεύονται να τα βρουν.
 Ο ρόλος που καλείται να διαδραματίσει ο υπουργός Εθνικής Οικονομίας δεν μοιάζει να περιορίζεται στο καθαρά τεχνικό μέρος της διαφοράς. Η διάσταση απόψεων που έχουν οι υπουργοί Ανάπτυξης και Μεταφορών δείχνει ότι τα πράγματα ακόμη και μέσα στο σκληρό πυρήνα του εκσυγχρονιστικού μπλοκ δεν είναι ρόδινα. Οχι μόνο δεν μπορούν να τα βρουν, αλλά οι διαφορές τους δημοσιοποιούνται αποδεικνύοντας την ύπαρξη ρηγμάτων.
 Ετσι, ο Γιάννος Παπαντωνίου, με αφορμή τη διαφορά που προέκυψε μεταξύ των δύο κυβερνητικών στελεχών που φιλοδοξούν να δημιουργήσουν το νέο ηγετικό πυρήνα του ΠΑΣΟΚ και λειτουργώντας ως εκπρόσωπος της λεγόμενης παλαιάς φρουράς αναλαμβάνει να αποκαταστήσει το διαταραγμένο στάτους στα ηγετικά κλιμάκια της κυβέρνησης και του ΠΑΣΟΚ, φυσικά υπέρ της ιστορικής ηγεσίας.
 Οσο για το «πεζό» εν πολλοίς θέμα, δηλαδή σε ποιο είδος τηλεπικοινωνιακών υπηρεσιών θα δραστηριοποιηθεί η ΔΕΗ, ή αν θα μπορέσει να αποκτήσει άδεια ασύρματης σταθερής τηλεφωνίας, συνεχίζει να ταλανίζει τους διοικούντες τη ΔΕΗ,
που επιπλέον προετοιμάζουν την είσοδό της στο Xρηματιστήριο. Απάντηση ωστόσο δεν μπόρεσαν να πάρουν ούτε και από τον πρωθυπουργό Κώστα Σημίτη, με τον οποίο
συναντήθηκαν την περασμένη Πέμπτη συνοδευόμενοι από τον πρόεδρο της ΓΕΝΟΠ Νίκο
 Σύμφωνα με πληροφορίες, ο πρωθυπουργός κράτησε κλειστά τα χαρτιά του και περιορίστηκε να ακούσει τα επιχειρήματα των επικεφαλής της ΔΕΗ και της ΓΕΝΟΠ που επιθυμούν διακαώς την απόκτηση μιας τέτοιας άδειας. Οι τελευταίοι θεωρούν ότι η ανάπτυξη δικτύου σταθερής ασύρματης τηλεφωνίας θα αποτελέσει το απαραίτητο συμπλήρωμα για το σταθερό δίκτυο που θα αναπτύξει η ΔΕΗ μετά την 1η
 Το πρόβλημα είναι ότι οι αποφάσεις, σε επίπεδο κυβέρνησης πλέον, πρέπει να ληφθούν γρήγορα, καθώς, σύμφωνα με το χρονοδιάγραμμα που έχει καταρτιστεί, τις
επόμενες μέρες το υπουργείο Μεταφορών και Επικοινωνιών θα δεχτεί τις προτάσεις
των υποψηφίων να δικδικήσουν μία από τις άδειες ασύρματης σταθερής, για να ακολουθήσει στις αρχές Δεκεμβρίου η φάση του πλειστηριασμού, κατά την οποία οι
υποψήφιοι που θα προεπιλεγούν θα αρχίσουν τα «χτυπήματα» των προσφορών. Εκτός βέβαια και αν οι προθεσμίες παραταθούν.
 Η ΔΕΗ την περασμένη Τετάρτη ίδρυσε τη θυγατρική της «ΔΕΗ Τηλεπικοινωνίες». Η προκήρυξη όμως του υπουργείου Μεταφορών την εξαιρεί, θέτοντας ως όρο για τη συμμετοχή εταιρειών στο διαγωνισμό, να μην ελέγχονται από το Δημόσιο πέραν του
15%. Ο υπουργός Ανάπτυξης Νίκος Χριστοδουλάκης σε κάθε σχετική ερώτηση απαντά αορίστως για τις δυνατότητες που έχει η ΔΕΗ στην ανάπτυξη τηλεπικοινωνιακών υπηρεσιών.
 Ωστόσο έχει αναλάβει να ολοκληρώσει κύκλο επαφών με τους συναρμόδιους υπουργούς, προκειμένου να βρεθεί λύση που να ικανοποιεί τη ΔΕΗ, αλλά και τον ΟΤΕ. Διότι το πρόβλημα που προβάλλεται είναι η επιτυχής διάθεση του τέταρτου πακέτου μετοχών του ΟΤΕ.
 Εκτιμάται δηλαδή ότι η επέκταση της ΔΕΗ, πέραν της σταθερής, και στην ασύρματη
σταθερή τηλεφωνία θα περιορίσει τις πιθανότητες επιτυχίας στην πώληση του 18% των μετοχών του ΟΤΕ σε στρατηγικό εταίρο. Αυτό δε ιδίως μετά τη διαπίστωση ότι
υπάρχει διστακτικότητα από μεγάλες εταιρείες του εξωτερικού για συμμετοχή τους
 Από την άλλη πλευρά, η μετοχοποίηση της ΔΕΗ, που προγραμματίζεται για τον Ιούνιο του 2001, με κωλοβωμένη όμως την επέκτασή της στις τηλεπικοινωνίες, αφού δεν θα διαθέτει άδεια σταθερής ασύρματης, θα είναι και αυτή προβληματική.
Σε σχετική ερώτηση της «Ε», ο πρόεδρος της ΓΕΝΟΠ Νίκος Εξαρχος υπογράμμισε ότι
κάθε λύση που θα φρενάρει τη μετοχοποίηση της ΔΕΗ, και ως τέτοια θεωρεί την εξαίρεσή της από την άδεια ασύρματης σταθερής τηλεφωνίας, θα βρει αντίθετους τους εργαζόμενους.
