 Νέα απρόβλεπτα ζητήματα εξακολουθούν να αναφύονται στην πορεία υλοποίησης των πέντε «ορφανών» αθλητικών έργων, ενώ ελλείψεις σε μελέτες συνεχίζουν να υπάρχουν στα οδικά έργα που έχουν συνδεθεί με την τέλεση των Ολυμπιακών Αγώνων. Aυτά αναφέρονται στην ενημερωτική έκθεση για το δίμηνο Σεπτεμβρίου-Οκτωβρίου που υπέβαλαν οι δύο ειδικές υπηρεσίες του υπουργείου ΠΕΧΩΔΕ.
 Ωστόσο, ο Κώστας Λαλιώτης, ο οποίος τον περασμένο Σεπτέμβριο είχε ανακοινώσει ότι τα έργα θα είναι έτοιμα το Μάιο του 2004, εμφανίζεται τώρα περισσότερο αισιόδοξος και διαβεβαιώνει ότι θα επισπευσθούν σημαντικά οι προβλεπόμενοι από
το αρχικό χρονοδιάγραμμα χρόνοι και τα έργα θα παραδοθούν νωρίτερα, πιθανότατα
 Είναι γεγονός ότι από την περασμένη άνοιξη, οπότε τα «ορφανά» κατακυρώθηκαν στο υπουργείο ΠΕΧΩΔΕ, έχει γίνει σοβαρή προσπάθεια για να ανακτηθεί ο χαμένος χρόνος, ενώ και τα προγράμματα για τις οδικές προσβάσεις υλοποιούνται με ταχύτερους ρυθμούς.
 Τα περισσότερα και μεγαλύτερα «αγκάθια» εντοπίζονται στα πολιτογραφημένα ως «ορφανά» έργα, δηλαδή τα αθλητικά κέντρα στο Σχινιά, το Ριζάρι Μαραθώνα, τον Αγιο Κοσμά, το Φαληρικό όρμο και το Ελληνικό. 
 Μέσα στο Νοέμβριο το υπουργείο ΠΕΧΩΔΕ ετοιμάζεται να προκηρύξει διαγωνισμό για
την πρόσληψη τεχνικού συμβούλου. Στόχος είναι να ολοκληρωθεί η σχετική διαδικασία ώς τα τέλη του ερχόμενου Φεβρουαρίου. Για την ειδική υπηρεσία, που έχει συσταθεί και εργάζεται ήδη με εξοντωτικούς ρυθμούς, έχει ζητηθεί η άδεια του αρμόδιου υπουργείου για την πρόσληψη 60 ειδικευμένων επιστημόνων. 
 Μέσα στις εκκρεμότητες που αφορούν τα συγκεκριμένα έργα περιλαμβάνονται η παράδοση από πλευράς του «Αθήνα 2004» των προδιαγραφών για τα ολυμπιακά overla ys και τα test events, όπως άλλωστε αναφέρεται στο μνημόνιο που έχουν συνυπογράψει ο υπουργός ΠΕΧΩΔΕ με την πρόεδρο της επιτροπής.
 Στα «συν» τού ώς τώρα απολογισμού περιλαμβάνεται η επικείμενη ανάθεση των μελετών για τα τρία από τα πέντε έργα (Σχινιάς, Ριζάρι και Αγιος Κοσμάς), πιθανότατα μέσα σε αυτή την εβδομάδα. Για τα υπόλοιπα δύο οι διαδικασίες προβλέπεται να ολοκληρωθούν έως τον προσεχή Ιανουάριο. Και στις πέντε περιπτώσεις οι δημοπρατήσεις των έργων τοποθετούνται από τον Ιανουάριο έως και
 Ως τότε, η αρμόδια υπηρεσία του υπουργείου ΠΕΧΩΔΕ, που λειτουργεί υπό τη διεύθυνση της Τίλντας Κυριακού, θα πρέπει να έχει ξεπεράσει τα εξής οχτώ προβλήματα: 
 1. Διαπιστώθηκε ότι η περίφημη Μακαρία Πηγή, που θα εξασφάλιζε την τροφοδοσία με νερό των αθλητικών εγκαταστάσεων στο Σχινιά και το Ριζάρι, δεν διαθέτει επάρκεια υδάτων. Eπειτα από συσκέψεις με την ΕΥΔΑΠ, αποφασίστηκε να αντιμετωπιστεί η έλλειψη αυτή με μεταφορά νερού από τη λίμνη του Μαραθώνα. Προβλέπεται η κατασκευή αγωγού, που θα στοιχίσει 8 δισ. δραχμές περίπου. Ενα κονδύλι που δεν υπήρχε στους αρχικούς προϋπολογισμούς.
 2. Δεν έχει βρεθεί ακόμη λύση για τη μεταφορά της κεραίας του Πολεμικού Ναυτικού στο Σχινιά. Η αλληλογραφία με το ΓΕΕΘΑ και το «Αθήνα 2004» συνεχίζεται, αφού υπάρχει διάσταση απόψεων για το ποιος φορέας θα συντάξει τη μελέτη, θα κάνει το διαγωνισμό και -φυσικά- ποιος θα αναλάβει το κόστος της μετακίνησης. Το υπουργείο ΠΕΧΩΔΕ επισημαίνει ότι το θέμα πρέπει να επιλυθεί ώς
τις αρχές του νέου χρόνου, ώστε να μπορέσουν να ξεκινήσουν οι προκαταρκτικές εργασίες.
 3. Ειδικά για το Σχοινιά, παρ' όλο που τον περασμένο Σεπτέμβριο εγκρίθηκαν οι περιβαλλοντικοί όροι, υπάρχει εμπλοκή λόγω της προσφυγής που έχουν καταθέσει στις 13 Οκτωβρίου δέκα οικολογικές οργανώσεις προς την αρμόδια επίτροπο της Ευρωπαϊκής Ενωσης για θέματα περιβάλλοντος. Η υπηρεσία του υπουργείου ΠΕΧΩΔΕ ως απάντηση υπέβαλε φάκελο με στοιχεία της μελέτης καθώς και φωτογραφικό υλικό. Υπάρχει επίσης προσφυγή και προς το Συμβούλιο της Επικρατείας.
 4. Προβλήματα εντοπίστηκαν και στον τομέα των απαλλοτριώσεων στο Σχινιά και το
Ριζάρι. Ειδικά στην τελευταία περίπτωση, διαπιστώθηκε πως δεν είχε συνταχθεί καν η σχετική μελέτη από τις αρμόδιες υπηρεσίες του «Αθήνα 2004».
 5. Για τα αθλητικά κέντρα στον Αγιο Κοσμά και το Φαληρικό όρμο εκκρεμεί η άρση
των παραχωρήσεων που έχουν γίνει αντίστοίχα στο αθλητικό κέντρο και σε ιδιώτη (περιοχή Αγίου Κοσμά), καθώς και σε διάφορους κρατικούς και ιδιωτικούς φορείς (επιχωματώσεις Φαλήρου).
 6. Aναμένονται τα αποτελέσματα της μελέτης για τη συμπεριφορά των κυμάτων στις
παραλιακές επιχωματώσεις που σχεδιάζονται για την περιοχή του Αγίου Κοσμά. Υπεύθυνος είναι ο τομέας υδατικών πόρων, υδραυλικών και θαλάσσιων έργων του Πολυτεχνείου. Τα συμπεράσματα είναι αναγκαία προϋπόθεση, ώστε να ξεκινήσει η μελέτη, η οποία θα ανατεθεί τις επόμενες ημέρες.
 7. Ανέκυψε θέμα αντιπλημμυρικής προστασίας των εγκαταστάσεων που σχεδιάζονται,
τόσο μέσα στο χώρο του σημερινού αεροδρομίου στο Ελληνικό όσο και στον Αγιο Κοσμά. Γίνονται συσκέψεις με την ΕΥΔΑΠ ώστε να καταλήξουν σε αποφάσεις και να προστεθούν τα αναγκαία έργα που δεν είχαν προβλεφθεί.
 8. Και στις πέντε περιπτώσεις διαπιστώθηκε ότι πρέπει να προηγηθούν διάφορες υποστηρικτικές εργασίες, όπως μεταφορά μπάζων, απομάκρυνση εγκαταστάσεων, περίφραξη των χώρων κ.λπ., για τις οποίες θα απαιτηθεί κονδύλιο της τάξης των 5 δισ. δραχμών, που δεν είχε αρχικά προβλεφθεί.
 Ολα αυτά είναι προβλήματα που ανακύπτουν κατά τη διάρκεια προετοιμασίας των έργων, στις συγκεκριμένες περιπτώσεις τα πράγματα γίνονται δύσκολα λόγω της έλλειψης χρόνου.
 Το κλίμα είναι ευνοϊκότερο στα οδικά έργα, από τα οποία τα πιο πολλά είχαν αποφασιστεί να γίνουν, ανεξάρτητα από τους Ολυμπιακούς Αγώνες. Το υπουργείο ΠΕΧΩΔΕ διαθέτει επίσης υπηρεσίες που έχουν ασχοληθεί επί δεκαετίες με τέτοια προγράμματα. Χρειάστηκε όμως να γίνει ειδική υπηρεσία, υπό τη διεύθυνση του Κ.
Φρυδά, η οποία οριστικοποίησε τον κατάλογο των παρεμβάσεων και έχει ξεκινήσει τις διαδικασίες για κάθε περίπτωση. Βεβαίως υπάρχει πάντα η «παράδοση», που λέει ότι τα έργα αρχίζουν και μετά αρχίζουν τα παρατράγουδα. Ομως οι Ολυμπιακοί Αγώνες θα γίνουν τον Αύγουστο του 2004 και αυτό σημαίνει ότι δεν μπορεί να ακολουθηθεί η πεπατημένη με τις γνωστές καθυστερήσεις.
 Το κύριο βάρος πέφτει στον ολυμπιακό δακτύλιο, που ορίζεται από τη λεωφόρο Κηφισού, ένα τμήμα της Αττικής Οδού, την Κηφισίας, τη Β. Σοφίας, τη Β. Κωνσταντίνου, τη Συγγρού και την παραλιακή, από το Δέλτα ώς τη συμβολή με τον Κηφισό.
 Το σημαντικό αυτό έργο χωρίζεται σε τέσσερα τμήματα: 
 H ΒΟΡΕΙΟΣ ΚΛΑΔΟΣ Πρόκειται για κομμάτι τής υπό κατασκευή Αττικής Οδού. Από αυτό, ένα τμήμα 4 χιλιομέτρων, από τον κόμβο της Μεταμόρφωσης έως τη λεωφόρο Κύμης, Το υπόλοιπο κομμάτι, ώς τη λεωφόρο Κηφισίας, θα είναι έτοιμο αργότερα, πιθανότατα το 2003.
 H ΝΟΤΙΟΣ ΚΛΑΔΟΣ Ο λόγος για την παραλιακή λεωφόρο Ποσειδώνος, από τον Κηφισό ώς τη Συγγρού. Περιλαμβάνεται στους γενικότερους σχεδιασμούς του Οργανισμού Αθήνας για την ανάπλαση της παραλιακής ζώνης. Εχουν ανατεθεί οι μελέτες για τα
οδικά έργα, στα οποία περιλαμβάνονται και οι συνδέσεις με το Στάδιο Ειρήνης και Φιλίας, καθώς και το Καραϊσκάκη.
 H AΝΑΤΟΛΙΚΟΣ ΚΛΑΔΟΣ Περιλαμβάνει τον άξονα Συγγρού, Καλλιρρόης, Β. Κωνσταντίνου, Β. Σοφίας και Κηφισίας, που βρίσκεται στο στάδιο της μελέτης. Οριστικοποιήθηκαν οι προγραμματισμοί για τους κόμβους της Κηφισίας στο Φάρο, την Αγία Βαρβάρα και την είσοδο προς Φιλοθέη. Ο μεγάλος κόμβος στο ύψος του «Χίλτον», καθώς και η ενιαία αντιμετώπιση της κυκλοφορίας στις διασταυρώσεις της λεωφόρου Αλεξάνδρας με την Πανόρμου και την Κηφισίας μελετώνται με διερεύνηση εναλλακτικών λύσεων. Ολες οι μελέτες για τον ανατολικό κλάδο υπολογίζεται να ολοκληρωθούν τον ερχόμενο Μάιο.
 H ΔΥΤΙΚΟΣ ΚΛΑΔΟΣ Αφορά την υπό κατασκευή λεωφόρο Κηφισού. Ενα τμήμα, από τη διασταύρωση με την Αττική Οδό ώς τον κόμβο της Νέας Φιλαδέλφειας, έχει ήδη κατασκευαστεί, εκτός από τον κόμβο με τη λεωφόρο Βυζαντίου. Το κομμάτια από τη
λεωφόρο Αθηνών ώς την Π. Ράλλη προβλέπται να παραδοθεί ώς τον ερχόμενο Ιούλιο,
με την παροχή κινήτρων προς τους κατασκευαστές και στόχο την επίσπευση των εργασιών, οι οποίες κανονικά πρέπει να τελειώσουν τρεις μήνες αργότερα. Επίσης, τελειώνουν τα έργα στον κόμβο με την Ιερά Οδό. Το υπόλοιπο τμήμα, από την Π. Ράλλη ώς την Ποσειδώνος, βρίσκεται στο στάδιο της μελέτης, εκτός από το
τμήμα από την οδό Πειραιώς ώς τη Λαχαναγορά, που κατασκευάζεται.
