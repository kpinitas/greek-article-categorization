 Η ανακούφιση είναι το κυρίαρχο συναίσθημα αυτή τη στιγμή στο Κοσσυφοπέδιο, μετά την ολοκλήρωση των δημοτικών εκλογών, στις οποίες επικράτησε απόλυτη ηρεμία και τάξη, παραμένουν ωστόσο οι ανησυχίες ενδεχόμενων εκδηλώσεων βίας μετά από την ανακοίνωση των επίσημων αποτελεσμάτων η οποία αναμένεται μετά από περίπου δέκα ημέρες.
 Ηδη ο Ιμπραχήμ Ρουγκόβα, ηγέτης του Δημοκρατικού Συνδέσμου του Κοσσυφοπεδίου (LDK), έσπευσε να δηλώσει χθες ότι το κόμμα του κερδίζει τις εκλογές και μάλιστα με μεγάλο ποσοστό που φτάνει το 60%, σε 18 τουλάχιστον από τους συνολικά 30 δήμους της επαρχίας, ενώ, όπως είπε, εξασφαλίζει την επιτυχία σε πέντε μεγάλες πόλεις, περιλαμβανομένης και της Πρίστινας, στην οποία κερδίζει το 63% με καταμετρημένο το 70% των ψήφων.
 Ετσι κι αλλιώς όμως η νίκη του LDK εθεωρείτο σίγουρη πριν ακόμα από τις εκλογές, οπότε η επιβεβαίωση των ισχυρισμών του Ρουγκόβα δεν θα αποτελέσει για
 Σημαντικότερο ωστόσο αυτή τη στιγμή είναι το γεγονός ότι οι εκλογές, παρά τους
φόβους που υπήρχαν στη διάρκεια της προεκλογικής περιόδου, διεξήχθησαν με υποδειγματική τάξη, προς ικανοποίηση των εκπροσώπων των διεθνών οργανισμών, οι
 Ετσι, σε μια πανηγυρική συνέντευξη Tύπου προχθές το βράδυ ο επικεφαλής της αντιπροσωπείας του ΟΑΣΕ Νταν Εβερτς δήλωσε ότι «το Κοσσυφοπέδιο προσχώρησε στο
δημοκρατικό κόσμο», ενώ ο προσωρινός κυβερνήτης του Κοσσυφοπεδίου Μπερνάρ Κουσνέρ χαρακτήρισε την 28η Οκτωβρίου ως ιστορική ημέρα, προσθέτοντας ότι «οι εκλογές αυτές υπήρξαν οι καλύτερες που έχουν διεξαχθεί ποτέ στα Βαλκάνια».
 Μόνο που για τη διατήρηση της τάξης στις δημοτικές εκλογές του Κοσσυφοπεδίου συνέβαλαν οι περίπου 50.000 άνδρες της ειρηνευτικής δύναμης KFΟR, οι 10.000 άνδρες της αστυνομίας του ΟΗΕ, η τοπική αστυνομία του Κοσσυφοπεδίου, που έκανε
επίσημα την εμφάνισή της δύο ημέρες πριν από τις εκλογές, καθώς και από τα 15.000 άτομα -ξένους και Αλβανούς- που είχε επιστρατεύσει για την ημέρα αυτή ο
ΟΑΣΕ, ενώ την εκλογική διαδικασία επιτηρούσαν πάνω από 1.500 διεθνείς παρατηρητές.
 Μοναδικό πρόβλημα ήταν η αποχή των Σέρβων, οι οποίοι αρχικά είχαν δηλώσει ότι θα δεχτούν το εκλογικό αποτέλεσμα και θα συμμετάσχουν στα δημοτικά συμβούλια που θα εκλεγούν, με έναν αριθμό εκπροσώπων τους που θα διόριζε ο προσωρινός κυβερνήτης Μπερνάρ Κουσνέρ, αργότερα όμως πρόβαλαν την αξίωση να διεξαχθούν χωριστές εκλογές στις περιοχές τους.
 Η πρώτη δήλωση ήταν αποτέλεσμα μιας συμφωνίας που είχαν κάνει ο Κουσνέρ και ο γνωστός πάτερ Αρτέμιος, που για ένα μεγάλο διάστημα εκπροσωπούσε τη σερβική κοινότητα στο Κοσσυφοπέδιο. Οι πολιτικοί ηγέτες των Σέρβων όμως δεν συμφωνούν με τις ενέργειες του ιερέα, θεωρώντας, όχι αβάσιμα, ότι αποτελεί έμμεσο όργανο
του Κουσνέρ, για τον λόγο αυτό και αξίωσαν τη διεξαγωγή χωριστών εκλογών.
 Σημαντικό είναι μάλιστα ότι στην προχθεσινή συνέντευξη Tύπου ο ίδιος ο Κουσνέρ
καταδίκασε μεν την αποχή, δεσμεύθηκε ωστόσο να αρχίσει τη σχετική διαδικασία για εκλογές στις περιοχές που οι Σέρβοι αποτελούν πλειοψηφία, μόλις οι Σέρβοι δεχτούν να συμμετάσχουν στην επίσημη απογραφή τους.
 Παρατηρητές στην Πρίστινα υποστηρίζουν ότι οι Σέρβοι θα δεχτούν τελικά την απογραφή, αφού όμως επιστρέψουν στο Κοσσυφοπέδιο οι ομοεθνείς τους που έφυγαν κυνηγημένοι από τους Αλβανούς, πράγμα που πιστεύεται άλλωστε ότι θα αρχίσει να
γίνεται πολύ σύντομα, στο πλαίσιο ενός σχεδίου που προβλέπει τη δημιουργία ισχυρών σερβικών θυλάκων σε στρατηγικά σημεία της επαρχίας που θα εμποδίζουν οποιαδήποτε απόπειρα δημιουργίας ανεξάρτητου κράτους.
