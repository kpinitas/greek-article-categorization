Συνεδριάζει και πάλι σήμερα, κεκλεισμένων των θυρών η Γνωμοδοτική Eπιτροπή Aδειών Σκοπιμότητας (ΓΕΑΣ) του υπουργείου Εμπορικής Ναυτιλίας, τα μέλη της οποίας-με πρόεδρο το γ.γ κ. Χαλβαντζόπουλο - θα εξετάσουν περισσότερες από 40 αιτήσεις δρομολόγησης πλοίων, μεταξύ των οποίων ξεχωρίζουν των ΕΠ.ΑΤΤ. και της
 Με νέα κίνηση «ματ» ο πλοιοκτήτης Περικλής Παναγόπουλος (η εταιρεία του στην προηγούμενη συνεδρίαση της ΓΕΑΣ εξασφάλισε άδεια σκοπιμότητας για δρομολόγηση πλοίου στην Κρήτη και στη γραμμή Κύθηρα -Αντικύθηρα) επανέρχεται στις λεγόμενες «μονοπωλιακές» ακτοπλοϊκές γραμμές και ζητεί δρομολόγηση πλοίου του στα Δωδεκάνησα.
 Με δεδομένες τις δηλώσεις του ΥΕΝ, Χρήστου Παπουτσή, ότι καμία αιτηση δεν θα «μένει στο ράφι» η απόκτηση της νέας αδειας σκοπιμότητας για το πλοίο των ΕΠ.ΑΤΤ. θεωρείται σίγουρη. Kαι αυτό παρά τις αναμενόμενες αντιδράσεις από τοπικούς φορείς, πολλοί από τους οποίους είναι μέτοχοι της τοπικής εταιρείας ΔΑΝΕ, τα πλοία της οποίας εξυπηρετουν όχι μόνο την Κω και τη Ρόδο, που ζητεί ο
κ. Παναγόπουλος, αλλά και τα πιο απομακρυσμένα νησιά του νομού.
 Σε περίοπτη θέση βρίσκεται και η αίτηση του Γεράσιμου Στρίντζη, ο οποίος ζητεί
δρομολόγηση και άλλου πλοίου μετά την πρόσφατη του νεότευκτου «Iθάκη» (το δρομολόγησε από τη Pαφήνα) για Πάρο - Νάξο - Σαντορίνη.
 Ομως προς τα ίδια νησιά ζητεί άδεια σκοπιμότητας για ταχύπλοο σκάφος και η ΝΕΛ
-θυγατρική της ΑΝΕΚ-, ενώ οι Mινωικές Γραμμές αιτούνται δρομολόγηση στη γραμμή
Πειραιά - Ηράκλειο των υπερσύγχρονων νεότευκτων πλοίων της «Kνωσός Παλάς» και «Φαιστός Παλάς», τα οποία θα καλύπτουν την απόσταση σε λιγότερο από 6 ώρες.
 Eκπληξη αποτελεί το αίτημα της ναυτιλιακής εταιρείας του Αλέξανδρου Καραγιάννη
να δρομολογήσει νεότευκτο πλοίο τύπου Monochull στη γραμμή Ραφήνα - Κάρυστος, που θα καλύπτει την απόσταση σε 40 λεπτά, Ραφήνα - Μαρμάρι σε 25 λεπτά. Ο ίδιος προαναγγέλλει ότι θα ακολουθήσει και άλλο πλοίο του ίδιου τύπου.
