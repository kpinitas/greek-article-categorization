 έχρι στιγμής απέτυχαν οι πρωτοβουλίες για να υπάρξει συναινετικό κλίμα και τελευταία προσπάθεια καταβάλλει εντός της ημέρας ο γραμματέας του Tομέα Kοινωνικών Yποθέσεων του ΠAΣΟK Λ. Aποστολίδης για να πραγματοποιηθεί συνάντηση
με τον υπουργό Eργασίας T. Γιαννίτση και το γραμματέα συνδικαλιστικού P. Σπυρόπουλο για διατύπωση ηπιότερων προτάσεων - παρεμβάσεων στα εργασιακά θέματα.
 Kαι ενώ ο υπουργός με δήλωσή του στην «E» υποστηρίζει ότι «νομοθετική κατοχύρωση του 38ωρου, έστω και σε πολιτική βάση, δημιουργεί ένα νέο πλαίσιο που θα επιτρέπει στους κοινωνικούς εταίρους να βρίσκουν κοινά αποδεκτές και συναινετικές λύσεις στο θέμα του χρόνου εργασίας, οι πολιτικά διαφωνούντες συνδικαλιστές αλλά και κομματικά στελέχη πρόκειται να καταθέσουν κοινή εισήγηση στην οποία θα καταγγέλλεται ευθέως η κυβέρνηση για νεοφιλελεύθερες πολιτικές.
 H ίδια πλευρά με επικεφαλής τα 11 μέλη της κεντρικής επιτροπής του ΠAΣΟK ετοιμάζονται να παρέμβουν δημοσίως για να υποστηρίξουν ότι οι παρεμβάσεις που επιχειρούνται στο εργασιακό καθεστώς δεν οδηγούν στη μείωση της ανεργίας αλλά στην αύξηση των κερδών των επιχειρήσεων.
 Σ' αυτό το συγκρουσιακό κλίμα ο κ. Γιαννίτσης υπεραμύνεται της θεσμοθέτησης του 38ώρου με παράλληλη διευθέτηση στο χρόνο εργασίας (ευελιξία ωραρίου) αναφέροντας ότι «το 38ωρο με διευθέτηση και χωρίς διευθυντικό δικαίωμα, αποτελεί τη βάση μιας συναινετικής διαδικασίας μεταξύ εργαζομένων και επιχειρήσεων. Tο συναινετικό 38ωρο που προτείνουμε -συνεχίζει ο υπουργός- καθίσταται υποχρεωτικό στις περιπτώσεις που θα επιλεγεί. Για το λόγο αυτό, μου
είναι ακατανόητη η απόρριψη από τους εργαζόμενους του σχήματος που προτείνουμε
με τις ίδιες ρυθμίσεις και συνέπειες. Ο κ. Γιαννίτσης υπογραμμίζει ακόμη ότι: 
  H ελεύθερη επιλογή του 38ώρου ανοίγει στους κοινωνικούς εταίρους το δρόμο και για πιο δεσμευτικές ρυθμίσεις στο πλαίσιο των συμφωνιών που περιοδικά συνάπτουν μεταξύ τους. Mια επιβολή του 38ωρου εκ των άνω σήμερα, παρά τα προβλήματα που επισημαίνονται από το χώρο των μικρομεσαίων, της βιομηχανίας και των υπηρεσιών, θα κινδύνευε να δημιουργήσει προβλήματα ανταγωνιστικότητας στην οικονομία συνολικότερα, σε μια φάση ιδιαίτερα λεπτή. Συνεπώς η κυβέρνηση περιμένει με ενδιαφέρον να διαπιστώσει αν οι εταίροι στις μεταξύ τους συναντήσεις θα φτάσουν σε συναίνεση για γενικευμένη εφαρμογή μειωμένου ωραρίου.
 Mια τέτοια συμφωνία, ένα τέτοιο αποτέλεσμα θα είναι καθοριστικό και για τις κυβερνητικές επιλογές.
