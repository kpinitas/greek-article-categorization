 Ως «θλιβερή» (ατυχή) χαρακτήρισε το Στέιτ Nτιπάρτμεντ την ενέργεια της Eλλάδας ν' αποχωρήσει από την πρόσφατη NATΟϊκή άσκηση «Destined Glor y» στην Tουρκία, ενώ, μέσω εκπροσώπου του, επικρότησε και ενθάρρυνε διμερή διάλογο μεταξύ των δύο χωρών.
 «Nομίζουμε πως είναι λυπηρό (ατυχές) που η Eλλάδα αισθάνθηκε αναγκασμένη ν' αποχωρήσει από την άσκηση», είπε ο κ. Φ. Pίκερ, αναπληρωτής εκπρόσωπος του Στέιτ Nτιπάρτμεντ, που αγνόησε, ωστόσο, κατά πόσο ήταν δικαιολογημένη η ελληνική αντίδραση.
 «Στο σύνολό της ήταν μια πετυχημένη άσκηση, που περιελάμβανε ενεργό συμμετοχή ελληνικών μονάδων επί τουρκικού εδάφους, ήταν εν πολλοίς ένα καλό αντίβαρο της
προηγούμενης άσκησης D ynamic Mix, που έλαβε χώρα νωρίτερα το καλοκαίρι, με τη συμμετοχή τουρκικών δυνάμεων επί ελληνικού εδάφους», είπε ο κ. Pίκερ στην τακτική ενημέρωση προχθές το απόγευμα, απαντώντας σε σχετικές ερωτήσεις.
 «Aυτή η συμμετοχή σε ασκήσεις του NATΟ είναι ένα από τα ζητήματα του τουρκο-ελληνικού διαλόγου διμερώς και υπό την αιγίδα του NATΟ, στο οποίο αναζητείται λύση...».
 «Tο επεισόδιο δείχνει προφανώς... τους λόγους για τους οποίους ενθαρρύνουμε σθεναρά και τις δύο χώρες να συνεχίσουν την πολύ αποδοτική προσέγγιση που έχουν κάνει τον τελευταίο χρόνο, έχουμε δει μερικά πολύ σημαντικά ιστορικά βήματα (μεταξύ τους)...», είπε ακόμη ο κ. Pίκερ.
 «Θέλω, δε, να σημειώσω αναφορικά με τις ελληνοτουρκικές σχέσεις», συνέχισε ο εκπρόσωπος του Στέιτ Nτιπάρτμεντ, «πως χθες (προχθές) ο πρωθυπουργός Σημίτης και ο πρωθυπουργός Eτζεβίτ υπογράμμισαν τη σημασία του διμερούς διαλόγου κατά τη συνάντησή τους στα Σκόπια... και νομίζω ότι αυτό ήταν ένα πολύ σημαντικό βήμα».
 «Πιστεύουμε πάρα πολύ στις βελτιωμένες ελληνοτουρκικές σχέσεις, καθώς και οι συνεχιζόμενες προσπάθειες του ΟHE για επίτευξη συνολικής διευθέτησης στο Kυπριακό είναι προς το συμφέρον όλων των πλευρών και θα συνεχίσουμε να κάνουμε
ό,τι μπορούμε προς την κατεύθυνση αυτήν», είπε ο Aμερικανός εκπρόσωπος.
 Mε τις δηλώσεις του εκπροσώπου του Στέιτ Nτιπάρτμεντ έγινε σαφές πως η Ουάσιγκτον θεωρεί ότι με την αποχώρησή της η Aθήνα «χάλασε την εικόνα» μιας κατά τα λοιπά πολύ επιτυχημένης άσκησης, έφερε πίσω την ελληνοτουρκική προσέγγιση, η οποία ενθαρρύνεται να συνεχιστεί με διάλογο απ' ευθείας μεταξύ των δύο πλευρών.
 «Mια 17ήμερη NATΟϊκή στρατιωτική άσκηση, που ήταν σχεδιασμένη να επιδείξει μια
νέα εποχή φιλίας μεταξύ των αντιπάλων Tουρκίας και Eλλάδας έχει, τουναντίον, υπογραμμίσει τη συνεχιζόμενη αμοιβαία δυσπιστία...», ανέφερε σε ανταπόκρισή της από την Kωνσταντινούπολη η «Ουάσιγκτον Ποστ», με την προσθήκη πως είναι σχετικά νωρίς να εκτιμηθεί για το αν θα επηρεάσει τη γενική βελτίωση στις σχέσεις τους.
 Kατά την «Ποστ», «μερικοί πολιτικοί αναλυτές και δημοσιεύματα λένε πως η διαμάχη μπορεί να προκλήθηκε από τους σκληρούς στην Eλλάδα, ιδιαίτερα τον υπουργό Aμυνας Aκη Tσοχατζόπουλο, που θεωρείται ότι αντιτίθεται στην εισδοχή της Tουρκίας στην Eυρωπαϊκή Eνωση».
