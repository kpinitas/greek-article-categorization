 «Ολα αυτά είναι ανιστόρητα. Για ποιο λόγο η Ελλάδα έθεσε το Αρμενικό και το Κουρδικό; » αντέδρασαν οι γυναίκες από την Τουρκία παρακολουθώντας στο Ευρωπαϊκό Κοινοβούλιο τη συνεδρίαση και τη ψηφοφορία της έκθεσης για την ένταξη της Τουρκίας.
 Τουρκάλες και Ελληνίδες, μέλη της οργάνωσης WINPEACE GRΟUP, βρέθηκαν στις Βρυξέλλες για πρώτη φορά, προσκαλεσμένες της ευρωβουλευτού Αννας Καραμάνου και
της Μαργαρίτας Παπανδρέου. Αρχικά, έμειναν έκπληκτες από την ευρωπαϊκή κοινοβουλευτική διαδικασία.
 Ακούγοντας όμως οι Tουρκάλες τους Eυρωπαίους βουλευτές να μιλούν για τη γενοκτονία 1.600.000 Αρμενίων, θέτοντας παράλληλα το Κουρδικό και το Κυπριακό,
 Στη συζήτηση της έκθεσης Μοριγιόν, Ελληνες και ξένοι ευρωβουλευτές υποστήριξαν
ότι θα πρέπει να συμπεριληφθεί ο όρος γενοκτονία και άλλοι ότι δεν χρειάζεται να σκαλίζουμε το παρελθόν, θέτοντας ιστορικά ζητήματα.
 Σε ερωτήσεις προς τον πρόεδρο της ευρωκοινοβουλευτικής ομάδας του ΠΑΣΟΚ κ. Κατηφόρη, των προσκεκλημένων από την Τουρκία, εκείνος απάντησε ότι δεν ήταν η Eλλάδα που έθεσε όλα αυτά τα ζητήματα. Aντιθέτως, η χώρα μας ύστερα από το Ελσίνκι περιμένει κάποια γενναιόδωρη κίνηση από την τουρκική πλευρά, η οποία μέχρι στιγμής δεν...εμφανίζεται.
 «Είναι σύμπτωση ότι το Αρμενικό συζητείται στην Ευρώπη παράλληλα με το αμερικανικό Κογκρέσο; » επέμειναν οι δημοσιογράφοι από την Τουρκία, με την ανησυχία ότι θα μπορούσε να συμπεριληφθεί αντίστοιχα και η γενοκτονία των Ποντίων. «Ορισμένοι επηρεάζονται από τη διεθνή ατζέντα» η απάντησή του. 
 Οι Τούρκοι πρόσθεσαν ότι η επικρατούσα άποψη στη χώρα τους είναι πως «δεν υπήρξαν γενοκτονίες αλλά περίοδος πολέμου με σφαγές» και ότι το Αρμενικό άρχισε -έστω- πρόσφατα να συζητείται. 
 Αλλη, έντονη, ερώτησή τους αφορούσε το Ιδρυμα Ντεμιρέλ, το οποίο πριν καλά καλά συσταθεί περιλαμβάνεται στην έκθεση ως η ομπρέλα για τη διαχείριση πόρων των Μη Κυβερνητικών Οργανισμών, τα οποία θα διοχετεύει η Ευρωπαϊκή Ενωση, γεγονός για το οποίο εξέφρασαν την έντονη αντίθεσή τους. «Γιατί όχι; » απάντησε
 Η κ. Μαργαρίτα Παπανδρέου έδειξε ενδιαφέρον για τις τεχνικές διαδικασίες ένταξης της Τουρκίας.
