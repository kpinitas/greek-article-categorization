Ο Nasdaq αιματοκύλησε... χθες για μία ακόμη φορά τις διεθνείς αγορές, αγγίζοντας τα επίπεδα του περασμένου Νοεμβρίου. Περίοδος που ξεκίνησε η «φούσκα» dot. com.
 Οι συνεχείς προειδοποιήσεις, από τις αρχές Σεπτεμβρίου, πολλών εταιρειών υψηλής
τεχνολογίας ότι τα οικονομικά τους αποτελέσματα του τρίτου τριμήνου δεν θα ανταποκριθούν στις προσδοκίες της αγοράς, κλόνισαν την εμπιστοσύνη των επενδυτών, που τρέχουν να περισώσουν ό,τι απέμεινε από το χρυσοφόρο ράλι της υψηλής τεχνολογίας.
 Δεν είναι η πρώτη φορά που ο Nasdaq «καίει» τις διεθνείς αγορές. Τον προηγούμενο Μάρτιο είχε και πάλι πιάσει «πάτο», είχε αρχίσει ωστόσο να ανακάμπτει από το Μάιο και μετά.
 Και βέβαια η μεγαλύτερη σφαγή έγινε στο χώρο των τηλεπικοινωνιών, τον κατ' εξοχήν κλάδο που είχε ιδιαίτερα στην Ευρώπη πρωτοστατήσει στη χρηματιστηριακή φρενίτιδα του 1999.
 Ο Nasdaq, ο δείκτης-βαρόμετρο της λεγόμενης «νέας οικονομίας», υποχωρεί για πέμπτη συνεχή εβδομάδα. Εχει υποχωρήσει πάνω από 37% από το ρεκόρ του περασμένου Μαρτίου, πάνω από τις 5.000 μονάδες. Από την 1/9 έχει υποχωρήσει πάνω από 20%, ενώ περίπου στο 20% φτάνουν οι απώλειες από την αρχή του έτους.
 Χθες πάντως, παρά την αρχική μεγάλη του πτώση, είχε περιορίσει κάπως τις απώλειες αργά το βράδυ ώρα Ελλάδας. Νωρίτερα είχε υποχωρήσει κάτω από τις 3.164, 60 μονάδες, το χαμηλότερο επίπεδο για φέτος στο οποίο είχε κλείσει στις 23 Μαΐου, σηματοδοτώντας τότε, κατά πολλούς, το τέλος της μεγάλης διόρθωσης. Η
πτώση του Nasdaq δεν άφησε ανεπηρέαστο τον Ντάου Τζόουνς, που υποχωρούσε την ίδια ώρα κατά 1, 02%.
 Η χθεσινή και προχθεσινή πτώση ταρακούνησαν για τα καλά τις ευρωπαϊκές αγορές και ιδίως τις «νέες αγορές», τα μικρά χρηματιστήρια μετοχών υψηλής τεχνολογίας.
τεσσεράμισι μήνες. Ανάλογη τύχη είχαν και τα υπόλοιπα μεγάλα ευρωπαϊκά χρηματιστήρια, ενώ στη «νέα αγορά (Neuer Markt) » της Φρανκφούρτης, οι απώλειες
 Αφορμή για τη μεγάλη βουτιά στάθηκαν οι δυσοίωνες προβλέψεις μεγάλων εταιρειών
της υψηλής τεχνολογίας. Η αμερικανική Lucent προειδοποίησε αργά προχθές το βράδυ ώρα Ελλάδας ότι η αύξηση κερδών της δεν θα ανταποκριθεί στις εκτιμήσεις της αγοράς και ανακοίνωσε ότι θα μειώσει τις προβλέψεις και για το 2001.
 Η Yahoo, η γνωστή εταιρεία Ιντερνετ, αν και ανακοίνωσε οικονομικά αποτελέσματα
μέσα στις προβλέψεις, παρουσίασε μείωση των διαφημιζομένων στην ιστοσελίδα της.
 Τέλος, η γνωστή κατασκευάστρια εταιρεία κινητών τηλεφώνων Μotorola ανακοίνωσε μείωση των πωλήσεων κινητών κατά 23%, κυρίως στην Ευρώπη, γεγονός που προκάλεσε πανικό για τα κέρδη της στο άμεσο μέλλον.
 Οπως είναι φυσικό, η αγορά τιμώρησε κατ' εξοχήν τις εν λόγω μετοχές, με πρώτη και καλύτερη τη Lucent, η μετοχή της οποίας υποχώρησε κατά 30%, έχοντας χάσει 57% από το υψηλότερο επίπεδο των αρχών Μαρτίου.
