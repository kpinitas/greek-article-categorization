Από την προσεχή Δευτέρα 16 Οκτωβρίου θα αρχίσει να διατίθεται στους καταναλωτές
το πετρέλαιο θέρμανσης με τη μειωμένη φορολογία. Η τιμή του, όμως, φέτος θα είναι για την ώρα υπερδιπλάσια αυτής που ίσχυε τον Οκτώβριο του 1999 και κατά 50% ακριβότερη του Απριλίου, οπότε έληξε η περίοδος διάθεσης τού θέρμανσης.
 Σύμφωνα με το υπουργείο Ανάπτυξης, η ενδεικτική τιμή του πετρελαίου αυτού ορίζεται σε 155 δραχμές το λίτρο για παραδόσεις άνω των 1.000 λίτρων. Την αντίστοιχη ημερομηνία του 1999 η τιμή του ήταν 77 δραχμές το λίτρο και τον Απρίλιο η τελευταία ενδεικτική τιμή του ήταν 101 δραχμές. Το πετρέλαιο θέρμανσης, όπως είναι γνωστό, φορολογείται με 6, 10 δραχμές το λίτρο έναντι 83 δραχμών που είναι ο φόρος στο κίνησης.
 Από σήμερα εξάλλου ισχύουν νέες τιμές στα καύσιμα που είναι μειωμένες κατά μία
δραχμή το λίτρο για τις βενζίνες και αυξημένες κατά 4, 5 δραχμές για το πετρέλαιο. Ετσι, οι ενδεικτικές τιμές που ισχύουν από σήμερα διαμορφώνονται ως
 Ανακοίνωσε χθες η Ενωση Βενζινοπωλών τα νέα ωράρια των πρατηρίων που θα ισχύουν μέχρι τις 30 Απριλίου 2001. Τα ωράρια αποφασίστηκαν από τα νομαρχιακά συμβούλια της Αττικής και σύμφωνα με τις αποφάσεις τα πρατήρια θα λειτουργούν καθημερινά από τις 6 το πρωί μέχρι τις 9 το βράδυ.
 Από τις 9 το βράδυ μέχρι τα μεσάνυχτα θα παραμένουν ανοιχτά μόνο τα διανυκτερεύοντα και από τα μεσάνυχτα μέχρι τις 6 το πρωί ισχύει η προαιρετική λειτουργία για τα διανυκτερεύοντα.
 Τις Κυριακές και τις αργίες ανοιχτά θα είναι το 50% των πρατηρίων, ενώ τις παραμονές αργιών νέου έτους, 25ης Μαρτίου, 1ης Μαΐου, 28ης Οκτωβρίου, Χριστουγέννων καθώς και τη Mεγάλη Τετάρτη και Μεγάλη Πέμπτη, το ωράριο παρατείνεται κατά μία ώρα.
  To φαινόμενο της διεθνούς ανόδου των τιμών των καυσίμων «θα κρατήσει ακόμη»,
καθώς αμβλύνθηκαν αλλά «δεν ήρθησαν οριστικώς» οι γενεσιουργές αιτίες. Την άποψη αυτή εξέφρασε χθες ο Ν. Χριστοδουλάκης, ενημερώνοντας την κοινοβουλευτική Επιτροπή Παραγωγής και Εμπορίου. Είπε ακόμη ο υπουργός πως διερευνούνται τυχόν φαινόμενα δημιουργίας καρτέλ στον τομέα της διύλισης και της εμπορίας καυσίμων.
 Τέλος, ο κ. Χριστοδουλάκης αναφέρθηκε και στο ενδεχόμενο, αν χρειαστεί, περαιτέρω μετοχοποίησης των Ελληνικών Πετρελαίων. Δηλαδή πάνω από το 51%.
