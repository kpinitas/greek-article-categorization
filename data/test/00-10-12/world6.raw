 Περισσότερα από 50 εκατομμύρια παιδιά ζουν σε συνθήκες φτώχειας στην Ανατολική
Ευρώπη και την πρώην Σοβιετική Ενωση, με τη φυματίωση να σαρώνει σε επίπεδα που μπορούν να συγκριθούν μόνο με εκείνα στον Τρίτο Κόσμο, διαπιστώνει ευρωπαϊκή μη-κυβερνητική οργάνωση για τα παιδιά. Η κατάσταση είναι τουλάχιστον
 Το Ευρωπαϊκό Ταμείο για τα Παιδιά, που είναι ενεργό σε 10 πρώην ανατολικές χώρες, αναφέρει σε έκθεσή του ότι οι δυτικές κυβερνήσεις θα μπορούσαν να βοηθήσουν σημαντικά στην ελάφρυνση του δυσβάσταχτου χρέους των περιοχών αυτών.
 Στην έκθεση με τίτλο «Η Σιωπηλή Κρίση», υπογραμμίζεται το γεγονός ότι η φτώχεια έχει τουλάχιστον δεκαπλασιαστεί στις περιοχές αυτές, στη διάρκεια της τελευταίας δεκαετίας και η επιδείνωση της κατάστασης οφείλεται εν πολλοίς στις
περικοπές των κυβερνήσεων στους τομείς της υγείας, της εκπαίδευσης και της κοινωνικής πρόνοιας.
 «Από την πτώση του κομμουνιστικού συστήματος, οι συνθήκες έχουν γίνει πολύ χειρότερες - σε κάποιες περιπτώσεις μάλιστα καταστροφικά», τονίζεται στην έκθεση. «Με ορατή την επέκταση της οικονομικής κατάρρευσης... ο όρος "μετάβαση" μοιάζει με ευφημισμό. "Μεγάλη οικονομική δυσπραγία" ίσως είναι πιο ακριβής όρος».
 Επισημαίνεται ότι «το παλιό σύστημα, παρά τα πολλά σφάλματά του, εξασφάλιζε σε
περισσότερους ανθρώπους ένα επίπεδο ζωής σε λογικά επίπεδα και μια συγκεκριμένη ασφάλεια».
 Σήμερα, τουλάχιστον 50 εκατομμύρια παιδιά ζουν σε συνθήκες «καθαρής φτώχειας» κι από αυτά τα 40 εκατομμύρια κατοικούν στην πρώην Σοβιετική Ενωση. Εκεί επί του συνόλου του πληθυσμού, περισσότερα από 160 εκατομμύρια ή το 40% υπολογίζεται ότι ζουν σε συνθήκες φτώχειας.
 Στους παράγοντες που εξετάζονται, ενδεικτικά είναι η βρεφική θνησιμότητα, το ποσοστό του πληθυσμού που το προσδόκιμο ζωής του δεν φθάνει ούτε τα 60 έτη και
 Η βρεφική θνησιμότητα ανερχόταν σε 26 θανάτους ανά 1.000 γεννήσεις το 1998 και
από τότε αυξάνεται συνεχώς, πλησιάζοντας τα επίπεδα της Λατινικής Αμερικής και
της Καραϊβικής. Τα μεγαλύτερα ποσοστά έχουν καταγραφεί στο Τουρκμενιστάν, το Τατζικιστάν και την Κιργιζία.
 Προσδόκιμο ζωής κάτω των 60 ετών υπολογίζεται σε ποσοστό 15% στην Αλβανία, την
ΠΓΔΜ, την Τσεχία και τη Σλοβενία και φτάνει στο 30% στη Ρωσία.
 Συγκλονιστικά είναι τα στοιχεία για το ποσοστό του πληθυσμού που ζει κάτω από τα επίσημα ορισμένα επίπεδα φτώχειας, στην Κιργιζία, όπου φτάνει το 88%.
 Σύμφωνα με τα στοιχεία της έκθεσης, τα ποσοστά της φτώχειας κυμαίνονται από λιγότερο του 1% στη Σλοβενία, την Τσεχική Δημοκρατία και τη Σλοβακία, στο 4% στην Ουγγαρία, 20% στην Πολωνία, 50% στη Ρωσία έως και 60% στο Τουρκμεντιστάν,
