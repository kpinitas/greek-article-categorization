Το πρώτο μεγάλο ντέρμπι της νέας χρονιάς που ξεκινάει αύριο, γίνεται την ερχόμενη Τετάρτη στην Θεσσαλονίκη. Με το καλημέρα στο 2001, Ηρακλής καί Ολυμπιακός διασταυρώνουν τα ξίφη τους στο Καυταντζόγλειο στην εμβόλιμη αγωνιστική τουύ πρωταθλήματος της εθνικής κατηγορίας, με στόχο το πρεστίζ και πάνω απ' όλα τους βαθμούς.
Ενα παιχνίδι που αναμένεται συγκλονιστικό, όπως άλλωστε και το περσινό των δύο ομάδων στο ίδιο γήπεδο, όπου οί ερυθρόλευκοι προηγήθηκαν 4-0 μέσα σε 35 λεπτά, αλλά που τελικά έφθασαν να νικήσουν με πολύ άγχος, καθώς άντεξαν στην αντεπίθεση του Ηρακλή και νίκησαν με 4-3.
Mετράει τις δυνάμεις του «κόντρα» στο μεγάλο αντίπαλο ο Ηρακλής, που υποδέχεται τον Ολυμπιακό στο Καυταντζόγλειο την Τετάρτη (7 μ.μ., Supersport), έχοντας ως μοναδικό στόχο τη νίκη, που αποτελεί και πρόκληση για τους παίκτες του.
n «Δεν θα έχουμε εύκολη αποστολή, ούτε εμείς ούτε ο Ολυμπιακός» είπε στην «K.Ε.» ο Γιάννης Κυράστας, ο οποίος από την Πέμπτη έχει στη διάθεσή του τον Μιχάλη Κωνσταντίνου (μετά τη βράβευση από το ΡΙΚ) και προετοιμάζει σε εντατικούς ρυθμούς την ομάδα του, γνωρίζοντας τη σημασία αυτού του αγώνα.
n «Δεν είναι τελικός Κυπέλλου, αλλά όπως και να το κάνουμε όταν παίζεις κόντρα στον πρωταθλητή και πρωτοπόρο της βαθμολογίας, πρέπει να είσαι συγκρατημένος και φυσικά να αντιμετωπίζεις σοβαρά το κάθε παιχνίδι...», λέει από την πλευρά του ο αρχηγός του Ηρακλή, Γιώργος Ξενίδης, που είναι από τη φύση του αισιόδοξος: 
«Εμείς θα παίξουμε για τη νίκη, αφού αυτός είναι ο στόχος μας σε κάθε αγώνα, αλλά πιστεύω ότι θα έχουμε στο πλευρό μας τη συμπαράσταση των φιλάθλων, οι οποίοι πρέπει να σταθούν κοντά μας και σ' αυτό τον αγώνα».
Ο Γιάννης Κυράστας θα ήθελε να έχει στη διάθεσή του και κάποιους νεοαποκτηθέντες στον αγώνα της Τετάρτης, αλλά κανένας τουλάχιστον δεν γνώριζε μέχρι χτες αν η διοίκηση προχωρούσε σε συζητήσεις για απόκτηση π.χ. του Αλεξόπουλου από τον Παναθηναϊκό.
Αυτόν τον παίκτη τον έχει ζητήσει ο προπονητής του Ηρακλή, όπως και δυο-τρεις ακόμη, αλλά η διοίκηση της ομάδαςδε φαίνεται διατεθειμένη να προχωρήσει σε τόσες πολλές κινήσεις και ίσως μείνει με μία μόνο και μόνη μετεγγραφή, το πολύ... δύο!
 Στην ενδεκάδα του Ηρακλή και εναντίον του Ολυμπιακού επανέρχεται ο Στολτίδης, που εξέτισε την ποινή που του είχε επιβληθεί, ενώ θα απουσιάσουν μόνο οι τραυματίες Χατζί, Νιστρόϊ, κάτι που σημαίνει ότι ο προπονητής του Ηρακλή έχει σχεδόν όλους τους παίκτες στη διάθεσή του.
 Ο Γιάννης Κυράστας σύμφωνα με όλες τις ενδείξεις θα παρατάξει τους Ράινκε, Κυριαζή, Ξενίδη, Ταυλαρίδη, Μιλόγεβιτς, Στολτίδη, Χάγκαν, Σαπουντζή, Γκοίκοβιτς, Ντεμπά και Κωνσταντίνου. 
 Θέση στην ενδεκάδα διεκδικούν και οι Δρούγας, Φοφόνκα, που σκόραρε στο τελευταίο φιλικό με την Καλαμαριά και έδειξε ότι βρίσκεται σε καλή αγωνιστική κατάσταση.
Από την πλευρά τους οι οπαδοί του «Γηραιού» ετοιμάζουν αποθεωτική υποδοχή στους παίκτες, κι έχει σημειωθεί μεγάλη κινητοποίηση μεταξύ των φιλάθλων κυρίως της επαρχίας, ενώ η διοίκηση της ΠΑΕ έχει ανακοινώσει ότι θα λειτουργήσει κανονικά και η οικογενειακή κερκίδα.
Βουτιά στα ...βαθιά για τον Ολυμπιακό με το καλημέρα του 2001. 
Η πειραϊκή ομάδα αποχαιρέτησε την περασμένη χρονιά στρογγυλοκαθισμένη στην κορυφή της βαθμολογίας και μάλιστα, σε απόσταση ασφαλείας από τον Παναθηναϊκό και την ΑΕΚ, αλλά μέσα στον Ιανουάριο καλείται να κολυμπήσει στα βαθιά, ξεκινώντας την περιπέτειά της από τη Θεσσαλονίκη. 
Οι «ερυθρόλευκοι» θα επισκεφτούν για δεύτερη φορά τη συμπρωτεύουσα μέσα στην περίοδο (την πρώτη πέρασαν με επιτυχία από την Τούμπα, κερδίζοντας τον ΠΑΟΚ με 4-2), καθώς έχουν να αντιμετωπίσουν την προσεχή Τετάρτη στο Καυταντζόγλειο τον Ηρακλή, «σε ένα ματς-κλειδί για τον τίτλο», όπως χαρακτηρίζεται τόσο από τον Τάκη Λεμονή, όσο και από τους ποδοσφαιριστές.
n «Αρκετοί είναι εκείνοι που θεωρούν ότι αν κερδίσουμε τον Ηρακλή θα κάνουμε άλμα για το πρωτάθλημα, αλλά προσωπικά θεωρώ ότι είναι νωρίς να μιλάμε για τέτοια πράγματα», υποστήριξε στην «Κ.Ε» ο προπονητής του Ολυμπιακού, ο οποίος πάντως δεν θέλησε να κρύψει τις σκέψεις του. 
«Η αλήθεια είναι ότι ο Ολυμπιακός χρειάζεται ένα καλό ξεκίνημα στο 2001, διότι αυτό θα μας βοηθήσει με πολλούς τρόπους. Θα μας επιτρέψει να διατηρήσουμε τη διαφορά μας από τις ομάδες που μας κυνηγούν στο πρωτάθλημα. Επίσης, θα μας βοηθήσει ψυχολογικά ενόψη των δύο αγώνων που θα δώσουμε με την ΑΕΚ για το κύπελλο, αλλά και να βγάλουμε το σκληρό πρόγραμμα. Και βέβαια, μία νίκη επί του Ηρακλή μέσα στο Καυταντζόγλειο θα επιτρέψει στους παίκτες να πιστέψουν ακόμα περισσότερο ότι και αυτός ο τίτλος πρέπει να καταλήξει στον Πειραιά».
 Ο Τάκης Λεμονής πάντως δεν κρύβει στις συζητήσεις με τους συνεργάτες του στο Ρέντη ότι τον φοβίζει η αγωνιστική απραξία των τελευταίων ημερών και το γεγονός ότι αρκετοί ποδοσφαιριστές του δεν έχουν κάνει την ανάλογη προετοιμασία για το παιχνίδι με τον «Γηραιό». Σε αυτή την κατηγορία βρίσκονται παίκτες-κλειδιά, όπως είναι οι Τζιοβάνι, Ζε Ελίας, Λουτσιάνο, Αλβεζ, ενώ δεν βρίκονται στο σημείο που θα ήθελε και οι προερχόμενοι από τραυματισμό Μαυρογενίδης, Γιαννακόπουλος.
 Ο Ολυμπιακός όμως ανηφορίζει στη Θεσσαλονίκη με σύμμαχο την παράδοση που έχει κόντρα στον Ηρακλή, καθώς έχει κερδίσει και στις τέσσερις τελευταίες επισκέψεις του στο Καυταντζόγλειο (4-3, 2-0, 2-0, 1-0). Η πειραϊκή ομάδα έχει να ηττηθεί από τις 10 Μαρτίου του 1996 (2-1), προ εποχής, δηλαδή, Ντούσαν Μπάγεβιτς και των τεσσάρων συνεχόμενων τίτλων που έχει κερδίσει.
