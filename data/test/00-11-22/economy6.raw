 Μέσα στα επτά εταιρικά και κοινοπρακτικά σχήματα που εκδήλωσαν ενδιαφέρον για τις επτά συχνότητες αναπτύσσονται ήδη σκέψεις και επιχειρήματα που θα μπορούσαν να οδηγήσουν σε αποκλεισμό των αντιπάλων. Συζητείται, για παράδειγμα, το ενδιαφέρον της Τέλεκομ Ιτάλια να εισέλθει ως «στρατηγικός επενδυτής-σύμμαχος» στον ΟΤΕ τη στιγμή που ετοιμάζεται να διεκδικήσει άδεια σε
 Υπενθυμίζεται ότι το υπουργείο Εθνικής Οικονομίας επιθυμεί να προωθήσει τάχιστα την πώληση του 17% του ΟΤΕ σε στρατηγικό εταίρο. Από την πλευρά τους όμως, υπουργείο Μεταφορών και ΟΤΕ προβάλλουν τις δυσκολίες ενός τέτοιου εγχειρήματος. Κύκλοι του υπουργείου Εθν. Οικονομίας υποστηρίζουν ότι μέσα στις
ερχόμενες ημέρες θα έρθουν στην Ελλάδα εκπρόσωποι της Τέλεκομ Ιτάλια και της ισπανικής Τελεφόνικα, οι οποίοι φέρονται ως ενδιαφερόμενοι για τον ΟΤΕ προκειμένου έως τις αρχές Δεκεμβρίου να έχει καθοριστεί το πλαίσιο της εξαγοράς μετοχών.
 Αν όμως η Τέλεκομ Ιτάλια αναλάβει τον ΟΤΕ, τότε θα ελέγχει δύο άδειες σταθερής
ασύρματης τηλεφωνίας (μία μέσω του ΟΤΕ και μία μέσω του εταιρικού σχήματος εφόσον προσφέρει το ανάλογο τίμημα στη δημοπρασία), υποστηρίζουν παράγοντες που ενδιαφέρονται για τις ελληνικές τηλεπικοινωνίες και προσθέτουν ότι η ΤΙ ελέγχει σημαντικό μέρος της αγοράς κινητής τηλεφωνίας μέσω της Τέλεστετ.
 Yπενθυμίζεται, εξάλλου, ότι εναντίον της Πάναφον έχει κινηθεί η Graper (και οι
δύο υποψήφιες για σταθερή-ασύρματη) με καταγγελίες για παράνομες κεραίες, ενώ ενδιαφερόμενοι καραδοκούν και για την πρόταση της ΔEH.
 Η Τέλεκομ Ιτάλια αρνήθηκε χθες να σχολιάσει οτιδήποτε γύρω από την υποψηφιότητά της για τον ΟΤΕ ή την άδεια σταθερής τηλεφωνίας. Κυβερνητικοί παράγοντες δήλωναν επίσης ότι δεν μπορεί να υποβληθεί ένσταση για το θέμα και υποστήριζαν ότι οι διαδικασίες θα προχωρήσουν κανονικά. Ωστόσο, ο πρόεδρος του
ΟΤΕ Ν. Μανασής μίλησε και πάλι χθες στο Διοικητικό Συμβούλιο του Οργανισμού για τις διεθνείς τηλεπικοινωνιακές επενδύσεις και σημείωσε ότι υπάρχει μεγάλη δυσκολία καθώς οι μετοχές του κλάδου πιέζονται και η αξία τους έχει μειωθεί κατά 40%.
 Η έξοδος του ΟΤΕ από το σχήμα με τις τράπεζες Αλφα και Εθνική που είχε ανακοινωθεί για το ηλεκτρονικό πορτοφόλι και την ηλεκτρονική υπογραφή. Το σχήμα είχε ανακοινωθεί με μεγάλη επισημότητα καθώς ήταν η πρώτη φορά που συνεργάζονταν Εθνική και Αλφα. Η χθεσινή απόφαση στηρίχθηκε σε μελέτη βιωσιμότητας της ΟΤΕ Consulting. Eκτιμάται όμως ότι το κλίμα με τις τράπεζες βάρυνε ύστερα και από τη σύμπραξή τους με τη ΔΕΗ για τη διεκδίκηση άδειας σταθερής-ασύρματης τηλεφωνίας.
 Η δημιουργία τριών θυγατρικών για τη διαχείριση των διεθνών επενδύσεων, την υπηρεσία τηλε-ειδοποίησης (ΟΤΕ-Smart) και τις υπηρεσίες τηλεϊατρικής-τηλεδιασκέψεων (ΟΤΕ-Plus).
 Η συμμετοχή του ΟΤΕ με ποσοστό 10-15% στο σχήμα υπό την εταιρεία συμβούλων ΕΜΙ, που διαπραγματεύεται με το υπουργείο Μεταφορών για την εκτόξευση και εκμετάλλευση δορυφόρου από ιδιώτες. Το υπουργείο πραγματοποίησε διαγωνισμό δύο
φορές χωρίς αποτέλεσμα για να επιλέξει κάποιο εταιρικό σχήμα και αποφάσισε να ξεκινήσει διαπραγματεύσεις με τις εταιρείες ΕΜΙ και NewSkies. Η προθεσμία για την υποβολή προτάσεων από τις δύο εταιρείες λήγει στις 30 Νοεμβρίου και η χθεσινή απόφαση αναμένεται να διευκολύνει την ΕΜΙ για να βρει συνεταίρους. Εικάζεται όμως ότι έως σήμερα η ΕΜΙ έχει συζητήσει με διάφορες εταιρείες μεταξύ των οποίων η Ιντρακομ και η Σάνιο Ελλάς. Οι επενδύσεις στις οποίες θα προβεί, όποιος αναλάβει το δορυφόρο, ξεπερνούν τα 100 δισεκατομμύρια δραχμές σε πρώτη φάση.
 Να δημιουργηθεί Νομικό Συμβούλιο του Ομίλου ΟΤΕ σε επίπεδο Γενικής Διεύθυνσης με ταυτόχρονη κατάργηση των Νομικών Υπηρεσιών. Επικεφαλής του Συμβουλίου τίθεται ο Ανδρ. Καλογερόπουλος.
