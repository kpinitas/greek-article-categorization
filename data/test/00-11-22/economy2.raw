Mικρότερες αυξήσεις μισθών από το διαρκώς αυξανόμενο πληθωρισμό συνιστά στην ουσία το Διεθνές Nομισματικό Tαμείο.
 Tο ταμείο χαρακτηρίζει απογοητευτικά τα ποσοστά της ανεργίας (τα θεωρεί υψηλά) και συνιστά μείωση της φορολογίας (προφανώς για τις επιχειρήσεις) δεδομένου ότι παρατηρεί πως η αύξηση των φορολογικών εσόδων είναι η υψηλότερη στην Eυρωπαϊκή Eνωση.
 Aναλυτικά στο προσχέδιο της έκθεσης του ΔNT για την ελληνική οικονομία επισημαίνονται τα εξής: 
  H ένταξη στην ΟNE στις αρχές του 2001 καθιστά επείγουσα την ανάγκη να συνεχιστεί η πολιτική της οικονομικής σταθεροποίησης και να επιδειχθεί δυναμισμός για την πραγματοποίηση μεγάλων διαρθρωτικών μεταρρυθμίσεων, προκειμένου να μειωθεί η υψηλή ανεργία και να επιτευχθεί μεγάλη οικονομική ανάπτυξη.
  Aναμένεται περαιτέρω επιτάχυνση της οικονομικής δραστηριότητας και μέση ετήσια αύξηση του AEΠ γύρω στο 4% για το 2000-1, με πιθανότητα περαιτέρω ανόδου.
  Tο έλλειμμα τρεχουσών συναλλαγών θα διευρυνθεί σημαντικά το 2000, σε ένα από
τα μεγαλύτερα μεταξύ των βιομηχανικών χωρών. H πρόβλεψη αυτή στηρίζεται στην αύξηση της εγχώριας ζήτησης που αναμένεται να ξεπεράσει την προσφορά και στις υψηλότερες τιμές του πετρελαίου. Eπιπλέον, υπάρχουν κίνδυνοι για περαιτέρω διεύρυνση του ελλείμματος αυτού προσεχώς.
  Yπάρχουν ανησυχητικές ενδείξεις ότι ο δομικός πληθωρισμός (δεν προσμετρώνται
τα καύσιμα και τα οπωρολαχανικά) έχει αρχίσει να επιταχύνεται.
  Συνιστάται μικρότερη αύξηση του εργατικού κόστους στην Eλλάδα ώστε να αντιστοιχεί στις αυξήσεις στην Eυρωζώνη και να αντισταθμίζεται από μεγαλύτερη αύξηση στην παραγωγικότητα
  Ο στόχος του προϋπολογισμού για πλεόνασμα της γενικής κυβέρνησης ίσο με 0, 5%
του AEΠ το 2001 είναι επαρκής. Ομως η επίτευξη του στόχου δεν είναι βέβαιη γιατί βασίζεται σε υψηλό ρυθμό ανάπτυξης (η κυβέρνηση προβλέπει αύξηση του AEΠ
5% το 2001) και σε μεγάλη μείωση των δημοσίων δαπανών.
  Aπαιτούνται διαρκώς αυξανόμενα πλεονάσματα, δραστικός περιορισμός της ανάληψης χρέους από το κράτος και χρήση των εσόδων από τις ιδιωτικοποιήσεις για τη μείωση του δημόσιου χρέους. Eτσι θα αντιμετωπιστούν οι προβλεπόμενες αυξημένες δαπάνες για συντάξεις και υπηρεσίες υγείας, λόγω γήρανσης του πληθυσμού.
  Aπαιτούνται ριζικές διαρθρωτικές μεταρρυθμίσεις της δημοσιονομικής πολιτικής και στις αγορές εργασίας, αγαθών και κεφαλαίου.
  Τα περιθώρια για εξορθολογισμό του δημόσιου τομέα είναι τεράστια. Θα είναι χρήσιμες η δύναμη συμβάσεων ορισμένου χρόνου με σύνδεση των αμοιβών και παραγωγικότητας για ανώτερους υπαλλήλους ή περικοπή δαπανών για μισθούς, η μείωση της απασχόλησης στο Δημόσιο με μετατάξεις.
 Ταυτόχρονα, πρέπει να γίνουν προσλήψεις υπαλλήλων με υψηλά προσόντα, για μια αποτελεσματική διοίκηση.
  Τα κυβερνητικά σχέδια για μια θεμελιώδη μεταρρύθμιση του συνταξιοδοτικού συστήματος είναι ευπρόσδεκτα. Θα πρέπει να δοθεί έμφαση στο δημόσιο σύστημα συντάξεων σε γερές βάσεις αλλά παράλληλα να μελετηθούν οι δυνατότητες χρήσης συμπληρωματικών συντάξεων εντός του δημοσίου συστήματος συντάξεων.
  Από τα μέσα της δεκαετίας του 1990 τα έσοδα ως ποσοστό του ΑΕΠ έχουν αυξηθεί
στην Ελλάδα παραπάνω από οποιαδήποτε άλλη χώρα της Ε.Ε. Θα ήταν προτιμότερο αν
οι μειώσεις φόρων στην Ελλάδα ήταν περίπου ίσες με εκείνες στην Ε.Ε., μεταθέτοντας το βάρος για τη δημιουργία πλεονεκτημάτων στην περικοπή των δαπανών.
  Η κατάσταση στην αγορά εργασίας είναι απογοητευτική με ποσοστά ανεργίας από τα υψηλότερα στην Ε.Ε. Για την αύξηση της απασχόλησης συνιστάται, μεταξύ άλλων:  
 - Η μισθολογική διαφοροποίηση των νεοεισερχόμενων στην αγορά εργασίας, συνδυαζόμενη με τις κατάλληλες εξασφαλίσεις για ελάχιστο επίπεδο οικογενειακού
 - Η μείωση των σχετικά αυστηρών περιορισμών για τις απολύσεις και των άκρως γραφειοκρατικών, μερικές φορές, ρυθμίσεων για τις προσλήψεις.
 - Η μείωση των ασφαλιστικών εισφορών για τις ασθενέστερες ομάδες του εργατικού
  Για τον τομέα του ηλεκτρισμού, ο πραγματικός ανταγωνισμός ενδέχεται να απαιτήσει τη διάσπαση της ενιαίας εταιρείας παραγωγής σε περισσότερες εταιρείες, ενώ θα πρέπει να εξεταστεί το ενδεχόμενο δημιουργίας χωριστής εταιρείας διανομής.
  Η εποπτεία των τραπεζών και οι ρυθμιστικές αρχές θα πρέπει να επικεντρωθούν στο συστηματικό έλεγχο του συνολικού δανεισμού των νοικοκυριών και των επιχειρήσεων.
 Εκτός των άλλων θα πρέπει να δημοσιεύονται τα μη εξυπηρετούμενα δάνεια σε τακτά χρονικά διαστήματα.
  Πρέπει να μελετηθεί η περαιτέρω μείωση της άμεσης και έμμεσης παρουσίας του δημόσιου τομέα στον τραπεζικό κλάδο.
 Πάντως κατά την έκθεση του ΔΝΤ «οι βραχυπρόθεσμες προοπτικές της ελληνικής οικονομίας είναι οι καλύτερες των τελευταίων δεκαετιών, κυρίως λόγω της εφαρμογής των πολιτικών για τη σταθεροποίηση».
 Ο ίδιος δυναμισμός, τονίζεται, πρέπει να υπάρξει στις διαρθρωτικές αλλαγές και
στην περαιτέρω σταθεροποίηση, για να επιτευχθεί ταχεία ανάπτυξη.
