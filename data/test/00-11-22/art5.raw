Ο Μουρατχάν Μουνγκάν, ποιητής, πεζογράφος, θεατρικός συγγραφέας, ανήκει στη νεότατη γενιά της τουρκικής λογοτεχνίας. Ο Ευτύχιος, όπως μεταφράζεται στα ελληνικά το μικρό του όνομα, γεννήθηκε πριν από σαράντα πέντε χρόνια στην Κωνσταντινούπολη, μια πόλη που βρίσκεται στο σταυροδρόμι Ανατολής και Δύσης. Η
Πόλη τού γνώρισε ότι οφείλει πολλά τόσο στο δυτικό μέρος του εαυτού του (οι σπουδές του τον έφεραν κοντά στις κατακτήσεις του Διαφωτισμού) όσο και στο ανατολικό, το κομμάτι εκείνο, το οποίο συνομιλεί με τους μύθους και τα παραμύθια της ακίνητης Ανατολής. Θα μπορούσαμε να τον χαρακτηρίσουμε «Πάβιτς της Τουρκίας», όχι για να ξεμπερδέψουμε μαζί του, αλλά για να δώσουμε την ταυτότητά του ως συγγραφέα, πράγμα εγγενώς αδύνατο, επειδή η λογοτεχνία χωράει
όλες τις ιδεολογίες, όλες τις θρησκείες και όλους τους λαούς. Οι αναγνώστες θα
έχουν την ευκαιρία να τον γνωρίσουν απόψε στις 8, στο «Κέντρο Λόγου και Τέχνης
104» (Θεμιστοκλέους 104), όπου θα συζητήσει με το συγγραφέα Ανδρέα Μήτσου. 
 Η λογοτεχνία, την οποία δημιουργεί, βρίσκεται μακράν των πολιτικοποιημένων συγγραφέων της πατρίδας του (Χικμέτ, Νεσίν, Κεμάλ), καθώς οι καιροί μας υπαγορεύουν νέους τρόπους αντιμετώπισης της πραγματικότητας. Ο σύγχρονος κόσμος της λογοτεχνίας δεν είναι χωρισμένος πλέον σε καλούς και σε κακούς, σε πλούσιους και φτωχούς, σε αστούς και προλεταρίους. Η περίοδος αυτών των διαχωρισμών έχει περάσει ανεπιστρεπτί, δίνοντας τη σκυτάλη σε θέματα που αντλούν τη νομιμοποίησή της: στην ομοφιλοφυλία ή στο φεμινισμό -θέματα που πριν από είκοσι χρόνια, όταν ασχολήθηκε για πρώτη φορά μαζί τους, φάνταζαν απαγορευμένα. 
 Τα «Αλαλα παραμύθια» (μτφρ.: Στέλλα Χρηστίδου, «Οι ορίζοντες των Βαλκανίων», «Καστανιώτης»), που κυκλοφορούν στα ελληνικά, αποτελούνται από τρία παραμύθια,
τα οποία χρωστούν τη σύνθεσή τους στο παρελθόν της Οθωμανικής Αυτοκρατορίας, χωρίς όμως να παύουν ποτέ να λοξοκοιτάζουν στο παρόν, αποτελώντας, κατά κάποιο
τρόπο, μεταφορές και αλληγορίες σημερινών κοινωνικών και πολιτικών ζητημάτων. Ετσι, ανάμεσα στις γραμμές μπορείς να εξακριβώσεις τη διχοστασία του σύγχρονου
τουρικού κράτους, το οποίο παλαντζάρει ανάμεσα στον ισλαμισμό και στον εξευρωπαϊσμό, χωρίς να μπορεί, όπως παραδέχθηκε ο συγγραφέας, να βρει ακόμη την ισορροπία του. Αλλωστε, δεν κρύβει ότι, μέσω της λογοτεχνίας, προσπαθεί να
καταλάβει το παρελθόν, το οποίο αναπόφευκτα έχει πολλά πολιτικά στοιχεία, μπορεί να μας ανοίξει δρόμους προς το μέλλον. 
 Ο γείτονάς μας δεν διακατέχεται από σύνδρομα εθνικής καθαρότητος στη λογοτεχνία του: εμπνέεται από την αρχαία ελληνική τραγωδία, τραγωδώντας το ισλαμικό παρελθόν της πατρίδας του, χωρίς να να ντρέπεται να δηλώσει ότι είναι
άθεος και αριστερός. Αίφνης, η θεατρική του «Τριλογία της Μεσοποταμίας» αντλεί
από την ιδιοπροσωπία του ισλαμισμού και χυτεύεται στη λογική και στις φόρμες του τραγικού λόγου. Αλλά τι σημασία έχουν όλα αυτά, όταν ο ίδιος ομολογεί ότι τα πάντα, τεχνικές, θέματα και τρόποι της λογοτεχνίας, περνούν μέσω του έρωτα.
Του έρωτα που δείχνει το δρόμο τον αλάνθαστο, γιατί πηγάζει από το πιο ζωντανό
