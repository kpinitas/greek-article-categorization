Kλείνουν -συμβολικά- αύριο τα ΤΕΙ οι διοικήσεις των ιδρυμάτων διεκδικώντας οικονομική αναβάθμιση και παράλληλα προειδοποιούν ότι εάν δεν καλυφθούν οι άμεσες οικονομικές ανάγκες των σχολών θα κλιμακώσουν τις κινητοποιήσεις με διαρκείας αναστολή της λειτουργίας τους.
 Οι διοικήσεις και οι διδάσκοντες των ΤΕΙ πραγματοποιούν αύριο συμβολική αναστολή της λειτουργίας των ιδρυμάτων, στη βάση της σχετικής απόφασης που ελήφθη στις 17 του περασμένου Οκτωβρίου, στο πλαίσιο της συνόδου των προέδρων των ΤΕΙ. Και αυτό διότι, όπως σημειώνεται σε σχετική ανακοίνωση, «με τις συνθήκες του τρέχοντος ακαδημαϊκού έτους τα ΤΕΙ όχι μόνο δεν μπορούν να διασφαλίσουν την πορεία της αναβάθμισης αλλά ούτε και τη στοιχειώδη ομαλή λειτουργία τους». 
  Σημαντική αύξηση στον τακτικό προϋπολογισμό των ΤΕΙ για το 2001 με βάση τις ανάγκες που υπάρχουν. Να ληφθεί μέριμνα ώστε να μειωθεί η διαφορά στις επιχορηγήσεις μεταξύ ΑΕΙ και ΤΕΙ.
  Αναλογική και δίκαιη κατανομή μεταξύ των ιδρυμάτων της τριτοβάθμιας εκπαίδευσης ως προς την κατανομή των κονδυλίων από το Γ' Κοινοτικό Πλαίσιο Στήριξης.
  Ιδια ρύθμιση με αυτή των ΑΕΙ για την πληρωμή των επιστημονικών και εργαστηριακών συνεργατών των ΤΕΙ.
  Να επιχορηγηθεί άμεσα ο φετινός τακτικός προϋπολογισμός των ΤΕΘ για την κάλυψη των επιτακτικών αναγκών που δημιουργούνται λόγω της αύξησης του αριθμού
εισακτέων σπουδαστών, έτσι ώστε τα ιδρύματα να καλύψουν τις ταμειακές τους ανάγκες. 
 Τα ΤΕΙ θα κλείσουν για μία ημέρα και την ερχόμενη εβδομάδα, συγκεκριμένα την Τετάρτη 29 Νοεμβρίου, από τους σπουδαστές τους αυτή τη φορά, που συντονίζονται
με τις αποφάσεις των διοικήσεων των ιδρυμάτων. Οι πρόεδροι των ΤΕΙ θα επανεκτιμήσουν την κατάσταση και θα λάβουν νέες αποφάσεις (ανάλογα και με τις μέχρι τότε εξελίξεις) στην επόμενη σύνοδό τους που θα πραγματοποιηθεί στις 15 Δεκεμβρίου στις Σέρρες. 
 * Το δεύτερο συλλαλητήριο από την αρχή της φετινής σχολικής χρονιάς διοργανώνουν σήμερα μαθητές των σχολείων της Αττικής. Οι μαθητές είχαν προγραμματίσει να συγκεντρωθούν στις 11 το πρωί στα Προπύλαια του Πανεπιστημίου Αθηνών με κατεύθυνση το υπουργείο Παιδείας. Ζητούν την κατάργηση
