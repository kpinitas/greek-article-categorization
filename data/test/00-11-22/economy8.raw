 Αρκετά έως πολύ ικανοποιητικές και πάντως με ανοδικές τάσεις καταγράφονται οι οικονομικές σχέσεις που αναπτύσσει η χώρα μας με τις βαλκανικές και παρευξείνιες χώρες, ενώ ακόμη πιο θετικές διαγράφονται οι προοπτικές στις διμερείς οικονομικές σχέσεις της Ελλάδας με καθεμιά από τις χώρες αυτές. Η εικόνα προκύπτει από τις ετήσιες εκθέσεις που παρουσίασαν χθες οι Ελληνες εμπορικοί ακόλουθοι στις χώρες αυτές, σε εκδήλωση που διοργάνωσε το Βιοτεχνικό
Επιμελητήριο Θεσσαλονίκης με σκοπό την ενημέρωση επιχειρηματιών και φορέων για
την οικονομική κατάσταση της κάθε χώρας, καθώς και για τις ευκαιρίες που ενδεχομένως παρουσιάζονται σε αυτές.
 Στις περισσότερες περιπτώσεις το εμπορικό ισοζύγιο μεταξύ των χωρών είναι θετικό υπέρ της Ελλάδας. Βάσει των στοιχείων των εκθέσεων αυτών, οι εμπορικές σχέσεις της Ελλάδας με καθεμιά χώρα ξεχωριστά έχουν ως εξής: 
 Το εμπορικό ισοζύγιο μεταξύ Ελλάδας και Αλβανίας είναι πλεονασματικό για την Ελλάδα, με αυξητικές τάσεις, και η Αλβανία αναδεικνύεται η 13η σημαντικότερη αγορά των ελληνικών προϊόντων. Το 2000 οι ελληνικές εξαγωγές προς την Αλβανία ανήλθαν σε 209, 3 εκατ. ευρώ, παρουσιάζοντας αύξηση της τάξης του 21% σε σχέση με το 1998. Οπως αναφέρεται στη σχετική έκθεση, το Σύνταγμα της Αλβανίας προβλέπει την προστασία των ξένων επενδύσεων χωρίς καμία διάκριση και η Αλβανία έχει υπογράψει συμφωνία προώθησης και προστασίας επενδύσεων με τη χώρα
 Θετικό υπέρ της Ελλάδας είναι το εμπορικό ισοζύγιο Ελλάδας-Βουλγαρίας και το ύψος των συναλλαγών ανέρχεται σε 711 εκατ. ευρώ περίπου. Οι ελληνικές εισαγωγές από τη Βουλγαρία το 2000 ανήλθαν σε περίπου 327 εκατ. ευρώ, σημειώνοντας μείωση της τάξης του 2, 1% σε σχέση με το 1998. Ωστόσο, μείωση κατά 3, 3%, παρατηρήθηκε και στις ελληνικές εξαγωγές προς τη Βουλγαρία που το 2000 ανήλθαν σε 383 εκατ. ευρώ περίπου, έναντι 396 εκατ. ευρώ το 1998.
 Πλεονασματικό για τη χώρα μας ήταν τα προηγούμενα χρόνια το εμπορικό ισοζύγιο με τη Γιουγκοσλαβία, ενώ το ίδιο αναμένεται να σημειωθεί και φέτος. Σύμφωνα με
τα στοιχεία του εμπορικού ακολούθου στο Βελιγράδι, Χρήστου Φαρμάκη, οι ελληνικές εξαγωγές προς τη Γιουγκοσλαβία το διάστημα Ιανουάριος-Σεπτέμβριος 2000 ανήλθαν σε 105 εκατ. δολάρια (στάσιμες σε σχέση με το 1998), ενώ για όλο
το 2000 ήταν 147, 2 εκατ. δολάρια. Αντίστοιχα, οι εισαγωγές της Ελλάδας από τη
Γιουγκοσλαβία το πρώτο εννεάμηνο του 2000 ήταν αξίας 59 εκατ. δολαρίων και παρουσίασαν αύξηση της τάξης του 29% σε σχέση με το αντίστοιχο περσινό διάστημα, ενώ όλο το 2000 ήταν αξίας 74 εκατ. δολαρίων. Πάντως, η στασιμότητα των ελληνικών εξαγωγών δεν αποδίδεται στο καθεστώς οικονομικών κυρώσεων της Ε.Ε., καθώς υπό το ίδιο καθεστώς κάποιες άλλες κοινοτικές χώρες αύξησαν τις εξαγωγές τους.
 Η Ελλάδα είναι ο τρίτος μεγαλύτερος προμηθευτής προϊόντων της ΠΓΔΜ και διαπιστώνεται, σύμφωνα με την έκθεση του Γραφείου ΟΕΥ στα Σκόπια, μια εξαιρετικά δυναμική αύξηση των ελληνικών εξαγωγών, που καθιστά τη θέση της χώρας μας στην τοπική αγορά αξιοπρόσεκτα ισχυρή. Ο συνολικός όγκος εμπορίου μεταξύ των δύο χωρών το 2000 ανήλθε σε 483 εκατ. δολάρια, παρουσιάζοντας αύξηση κατά 52, 2% έναντι του 1998. Η Ελλάδα εξήγαγε προϊόντα αξίας 424 εκατ. δολαρίων (αύξηση 64% σε σχέση με το 1998) και εισήγαγε προϊόντα αξίας 59 εκατ.
 Στην ΠΓΔΜ δεν υπάρχει ακόμη ολοκληρωμένο νομικό θεσμικό πλαίσιο για την προσέλκυση και προστασία των ξένων παραγωγικών επενδύσεων.
 Ο συνολικός όγκος των εμπορικών συναλλαγών Ελλάδας-Ρουμανίας κατά το πρώτο εξάμηνο του 2000 σημείωσε σημαντική αύξηση, της τάξεως του 67, 2%, έναντι της αντίστοιχης περσινής περιόδου, φθάνοντας σε 365, 6 εκατ. δολάρια. Η αύξηση οφείλεται τόσο στη θεαματική άνοδο κατά 72, 7% των ελληνικών εξαγωγών (181, 59 εκατ. δολάρια) όσο και στην επίσης σημαντική αύξηση των ρουμανικών εξαγωγών προς την Ελλάδα κατά 62, 11% (184 εκατ. δολάρια). Το εμπορικό ισοζύγιο το πρώτο
εξάμηνο του τρέχοντος έτους είναι ελλειμματικό για τη χώρα μας κατά 2, 4 εκατ. δολάρια, έναντι 8, 4 εκατ. δολάρια που ήταν το αντίστοιχο περσινό διάστημα. 
 Ο όγκος των διμερών εμπορικών συναλλαγών, όπως έχει εξελιχθεί τα τελευταία χρόνια, δεν θεωρείται ιδιαίτερα αξιόλογος, καθώς κυμαίνεται σε χαμηλά επίπεδα.
Σύμφωνα με σλοβενικές πηγές, το οκτάμηνο Ιανουαρίου-Αυγούστου 2000 ανήλθε σε 31, 9 εκατ. δολάρια. Από αυτά, τα 16, 4 εκατ. δολάρια αντιστοιχούν στην αξία των
σλοβενικών εξαγωγών προς την Ελλάδα και τα 15, 5 εκατ. δολάρια αντιστοιχούν στην αξία των ελληνικών εξαγωγών. Σύμφωνα με την έκθεση, το 2000 ο όγκος των συναλλαγών ήταν 48, 1 εκατ. δολάρια. 
 Ελλειμματικό για τη χώρα μας είναι το εμπορικό ισοζύγιο με την Τουρκία και σύμφωνα με τα στοιχεία του εμπορικού ακολούθου στην Κωνσταντινούπολη, Χαράλαμπου Κουναλάκη, το 1998 οι ελληνικές εξαγωγές ήταν αξίας 319, 7 εκατ. δολαρίων και η αξία των εισαγωγών από την Τουρκία τον ίδιο χρόνο ήταν 369, 1 εκατ. δολάρια. Στις συνολικές εισαγωγές της Τουρκίας, η Ελλάδα συμμετέχει με 0, 7%, ενώ απορροφά το 1%-1, 3% των τουρκικών εξαγωγών. Αξίζει να σημειωθεί ότι το εμπορικό ισοζύγιο μεταξύ των δύο χωρών ήταν θετικό για τη χώρα μας τόσο το 1996 όσο και το 1997.
 Το 2000, οι διμερείς εμπορικές συναλλαγές σημείωσαν κάμψη, ωστόσο αυτή σε σχέση με την κάμψη του 1998 (που ήταν της τάξης του 28%), ήταν σαφώς μικρότερη. Σύμφωνα με τα στοιχεία του Γραφείου ΟΕΥ, το 2000 ήταν 717, 7 εκατ. δολάρια έναντι 754, 4 εκατ. δολαρίων το 1998 (μείωση κατά 4, 9%).
 Πάντως, δεδομένου ότι ήδη έχουν αρχίσει τα πρώτα σημάδια ανάκαμψης της ρωσικής
οικονομίας, οι προοπτικές για τις εμπορικές συναλλαγές μας κρίνονται ιδιαίτερα
ευοίωνες. Να σημειωθεί ότι η ρωσική αγορά αποτελεί την έβδομη μεγαλύτερη αγορά
