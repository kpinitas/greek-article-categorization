Επεκτείνονται οι... επεκτάσεις των προγραμματικών συμφωνιών του ΟΤΕ. Στα 100 δισεκατομμύρια δραχμές φτάνει η αξία των υλικών που θα αγοράσει ο οργανισμός χωρίς διαγωνισμό από Ιντρακόμ - Ζίμενς, παρά τις αντιδράσεις που προκάλεσαν οι
 Σύμφωνα με ασφαλείς πληροφορίες, ο πρόεδρος και διευθύνων σύμβουλος του ΟΤΕ κ.
Μανασής υπέγραψε ήδη τις συμφωνίες μέσω των οποίων η Ιντρακόμ αναλαμβάνει να προμηθεύσει με υλικά αξίας περίπου 55 δισ. και η Ζίμενς με επιπλέον υλικά 40 δισ. δραχμών. Για να μην έχει παράπονα, μια συμφωνία για υλικά περίπου 3, 5 δισ. εξασφαλίζει και η εταιρεία ΑΝΚΟ.
 Υπενθυμίζεται ότι ο ΟΤΕ είχε υπογράψει στο τέλος του 1997 προγραμματικές συμφωνίες πενταετούς διάρκειας και συνολικής αξίας 500 δισ. δραχμών. Τη μερίδα
του λέοντος είχε και τότε εξασφαλίσει η Ιντρακόμ, ενώ το ποσόν των 500 δισ. εξαντλήθηκε σε τρία χρόνια. Οταν μετά τις εκλογές του Απριλίου 2000 ανέλαβε τον ΟΤΕ ο Ν. Μανασής, δέχτηκε σκληρή κριτική για το γεγονός ότι είχε εργαστεί για την Ιντρακόμ και την Πάναφον. Την κριτική αυτή ήρθε προς στιγμήν να αμβλύνει η απόφασή του να εξαιρέσει ορισμένα υλικά από τις προγραμματικές.
 Τότε προέκυψε επιστολή από τον πρόεδρο της Ιντρακόμ Σ. Κόκκαλη, ο οποίος απειλούσε ότι ο ΟΤΕ δεν έχει κανένα τέτοιο δικαίωμα, ότι ο ίδιος έχει κάνει επενδύσεις και προσλήψεις για πέντε χρόνια και ότι επιφυλάσσεται να κινηθεί νομικά... Ακολούθως έγινε γνωστό ότι ο ΟΤΕ προτίθεται να αναθέσει στις Ιντρακόμ-Ζίμενς προμήθεια περίπου 80 δισεκατομμυρίων με το σκεπτικό ότι πρόκειται για υλικά που είναι εξαρτημένα και «ουρές» όσων είχε ήδη εγκαταστήσει μέσω των προγραμματικών.
 Αποδεικνύεται όμως ότι τελικά η επέκταση μεγάλωσε για να φτάσει τα 100 δισ. Φαίνεται εξάλλου ότι τα κείμενα των συμφωνιών δεν ήταν αντικείμενο επεξεργασίας των υπηρεσιών του ΟΤΕ, οι οποίες ενημερώθηκαν εκ των υστέρων και αφού είχε μπει η υπογραφή Μανασή. Κατά τις ίδιες πληροφορίες, Ιντρακόμ και Ζίμενς ασκούν πιέσεις για περαιτέρω επεκτάσεις προκειμένου να καλύψουν τις προμήθειες που είχαν υπολογίσει να αναλάβουν εάν ο ΟΤΕ εξαγόραζε το βουλγαρικό
