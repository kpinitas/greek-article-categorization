 Φανταστείτε τι σκάνδαλο θα ξεσπούσε στο λογοτεχνικό κόσμο της χώρας αν το Κρατικό Βραβείο Mυθιστορήματος απονέμετο στη Μάιρα Παπαθανασοπούλου, επειδή η κριτική επιτροπή την είχε βρει με τον «Ιούδα».
 Κάτι ανάλογο συνέβη προχθές το βράδυ στο Βασιλικό Θέατρο, όπου απονεμήθηκαν τα
Κρατικά Κινηματογραφικά Βραβεία. Οσο κι αν οι σκηνοθέτες διαθέτουν λιγότερα αντανακλαστικά από τους λογοτέχνες -είναι αυτή η τεράστια παρεξήγηση της αναγκαστικής μαζικότητας της 7ης τέχνης- φαίνεται ότι η βράβευση του «Ενας κι ένας» του Νίκου Ζαπατίνα ξεχείλισε το ποτήρι.
 «"Θερμά συγχαρητήρια" γι' αυτή την τερατογένεση στον Ευάγγελο Βενιζέλο και τον
Θόδωρο Αγγελόπουλο, που ήταν οι εμπνευστές των νέων Kρατικών Bραβείων. Αποδείχθηκε για μία ακόμη φορά ότι είναι μια εντελώς αντικαλλιτεχνική διαδικασία, που διευκολύνει τις ομαδοποιήσεις εκείνων που επιθυμούν να βγάλουν
 Η οργισμένη δήλωση ανήκει στον Λάκη Παπαστάθη, που στα τρία χρόνια ύπαρξης του
θεσμού των Κρατικών Bραβείων έχει διατελέσει δύο φορές μέλος της 50μελούς κριτικής επιτροπής. Ο ίδιος όμως είχε επιμείνει πριν από τρία χρόνια στην απονομή των Kρατικών Bραβείων από μία ακαδημία με δύο χιλιάδες μέλη, που να είναι καταξιωμένοι και με πείρα καλλιτέχνες από όλους τους χώρους.
 Λίγο πιο πέρα ο Μάνος Ζαχαρίας δεν είναι λιγότερο προβληματισμένος. Ο πρώην «τσάρος» του ελληνικού κινηματογράφου και υπεύθυνος σήμερα της διαχείρισης του
1, 5% από την Κρατική Tηλεόραση, μας λέει: «Θα ευχόμουν ένα νέο τρόπο ανάδειξης
των βραβείων για να επανέλθει στον ελληνικό κινηματογράφο η σωστή κρίση. Τα βραβεία συνήθως χρησιμεύουν και ως παρότρυνση δημιουργών και κοινού προς ένα συγκεκριμένο δρόμο. Κι αυτά που βλέπουμε σήμερα είναι μάλλον θλιβερά». 
 Λίγες ώρες αργότερα, χθες το πρωί στην Αθήνα, ο Θόδωρος Αγγελόπουλος «κλείνει»
 «Ημουν ο εισηγητής του νέου νόμου. Δική μου ήταν και η πρόταση για τους 50 εκλέκτορες. Δυστυχώς, όμως, αποδείχθηκε ότι ήταν λάθος, τουλάχιστον όσον αφορά
τον τρόπο βαθμολόγησης. Εχει γίνει ήδη μια πρώτη συζήτηση και είμαστε έτοιμοι να προτείνουμε αλλαγή του θεσμού. Θα είναι σίγουρα προς την κατεύθυνση επαρκέστερης κατοχύρωσης των ταινιών εκείνων, που ανυπεράσπιστες πέφτουν βορά κάποιων γκρουπ και ομαδοποιήσεων. Ακόμα κι αν και οι πιο δημοκρατικές διαδικασίες οδηγούν σε λάθη, πρέπει ο θεσμός των Κρατικών Bραβείων να καταλήγει σε ένα κοινό μέτρο δικαιοσύνης και όχι να βγαίνουν τα αντίθετα από ό,τι θα έπρεπε. Πιστεύω ότι προλαβαίνουμε να αλλάξουμε το νόμο ώστε η νέα διαδικασία να εφαρμοστεί από τον επόμενο χρόνο». 
 Αυτό ήταν. Τα νέα Kρατικά Kινηματογραφικά Bραβεία στα τρία μόλις χρόνια τους χρειάζονται επειγόντως κατά γενική ομολογία δραστικές αλλαγές. Ο υπουργός Πολιτισμού Ευάγγελος Βενιζέλος δεν θα πρέπει, πάντως, να το έχει πάρει είδηση.
Απονέμοντας προχθές το βράδυ στη σκηνή του Βασιλικού Θεάτρου το Α' Κρατικό Βραβείο στον Νίκο Ζαπατίνα εξέφρασε τη χαρά του που επιστρέφοντας στο ΥΠΠΟ βρήκε το θεσμό που ο ίδιος δημιούργησε «ακμαίο» -εκτός κι αν εννοούσε ότι τον βρίσκει στη Θεσσαλονίκη, όπου και τον άφησε. 
 Ας δούμε όμως με ποιο τρόπο αναδείχθηκαν από την κάλπη οι προχθεσινοί νικητές.
 - Βραβείο καλύτερης ταινίας: «Ενας κι ένας» 96 ψήφοι, «Αυτή η νύχτα μένει» 93,
«Εφήμερη πόλη» 79. Εμειναν έξω από τα τρία βραβεία οι «Κλειστοί δρόμοι» με 74,
το «Φως που σβήνει» με 65 και η «Πίσω πόρτα» με 64. 
 - Βραβείο ντοκιμαντέρ: «Αγέλαστος πέτρα» 117 ψήφοι, (πολύ μπροστά δηλαδή), «Είδαν τα μάτια μου γιορτές» 78, «Μ' αρέσουν οι καρδιές σαν τη δική μου» 60. 
 -Το βραβείο σκηνοθεσίας ο Νίκος Ζαπατίνας το πήρε εύκολα από τον Νίκο Παναγιωτόπουλο με 96 ψήφους έναντι 88. Τρίτος στη σειρά ο Γιώργος Τσεμπερόπουλος με 69. 
 - Στο βραβείο πρωτοεμφανιζόμενου σκηνοθέτη ο Γιώργος Ζαφείρης πήρε 91 ψήφους, ο Σταύρος Ιωάννου 85, και ο Βασίλης Ντούρος (68).
 - Με άνεση και 98 ψήφους πήρε ο Νίκος Ζαπατίνας και το βραβείο σεναρίου από τον Νίκο Παναγιωτόπουλο (80). 
 -Ο Νίκος Καλογερόπουλος (114 ψήφους) πήρε το βραβείο Α' ανδρικού ρόλου από τα χέρια του συμπρωταγωνιστή του Γ. Κιμούλη (100), ενώ ακολούθησε ο Νίκος Κουρής με 78. 
 - Η Αθηνά Μαξίμου κέρδισε με μεγάλη άνεση το βραβείο Α' γυναικείου ρόλου με 97
ψήφου από την Αλεξανδριανή Σικελιανού της «Πίσω Πόρτας» (67). Τρίτη η Εβελίνα Παπούλια με 66. 
 - Ο Ιεροκλής Μιχαηλίδης (83 ψήφους) πήρε το βραβείο Β' ανδρικού ρόλου με αμέσως επόμενους διεκδικητές τον Δημήτρη Μαυρόπουλο (71) και τον Παύλο Χαϊκάλη
 - Το βραβείο φωτογραφίας πήγε στον Σταμάτη Γιαννούλη με 98 ψήφους και ακολούθησε ο Κωστής Γκίκας του «Ενας κι ένας» με 90. 
 -Ο Γιώργος Τριανταφύλλου πήρε το βραβείο μοντάζ (88 ψήφους) από την Ιωάννα Σπηλιοπούλου (83), ο Σταμάτης Κραουνάκης της μουσικής με 92 ψήφους και με μεγάλη απόσταση από τον Λαυρέντη Μαχαιρίτσα (79) και τέλος, ο Δαμιανός Ζαρείφης της Ενδυματολογίας (80 ψήφους) από τη Μαρία Κοντοδήμα της «Πίσω Πόρτας». 
