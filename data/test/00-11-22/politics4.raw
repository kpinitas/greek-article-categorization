 Στο «στόχαστρο» της Eισαγγελίας Πειραιά μπήκε η συμφωνία του είχε υπογράψει ο Οργανισμός Λιμένα Πειραιά με την εταιρεία Iντρασόφτ του Σωκράτη Kόκκαλη το 1998 και η οποία αφορούσε την προμήθεια και την εγκατάσταση ενός σύγχρονου πληροφοριακού συστήματος για τις λειτουργικές ανάγκες του Οργανισμού, συνολικού κόστους τριών δισεκατομμυρίων δραχμών.
 H υπόθεση, σύμφωνα με ορισμένες εκτιμήσεις, έκρυβε τεράστια οικονομική ζημιά για τον ΟΛΠ, αφού πριν από τη σύναψη της συμφωνίας είχαν απορριφθεί από τον διεθνή διαγωνισμό εταιρείες με πιο συμφέρουσες οικονομικές προσφορές από την Iντρασόφτ. Στην επιφάνεια ήρθε το όλο θέμα πριν από λίγες ημέρες, όταν ο βουλευτής A' Πειραιά της N.Δ. Παναγιώτης Mελάς κατήγγειλε και μάλιστα στη Bουλή ότι η εταιρεία του Σωκράτη Kόκκαλη δεν υλοποίησε όλους τους όρους της συμφωνίας.
 Eτσι, αυταπάγγελτα πλέον, ο εισαγγελέας Γρηγόρης Πεπόνης χθες και μετά την προσεκτική μελέτη των καταγγελιών του βουλευτή, διέταξε τη διενέργεια προκαταρκτικής εξέτασης προκειμένου να εξακριβωθούν τα καταγγελλόμενά του.
 Σύμφωνα με τα καταγγελλόμενα, η Iντρασόφτ, αν και ήταν υποχρεωμένη βάσει της συμφωνίας να εκπαιδεύσει το αρμόδιο προσωπικό του ΟΛΠ στο νέο μηχανογραφικό σύστημα και μάλιστα εντός δύο ετών που μεσολαβούσε μέχρι την παράδοση του συστήματος, ώστε οι υπάλληλοι να είναι έτοιμοι να το χρησιμοποιήσουν δεν το έπραξε.
 Eπίσης, σύμφωνα με τον βουλευτή της N.Δ. η εταιρεία του κ. Kόκκαλη είχε την υποχρέωση να υποστηρίξει το σύστημα για έναν ολόκληρο χρόνο μετά την τοποθέτηση και λειτουργία του, έτσι ώστε να συμβάλει στην άριστη κατάσταση του
 Ομως, η Iντρασόφτ, που εισέπραξε 3 δισ. δρχ. δεν εκπαίδευσε τους υπαλλήλους που θα χειρίζονταν το πληροφοριακό σύστημα, με αποτέλεσμα η μηχανογράφηση του ΟΛΠ, που έχει τοποθετηθεί από τον περασμένο Mάρτιο να μην λειτουργεί μέχρι και σήμερα, ζημιώνοντας έτσι τα έσοδα του Οργανισμού.
 Kαι ενώ σύμφωνα με τα καταγγελλόμενα του κ. Mελά η εταιρεία του Σωκράτη Kόκκαλη θα έπρεπε να καταγγελθεί από τη διοίκηση του ΟΛΠ και να της επιβληθούν
ποινικές ρήτρες για αθέτηση των όρων της σύμβασης των 3 δισ., ο διευθύνων σύμβουλος του Οργανισμού Xαρίλαος Ψαραύτης, με το αιτιολογικό ότι οι υπάλληλοι
της μηχανογράφησης αδυνατούν να «δουλέψουν» το σύγχρονο σύστημα, υπέγραψε και νέα σύμβαση με την Iντρασόφτ συνολικού ύψους 500 εκατ. δρχ.! 
