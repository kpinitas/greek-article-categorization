Δεν είναι και μυστικό πως οι πωλήσεις υπολογιστών έχουν αυξηθεί τα τελευταία χρόνια λόγω του Internet. Οταν από τις κότες μέχρι τα αυγά έχουν το καθένα την
ηλεκτρονική του σελίδα, και κάθε πιτσιρίκι προτιμά να κάτσει σπίτι να κατεβάσει MP3, από το να πάει για καφέ και οφθαλμόλουτρο. Το πρόβλημα όμως που
φάνηκε από την αρχή ήταν πως, εκτός από τα πιτσιρίκια και τους «μυημένους» στη
λατρεία της γεμάτης κουμπιά παλέτας, οι υπόλοιποι ήταν καταδικασμένοι να φάνε πόρτα στο πλέον must μαγαζί που λέγετε Internet (ή Διαδίκτυο, για όσους πάνε σε γιαλαντζί σκυλάδικα). Πάρα πολλοί τσίμπησαν στην καινούργια τεχνολογία. Είναι αυτοί που ακούτε να μιλάνε για τα PC τους όπως στα 80's για τα αμάξια τους. Πόσα hertz πιάνει, ποιανού η μνήμη είναι μεγαλύτερη, ποιος έχει το σκληρότερο σκληρό, ποιανού το modem έχει την καλύτερη reprize. Και ποιος έχει χώσει τα πιο πολλά για να χτίσει ΤΟ μηχάνημα, το οποίο, όμως, όπως όλοι οι κομπιούτερ, πάσχει από το σύνδρομο του γεφυριού της Αρτας. Πάνω που βγαίνει το
καλύτερο, η τεχνολογία ρίχνει ένα σάλτο και το αφήνει πίσω, με τον ιδιοκτήτη να κλαίει τα λεφτά του, που ήταν και πολλά.
 Ταυτόχρονα ήταν ακόμα περισσότεροι αυτοί που δεν είχαν όρεξη να μάθουν τεχνοκορακίστικα και να γεμίσουν μια γωνιά του σπιτιού τους με καλώδια-σπαγγέτι και κουτάκια, που όχι να χειριστούν δεν ξέρουν, αλλά ούτε να τα συνδέσουν μεταξύ τους, απλώς και μόνο για να μπαίνουν στο «μαγικό» τόπο. Τη
λύση την τράκαρα προχτές σε μια βιτρίνα των Millennium Stores και συστηθήκαμε.
«Web2u» μου λέει, «δεν υπάρχει φράγκο» της λέω, συνηθισμένος από τους πωλητές υπολογιστών που δεν μιλάνε με αριθμούς, αλλά με μηνιάτικα. Με κόστος όμως στο ένα πέμπτο ενός υπολογιστή, ψάρωσα και ρώτησα. Η όλη συσκευή τελικά είναι κάτι
σαν κονσόλα μόνο για Internet. Στην ουσία είναι ένα κουτί σε μέγεθος βιβλίου (για να χωράει στο έπιπλο με το βίντεο) που συνδέεις στην τηλεόραση, την πρίζα
και το τηλέφωνο και ένα ασύρματο πληκτρολόγιο (για να σερφάρεις από τον καναπέ
με τα πόδια στο τραπεζάκι και τις πίτσες αγκαλιά) και τελείωσε η ιστορία. Plug
'n Pla y, ούτε setαρίσματα ούτε τίποτα. Βέβαια, δεν κάνει ούτε το ένα δέκατο από όσα κάνει ένας υπολογιστής (αλλά δεν ξέρω και πολλούς που να τα χρησιμοποιούν). Γυρνάς στα sites, chatάρεις και ανταλλάσσεις e-mail (σε 5 μόνο
διευθύνσεις λήψεως, όμως). Παρέχει ελληνικό μενού, δυνατότητα εκτύπωσης, 12μηνη σύνδεση στο Δίκτυο και, το σημαντικότερο, τη δυνατότητα να γυρίσετε στα
 Απλώς μην το μπερδέψετε με PC. Δεν είναι φτιαγμένο για τέτοιες δουλειές, αλλά σαν μια πρακτικότατη κονσόλα δικτύου.
