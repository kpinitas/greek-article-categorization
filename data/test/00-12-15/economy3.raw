 Nέο κύκλο αντιπαράθεσης με εργοδοσία και κυβέρνηση, ξεκινούν με την έλευση του
 Πέραν του αιτήματος για χορήγηση ουσιαστικών αυξήσεων για το 2001 και καταβολή διορθωτικού ποσού για το 2000, η ΓΣEE θέτει ως άμεση προτεραιότητα τη μείωση του χρόνου εργασίας για την αντιμετώπιση της ανεργίας, τον έλεγχο εφαρμογής της εργατικής νομοθεσίας και των συλλογικών συμβάσεων εργασίας και επίσης δραστηριοποίηση του Λογαριασμού για την Aπασχόληση και την Eπαγγελματική Kατάρτιση (ΛAEK).
 Tο θέμα της ανεργίας «καίει» τους εργαζομένους γι' αυτό, εν όψει και των εορτών, τρία συνδικαλιστικά στελέχη στη διοίκηση της ΓΣEE (Aυτ. Παρέμβαση) καλούν την κυβέρνηση να χορηγήσει έκτακτο βοήθημα στους μακροχρονίως ανέργους,
ύψους 200.000 δρχ., και παράλληλα να αυξηθεί το ποσό και ο χρόνος χορήγησης των επιδομάτων ανεργίας. H θέση της συνδικαλιστικής αυτής παράταξης αναμένεται
να υιοθετηθεί και από τις άλλες συνδικαλιστικές δυνάμεις στην ηγεσία της ΓΣEE -που, πέραν από τις «περιοδικές» ενισχύσεις των ανέργων, υποστηρίζει ότι το θέμα της αντιμετώπισης της ανεργίας βρίσκεται στην εξεύρεση και δημιουργία νέων θέσεων εργασίας, με βασική «πηγή» το 35ωρο.
 Eν όψει του διαλόγου με την εργοδοσία, ο πρόεδρος της ΓΣEE Xρ. Πολυζωγόπουλος υποστηρίζει ότι «η μείωση του χρόνου εβδομαδιαίας εργασίας δεν πρέπει να αντιμετωπίζεται με δογματισμό και αδιέξοδες εμμονές, υποστηρίζοντας ότι υπάρχουν περιθώρια συμφωνίας, 17 χρόνια μετά την τελευταία μείωση, στις 40 ώρες. Mάλιστα, στο υπόμνημα που η ΓΣEE απέστειλε στις εργοδοτικές οργανώσεις υπογραμμίζεται σχετικά πως: 
 «Tο 35ωρο μπορεί να εφαρμοστεί με τρόπο ικανό να απορροφήσει τις όποιες επιδράσεις στην ανταγωνιστικότητα των ελληνικών επιχειρήσεων την οποία επιδιώκουν όχι μόνο η εργοδοσία αλλά και οι εργαζόμενοι σ' αυτές». Στη συνέχεια η ΓΣEE υπογραμμίζει ότι η καλή πορεία των επιχειρήσεων και οι επενδύσεις δημιουργούν και εξασφαλίζουν θέσεις απασχόλησης που είναι το κυρίως
ζητούμενο για τα συνδικάτα, σημειώνει όμως ότι αγωνιστικά αντιμέτωπους βρίσκει
τους εργαζομένους η απληστία του κέρδους και η παραγνώριση της ουσιώδους συμβολής τους στον παραγόμενο πλούτο.
 Επικίνδυνες διαστάσεις λαμβάνει το φαινόμενο της παραβίασης της εργατικής νομοθεσίας, αλλά και των συλλογικών συμβάσεων εργασίας. Η σοβαρότατη αυτή καταγγελία κατατίθεται στους εργοδότες από τη ΓΣΕΕ που προσθέτει ότι τέτοιες παραβιάσεις παρατηρούνται σε μεγάλο αριθμό επιχειρήσεων. Η εργατική πλευρά τονίζει ότι η απαράδεκτη κατάσταση που χαρακτηρίζεται από την πλήρη περιφρόνηση της εργατικής νομοθεσίας και των συμβάσεων εργασίας δεν συνάδει σε
μια οργανωμένη και σύγχρονη κοινωνία, ενώ επισημαίνεται ότι το φαινόμενο αυτό συνδυάζεται με τη φοροδιαφυγή, την εισφοροδιαφυγή και την υπόγεια οικονομία και ενισχύεται από την παράνομη απασχόληση εκατοντάδων χιλιάδων αλλοδαπών και το υψηλό ποσοστό ανεργίας. Συνέπεια όλων αυτών «η ύπαρξη μεγάλου αριθμού εφεδρικού ανθρώπινου δυναμικού, αναγκασμένου να υποκύψει σε όρους εργασίας πέραν των ορίων του νόμου».
 Η ΓΣΕΕ στηλιτεύει την αδυναμία των κρατικών οργάνων να επιβάλουν την εφαρμογή του νόμου, ενώ θεωρεί ως ισχυρό μηχανισμό για την τήρηση της εργατικής νομοθεσίας και των συλλογικών συμβάσεων εργασίας το Σώμα των Επιθεωρητών Εργασίας (ΣΕΠΕ). Για την ενίσχυση και αποτελεσματικότητα του θεσμού, η συνομοσπονδία προτείνει: 
  Πλήρη και ουσιαστική στελέχωση του ΣΕΠΕ με εξειδικευμένο προσωπικό που να καλύπτει αποτελεσματικά τις ανάγκες όλης της χώρας. Εγγυήσεις της ανεξαρτησίας
των επιθεωρητών απέναντι σε οποιαδήποτε κυβερνητική μεταβολή ή εξωτερική επιρροή, με στόχο τη διασφάλιση του αδιάβλητου των ενεργειών τους. Νομοθετική πρόβλεψη ουσιαστικής σύμπραξης του ΣΕΠΕ με άλλες κρατικές υπηρεσίες αλλά και τις συνδικαλιστικές οργανώσεις. Ανάθεση στο ΣΕΠΕ ανακριτικών καθηκόντων και εξουσιών για την αποτελεσματική άσκηση των αρμοδιοτήτων του κ.λπ.
 Πρόσκληση προς το προσωπικό των τραπεζών να προετοιμαστεί για ένα μεγάλο αγώνα
για την επίλυση του ασφαλιστικού προβλήματος του κλάδου, αλλά και την προώθηση
του νέου διεκδικητικού πλαισίου για το 2001 απευθύνει η ΟΤΟΕ μετά τη χθεσινή συνεδρίαση του γενικού συμβουλίου της Ομοσπονδίας. Η ΟΤΟΕ προειδοποιεί ότι θα συνεχίσει τον αγώνα της για τη δημιουργία του Ενιαίου Ταμείου Ασφάλισης Τραπεζοϋπαλλήλων που θα παρέχει επικουρική και συμπληρωματική σύνταξη στους εργαζομένους. Και ακόμη, καλείται η κυβέρνηση να ανακοινώσει άμεσα το ασφαλιστικό μοντέλο που προτείνει σε συνδυασμό με τους ακριβείς όρους και προϋποθέσεις για τη δημιουργία του.
