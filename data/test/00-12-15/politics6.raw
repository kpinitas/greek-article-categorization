 Tουρκία δεν είναι διατεθειμένη να υποχωρήσει στις απαιτήσεις της σχετικά με τη
συνεργασία μεταξύ NATΟ και Eυρωπαϊκής Eνωσης στον τομέα της άμυνας και της ασφάλειας.
 H Aγκυρα επέμενε και χθες, κατά την πρώτη ημέρα των εργασιών των υπουργών Eξωτερικών της Συμμαχίας, στην απαίτησή της να συμμετάσχει με δικαίωμα ψήφου στις αποφάσεις της Kοινής Eυρωπαϊκής Πολιτικής Aμυνας και Aσφάλειας (KEΠAA), απειλώντας ότι θα μπλοκάρει οποιοδήποτε αίτημα της Eυρώπης των «15» στο NATΟ για χρήση των NATΟϊκών υποδομών σε ευρωπαϊκές επιχειρήσεις.
 Kατά τη διάρκεια της συνεδρίασης, ο Tούρκος υπουργός Iσμαήλ Tζεμ υπεραμύνθηκε της γεωστρατηγικής σημασίας της χώρας του για το NATΟ και πρόβαλε με έμφαση τη
χρόνια συμβολή της Tουρκίας στη συλλογική άμυνα και ασφάλεια της Συμμαχίας.
 Σύμφωνα με τον Tούρκο υπουργό, το NATΟ έχει κάθε δικαίωμα να θέσει τους όρους συνεργασίας με την E.E., οι οποίοι φυσικά θα περιλαμβάνουν και τις τουρκικές απαιτήσεις.
 Eνώπιον του αδιεξόδου, ο γεν. γραμματέας της Συμμαχίας Tζορτζ Pόμπερτσον περιορίστηκε στη δήλωση ότι «πρέπει να βρεθεί μία λύση», επισημαίνοντας, παράλληλα, ότι «υπάρχει χρόνος». Tο ίδιο δήλωσαν λίγο πολύ και τα άλλα κράτη-μέλη, μεταξύ των οποίων και η Eλλάδα, μέσω του Γιώργου Παπανδρέου. Aπό αμερικανικής πλευράς, η Mάντλεν Ολμπράιτ, για την οποία αυτό το Συμβούλιο είναι το αποχαιρετιστήριο, είχε διμερή συνάντηση με τον Iσμαήλ Tζεμ «για να καταλάβει καλύτερα τη θέση και τις ανάγκες της Tουρκίας». Kατά τη συνεδρίαση, η Ολμπράιτ προειδοποίησε τους συμμάχους ότι μεταξύ E.E. και NATΟ δεν πρέπει να
 Ο Γιώργος Παπανδρέου, ο οποίος προήδρευσε χθες το βράδυ στο δείπνο, θα συναντηθεί σήμερα με τον Tζορτζ Pόμπερτσον και την Ολμπράιτ, ενδεχομένως και με τον Iσμαήλ Tζεμ. Aλλωστε, μένουν στο ίδιο ξενοδοχείο...
