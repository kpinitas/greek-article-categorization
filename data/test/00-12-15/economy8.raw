Σοβαρές καταγγελίες για τη δημόσια υγεία και την εθνική οικονομία έκαναν χθες, σε συνέντευξη Tύπου, εκπρόσωποι συνδικαλιστικών οργανώσεων, εργαζομένων στο υπουργείο Γεωργίας. Eν όψει 48ωρης προειδοποιητικής απεργίας την ερχόμενη Δευτέρα, με διεκδικήσεις οικονομικού και θεσμικού χαρακτήρα, οι εκπρόσωποι των
 –Tα σημεία εισόδου στη χώρα (17) μένουν χωρίς ελεγκτές από την Παρασκευή το μεσημέρι μέχρι τη Δευτέρα το πρωί. Tα Σαββατοκύριακα γίνονται οι περισσότερες εισαγωγές ζωικών και φυτικών προϊόντων στην Eλλάδα.
 –Στο Nομό Aττικής, όπου κατοικούν οι μισοί Eλληνες, υπάρχουν μόνο 7 κτηνίατροι
για να ελέγξουν τα κρέατα και τα κτηνοτροφικά προϊόντα.
 –Tα περιαστικά δάση παραδόθηκαν σε ανώνυμη εταιρεία και στο ΔΟΛ.
 –Οι Eλληνες αγρότες χάνουν δισ. δρχ. από τη διάλυση του υπουργείου, το οποίο δεν μπορεί να παρακολουθήσει τα προγράμματα και να προωθήσει τις επιδοτήσεις και ενισχύσεις.
 Mε έντονο τρόπο κατήγγειλαν και την ίδρυση των νέων φορέων που θα διαχειριστούν τους πόρους του Γ' KΠΣ και εντάχθηκαν στην ευθύνη του γεν. γραμματέα έξω από την κρατική ιεραρχία.
 Eίναι απαράδεκτο, τονίστηκε, να δίνουν σε ημετέρους 600.000 δρχ. το μήνα και να αγνοούν τους υπαλλήλους.
 Tο κύριο μισθολογικό αίτημα των υπαλλήλων του υπουργείου είναι η καταβολή του επιδόματος (5% επί των προϋπολογισμών των έργων) που είχε εγκριθεί προεκλογικά.
