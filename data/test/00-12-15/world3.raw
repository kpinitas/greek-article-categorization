 Αμφίρροπη είναι η κατάσταση των απεργών πείνας μέχρι θανάτου στις φυλακές Τουρκίας, που διανύουν σήμερα την 56η μέρα αγώνα. «Βρισκόμαστε σε ένα πολύ κρίσιμο σημείο. Η απεργία μπορεί να λήξει και τούτες τις ώρες, μπορεί όμως να λήξει και σε μερικές μέρες με πολλούς νεκρούς». Aυτά τα λόγια του συνηγόρου τους Μπεσίκ Τσασέ, τον οποίο συναντήσαμε σε ένα διάλειμμα των διαπραγματεύσεων, ίσως αποδίδουν τη ρευστότητα του θέματος. 
 Το σήμα κινδύνου έχει ήδη αρχίσει να χτυπάει για τουλάχιστον τους μισούς απεργούς μέχρι θανάτου οι οποίοι έχουν αρχίσει να καταπέφτουν με εμφανή τα σημάδια εξάντλησης. Ιδιαίτερα για 30 από αυτούς η κατάσταση αναφέρεται ως επικίνδυνη. Την κρισιμότητά της αναδεικνύει το γεγονός ότι ανεξάρτητοι γιατροί
που παρακολουθούν τους απεργούς πήραν ήδη υπογεγραμμένες δηλώσεις από αυτούς σύμφωνα με τις οποίες κανείς τους δεν δέχεται να του χορηγηθεί ιατρική βοήθεια
στην περίπτωση που θα καταπέσουν τόσο πολύ ώστε να μην έχουν την πνευματική τους διαύγεια.
 Και ενώ τα επόμενα 24ωρα θα αρχίσει να διαφαίνεται κατά πόσο θα υπάρξει μια ευκταία ή απευκταία λύση, η τουρκική κοινή γνώμη δεν έχει καμία ενημέρωση για το θέμα παρά τις κινητοποιήσεις που γίνονται σε όλη τη χώρα. Καθώς τα τουρκικά
ΜΜΕ σιωπούν ως εντελοδόχοι του καθεστώτος: Το δικαστήριο κρατικής ασφάλειας απαγόρευσε δημοσιεύματα που «εξυπηρετούν» την προπαγάνδα τρομοκρατικών οργανώσεων και βλάπτουν τα συμφέροντα του κράτους».
 Σε αυτή ήρθε να προστεθεί, χθες, απόφαση του κρατικού συμβουλίου ραδιοτηλεόρασης της Τουρκίας, η οποία απαγορεύει «τη μετάδοση ειδήσεων οι οποίες θα εξασθενούν την εικόνα του κράτους». Στο μεταξύ οι διανοούμενοι που δρούσαν ως μεσολαβητές γνωστοποίησαν ένα μοντέλο συμφωνίας και αποχώρησαν από τις διαπραγματεύσεις.
 Η ελληνική αποστολή (την οποία συγκροτούν μέλη του ΠΣΑ, ΕΣΗΕΑ, των Αυτοδιαχειριζόμενων Ασφαλιστικών Ταμείων, της Νεολαίας ΠΑΣΟΚ και δημοσιογράφοι) χθες είχε επαφές με τον Ιατρικό Σύλλογο Κωνσταντινούπολης και την Ενωση Αρχιτεκτόνων Κωνσταντινούπολης, μέλη των οποίων μαζί με τους συνηγόρους των κρατουμένων συγκροτούν την επιτροπή που διαμεσολαβεί μεταξύ των
Mε έφοδο των MAT και συλλήψεις Tούρκων και Kούρδων, τη στιγμή μάλιστα που αυτοί επέστρεφαν στις σκηνές των Προπυλαίων, έκλεισε η πορεία που έγινε χθες προς την τουρκική πρεσβεία της Aθήνας σε ένδειξη αλληλεγγύης στους πολιτικούς κρατούμενους-απεργούς πείνας στην Tουρκία. «Στο γυρισμό μας στα Προπύλαια, όπου έχουμε στήσει σκηνή και κάνουμε απεργία πείνας εδώ και 16 μέρες, περίπου 10-15 αστυνομικοί με κλομπ, έδειραν αρκετούς από εμάς, ζητώντας να εκκενώσουμε το χώρο. Συνέλαβαν 4 απεργούς και τους κρατούν στο Α.Τ. Εξαρχείων», κατήγγειλε Kούρδος που συμμετείχε στην πορεία, με τηλεφώνημά του στην «E». Οι βιαιότατες προσαγωγές έγιναν με το πρόσχημα της «εξακρίβωσης στοιχείων», όπως τουλάχιστον ισχυριζόταν αστυνομική πηγή, η οποία πρόσθετε ότι τα τέσσερα άτομα «θα αφεθούν ελεύθερα τις πρώτες πρωινές ώρες». Σημειωτέον ότι η Σύγκλητος του Πανεπιστημίου (η μόνη αρμόδια για το χώρο των Προπυλαίων) έχει δώσει άδεια σε Tούρκους και Κούρδους να κατασκηνώσουν εκεί, ώστε να εκφράσουν την αλληλεγγύη τους στους κρατούμενους της Tουρκίας. «Tα λευκά κελιά είναι θανατηφόρα» Λίγες ώρες νωρίτερα, με ένα αναμμένο φέρετρο και το σύνθημα «τα λευκά κελιά είναι θανατηφόρα» οι απεργοί πείνας θυροκόλησαν στην τουρκική πρεσβεία το κείμενο συμπαράστασης. Η πορεία ξεκίνησε το απόγευμα από τα Προπύλαια. Οι Ντογάν, Ισμαήλ, Εμρέ, Μεμέτ, Χασάν και η Νουράι που συμμετείχαν είναι έξι από τους 15 πολιτικούς πρόσφυγες από την Τουρκία, που έφθασαν ήδη τις 16 μέρες απεργία πείνας και, όπως λένε πρόκειται να συνεχίσουν μέχρι τον θάνατό τους: «Αν σταματήσουν εκείνοι τότε θα σταματήσουμε κι εμείς». Πρωτοστάτες στην πορεία κρατούν στα χέρια τους αναμμένες δάδες και φωτογραφίες πολιτικών κρατουμένων που πέθαναν στις τουρκικές φυλακές για να μήν υλοποιηθούν τα λευκά κελιά. Τουλάχιστον δύο χιλιάδες Αθηναίοι ­μεταξύ τους πολλοί εκπαιδευτικοί και ορισμένοι ακαδημαικοί­πορεύτηκαν μαζί τους. «Μας δίνουν δύναμη οι Ελληνες», είπε ο Ντογάν, «περιμένουμε η Ευρώπη ν' ανοίξει τα μάτια βλέποντας ότι το τουρκικό καθεστώς τρομοκρατεί και βασανίζει τους πολίτες του. Να δουν το πραγματικό, φασιστικό πρόσωπο της Τουρκίας πόσο «ευρωπαϊκό» είναι. Και μακάρι οι Τούρκοι πολίτες να συνεχίσουν την αντίσταση στην καταπίεση». Η πορεία σταμάτησε για μία ώρα περίπου στη Bουλή, λόγω συναντήσεων στο Μαξίμου και συνέχισε μέχρι την τουρκική πρεσβεία, όπου θυροκολλήθηκε και σχετικό ψήφισμα. Kυριάρχησε το σύνθημα «Κάτω η χούντα της Τουρκίας». Γ.Δ.
