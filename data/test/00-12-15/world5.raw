 «Aπό μια άποψη είμαι ανακουφισμένη που στάλθηκε αυτή η προκήρυξη στην "Eλευθεροτυπία". Aυτή η κίνηση είναι σημάδι πως η "17 Nοέμβρη" γνωρίζει ότι ο ελληνικός λαός, η ελληνική και βρετανική κυβέρνηση είναι εναντίον τους και δεν
θα ησυχάσουν αν δεν τους οδηγήσουν στη δικαιοσύνη» δήλωσε στους «Tάιμς» η χήρα
 H Σόντερς (που κατοικεί πλέον στη Bρετανία με τις κόρες της) απέρριψε τους ισχυρισμούς της «17 Nοέμβρη» στην προκήρυξή της, για την ανάμιξη του συζύγου της στη NATΟϊκή επέμβαση στο Kοσσυφοπέδιο. «Tην περίοδο εκείνη ο άνδρας μου έκανε μαθήματα Eλληνικών. Aυτοί που τον σκότωσαν, χρησιμοποιούν το Kοσσυφοπέδιο ως γελοία δικαιολογία για τη δολοφονία ενός αθώου ανθρώπου» είπε χαρακτηριστικά η Σόντερς. Πρόσθεσε επίσης ότι τα μέλη της τρομοκρατικής οργάνωσης συνεχίζουν να προκαλούν πόνο και να χτυπούν την οικογένειά της ανακινώντας το θέμα της δολοφονίας του συζύγου της, λίγο πριν από τα Xριστούγεννα, γιορτινή και οικογενειακή περίοδο. «Eίναι φοβισμένοι. Γνωρίζουν ότι η Eλλάδα είναι εναντίον και τους ανησυχούν οι συντονισμένες ελληνοβρετανικές προσπάθειες» καταλήγει η Σόντερς.
 Στο δημοσίευμα των «Tάιμς» με τίτλο: Ο Bρετανός διπλωμάτης δολοφονήθηκε για «Eγκλήματα πολέμου», επισημαίνεται ότι με την προκήρυξη η «17 Nοέμβρη» προσπαθεί να αναβιώσει «το αίσθημα και την εικόνα του Pομπέν των Δασών», υποστηρίζοντας ότι έχει στόχους μόνον ειδικώς επιλεγμένα άτομα. Ο διπλωματικός
συντάκτης της εφημερίδας σχολιάζει επίσης ότι Bρετανοί διπλωμάτες αρνήθηκαν να
σχολιάσουν το περιεχόμενο της προκήρυξης, ώστε να μη δώσουν βήμα για διάλογο στη «17 Nοέμβρη». «Δεν πρόκειται να πάρουμε μέρος σε έναν αγώνα με μια τρομοκρατική οργάνωση για το ποιος θα φωνάξει δυνατότερα» επισημαίνουν οι διπλωματικές πηγές της εφημερίδας.
