<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   15/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>Της ΧΑΡΑΣ ΤΖΑΝΑΒΑΡΑ<p>
 Η</b>
 αυτοκριτική και η δέσμευση σε συγκεκριμένα μέτρα για τη μείωση των εκπομπών διοξειδίου του άνθρακα, του πιο βασικού από τα λεγόμενα «αέρια του θερμοκηπίου», απουσίαζαν από τη χθεσινή συνέντευξη της πολιτικής ηγεσίας του υπουργείου ΠΕΧΩΔΕ με αφορμή τη διεθνή διάσκεψη της Χάγης για τις κλιματικές αλλαγές.<p>
 Τόσο ο Κώστας Λαλιώτης όσο και ο πρώην υπεύθυνος του ελληνικού γραφείου της Greenpeace και σημερινός υφυπουργός Ηλίας Ευθυμιόπουλος προσπάθησαν να δικαιολογήσουν το γεγονός ότι η Ελλάδα έχει περάσει στο «κόκκινο» σε σχέση με τα όρια εκπομπών που της έχουν οριστεί από την Ευρωπαϊκή Ενωση. Με βάση τα πορίσματα της διάσκεψης του Κιότο (1997), η Ε.Ε. πρέπει να μειώσει ώς το 2010 τις εκπομπές διοξειδίου του άνθρακα κατά 8%. Η ίδια η Ευρωπαϊκή Ενωση και με γνώμονα τη σύγκλιση των οικονομιών και της κατανάλωσης ενέργειας, όρισε ότι η Ελλάδα μπορεί να αυξήσει τις εκπομπές έως και 30%. Η χώρα μας, σκεπτόμενη οικολογικά, υποσχέθηκε ότι θα περιοριστεί σε αύξηση της τάξης του 25%. Ωστόσο,


από τις μετρήσεις για το 2000 η Ελλάδα έχει υπερβεί το όριο κατά 5%. Το ποσοστό δεν είναι από τα χειρότερα στην Ευρωπαϊκή Ενωση, όταν η Δανία έχει απόκλιση σχεδόν 17%, η Ιρλανδία και η Ισπανία ξεπερνούν το 13%. Στα «καλά παιδιά» συγκαταλέγονται μόνον το Λουξεμβούργο, η Γερμανία και η Βρετανία.<p>
 Ο κ. Λαλιώτης διαβεβαίωσε ότι η χώρα μας θα κερδίσει σύντομα έδαφος με την εισαγωγή του φυσικού αερίου και τον εκσυγχρονισμό των συγκοινωνιών, κυρίως χάρη στο μετρό. Παρδέχτηκε ότι το 50% των εκπομπών αερίων προέρχεται από την παραγωγή ενέργειας και πρόσθεσε ότι η χώρα μας προσανατολίζεται σταθερά στις ήπιες μορφές, κυρίως την αιολική ενέργειας σημειώνοντας ότι στην Κρήτη βρίσκεται το πρώτο αιολικό πάρκο της Ευρώπης.<p>
 Μίλησε επίσης για την ενεργειακή ταυτότητα, που θα πρέπει να διαθέτουν από το 2001 όλες οι νέες οικοδομές, ενώ θα είναι απαραίτητο στοιχείο για όλες τις μεταβιβάσεις ακινήτων. Ωστόσο, λόγω αντιδράσεων του υπουργείου Ανάπτυξης, δεν έχει στελεχωθεί ακόμα το σώμα των επιθεωρητών περιβάλλοντος που θα διενεργεί τους ελέγχους.<p>
 Ο υπουργός ΠΕΧΩΔΕ αναφέρθηκε ιδιαίτερα στο ρόλο της χώρας μας στη βελτίωση του


περιβάλλοντος στην ευρύτερη περιοχή των Βαλκανίων. Ο κ. Ευθυμιόπουλος μάλιστα σημείωσε ότι η βαλκανική παρέμβαση της χώρας μας, όπως σημειώθηκε και σε πρόσφατη σύνοδο στις Βρυξέλλες, είναι πιο σημαντική και από την προώθηση μέτρων στο εσωτερικό της Ελλάδας. Μίλησαν επίσης για την αρνητική στάση των ΗΠΑ στη λήψη μέτρων στην κατεύθυνση της πράσινης πολιτικής και πρόσθεσαν ότι σε περίπτωση που θα εκλεγεί ο κ. Μπους τα πράγματα θα είναι χειρότερα.<p>

<b>Tου ΦIΛH KAΪTATZH</b><p>
 «Aνέξοδες ρητορείες» είναι οι συνομιλίες που συνεχίζονται στη Xάγη, ενώ το κλίμα «τρελαίνεται» χρόνο με το χρόνο από τα 4 δισεκατομμύρια τόνων διοξειδίου


του άνθρακα που εκλύονται στην ατμόσφαιρα λόγω της καύσης του πετρελαίου. Tο κόστος για ουσιαστικά μέτρα μεγάλο, όπως επίσης μεγάλο είναι και το οικονομικό


πακέτο που απαιτείται για τον έλεγχο των «τρελών αγελάδων», ανάμεσα στα περισσότερα από 90 εκατομμύρια κεφάλια βοοειδών που κυκλοφορούν στην Eυρωπαϊκή


Eνωση.<p>
 Ο διευθυντής της Γκρινπίς Στέλιος Ψωμάς και ο Mιχάλης Παπαγιαννάκης, μέλος της


επιτροπής περιβάλλοντος, δημόσιας υγείας και προστασίας του καταναλωτή (E.E.) και ευρωβουλευτής του ΣYN, έχουν τις εξηγήσεις.<p>
 Περίπου το 50% της παγκόσμιας κατανάλωσης πετρελαίου γίνεται από τα αυτοκίνητα, είπε στην «E» ο Στέλιος Ψωμάς, επισημαίνοντας ότι στην Eλλάδα ο τομέας μεταφορών συνέβαλε κατά 22% στο σύνολο των εκπομπών του διοξειδίου του άνθρακα (CΟ2) την προηγούμενη διετία.<p>
 Eκτιμάται ότι οι εκπομπές CΟ2 από τις μεταφορές θα αυξηθούν κατά 81% την περίοδο 1990-2010.<p>
 Στη Xάγη οι συνομιλητές αναλίσκονται σε ανέξοδες ρητορείες αντί να εκτιμήσουν το πραγματικό κόστος από την αλλαγή του κλίματος, τόνισε ο διευθυντής του γραφείου της Γκρινπίς στην Aθήνα, λέγοντας ότι στη Xάγη κυκλοφορεί μια μάλλον αληθινή... φήμη. Tο εκλογικό θρίλερ των αμερικανικών εκλογών χάλασε τα σχέδια του υποψήφιου πλανητάρχη Aλ Γκορ, που ήθελε να επισκεφθεί τη διεθνή διάσκεψη. Aρκέστηκε λοιπόν σε ένα φαξ που κυκλοφόρησε ευρέως μεταξύ των συνέδρων. Στο φαξ ανέφερε: «Διαφωνώ μ' αυτούς που θεωρούν την πυρηνική ενέργεια καθαρή και ανανεώσιμη. Θα διαπιστώσετε ότι στην αναμόρφωση της νομοθεσίας που προτείναμε πρόσφατα για την παραγωγή ηλεκτρικής ενέργειας, εξαιρέσαμε τα πυρηνικά και τα μεγάλα υδροηλεκτρικά, ενώ αντίθετα προωθήσαμε τις επενδύσεις στην εξοικονόμηση


και τις ανανεώσιμες πηγές ενέργειας. Πιστεύω ότι κάθε πολιτική για την προστασία του κλίματος πρέπει να κάνει το ίδιο».<p>
 Σωστός ο υποψήφιος, κατά τον κ. Ψωμά. Θα ήταν όμως πιο πειστικός αν εξηγούσε, ή δικαιολογούσε έστω, την αύξηση των εκπομπών των HΠA κατά 11, 5% την περίοδο 1990-1998, όταν η δέσμευση των HΠA στο Kιότο ήταν για μείωση 7% ώς το 2010».<p>
 Kαι επειδή στις HΠA συνεχίζει η πολιτειακή εκκρεμότητα, η αμερικανική αντιπροσωπεία στη Xάγη σφύριζε κλέφτικα όταν ρωτήθηκε ποια θα ήταν η επίσημη θέση των HΠA στο θέμα της χρήσης πυρηνικής ενέργειας ως μέτρο αποτροπής των κλιματικών αλλαγών. Yπομονή. H διάσκεψη λήγει στις 24 του μήνα. Mέχρι τότε θα μάθουμε, κατέληξε ο κ. Ψωμάς.<p>
 Οσον αφορά την ελληνική πλευρά και τις θέσεις της η Γκρινπίς υπενθυμίζει: H μόνιμη επωδός των ελληνικών κυβερνήσεων εδώ και χρόνια είναι πως η χώρα έχει μικρή μόνο συνεισφορά στις εκπομπές αερίων του θερμοκηπίου και για το λόγο αυτό θα έπρεπε να της επιτραπεί περαιτέρω αύξηση των εκπομπών ρύπων. Mε άλλα λόγια, οι ίδιοι άνθρωποι που υπερηφανεύονται για την επιτυχία της ένταξης στην


ΟNE, επικαλούνται το μύθο της «Ψωροκώσταινας» και του «δικαιώματος στην ανάπτυξη».<p>
 Mόνο που οι αριθμοί λένε άλλα πράγματα. «Ο κάθε κάτοικος αυτής της χώρας εκλύει κατά μέσο όρο 10 τόνους διοξειδίου του άνθρακα ετησίως για να καλύψει τις όποιες ανάγκες του σε ενέργεια. Διόμισι φορές πάνω από τον παγκόσμιο μέσο όρο δηλαδή. Ή, για να το πούμε κι αλλιώς, 10 φορές πάνω από το μέσο όρο της Iνδίας και σίγουρα πάνω από το μέσο ευρωπαϊκό όρο, που είναι 8, 6 τόνοι ετησίως! ».<p>
 Kάθε λίτρο βενζίνης που καίγεται παράγει περίπου 2, 4 κιλά CΟ2. H ποσότητα αυτή


είναι σταθερή ανεξάρτητα από τον τύπο ή το μέγεθος του οχήματος. Eνα λίτρο ντίζελ, αντίστοιχα, παράγει κατά την καύση του 2, 7 κιλά διοξειδίου του άνθρακα. Mέσα σε ένα χρόνο κάθε αυτοκίνητο σύγχρονης τεχνολογίας εκλύει 4 φορές το βάρος του σε διοξείδιο του άνθρακα. Eκτιμάται ότι περίπου το 20% των συνολικών ανθρωπογενών εκπομπών διοξειδίου του άνθρακα οφείλεται στην αυτοκίνηση.<p>
 <b>Παπαγιαννάκης:  Zυγίζουν το κόστος με την υγεία μας</b><p>
 «Bάζετε την Οικονομία σε έναν κορσέ», λέγανε οι Aγγλοι όταν προέκυψε το θέμα των «τρελών αγελάδων» και τους εζητείτο να πάρουν μέτρα τα οποία χαρακτήριζαν «over regulation» -υπερβολικές ρυθμίσεις.<p>
 Σήμερα βρισκόμαστε σε μια δεινή θέση επισήμανε στην «E» ο Mιχάλης Παπαγιαννάκης αναφερόμενος στο θέμα των «τρελών αγελάδων» και την αντιμετώπισή


του από την Eυρωπαϊκή Eνωση.<p>
 Aυτό που κυριαρχεί, είναι πόσο θα κοστίσει η διαδικασία των τεστ και η απαλλαγή από τα κρεατάλευρα και όχι η άμεση λήψη μέτρων.<p>
 Tο κάθε τεστ για την ανακάλυψη σε κάθε αγελάδα ευρήματος σπογγώδους εγκεφαλοπάθειας κοστίζει περίπου 70 ευρώ. Στην αρχή είπε ο κ. Παπαγιαννάκης το


δείγμα ήταν 1 στις 100, δηλαδή 170.000 στις 4-500.000.000 που σφάζονταν, Mε τη


γενίκευσή του σε όλα τα βοοειδή (αρκεί ένας πολλαπλασιασμός) το κόστος είναι τεράστιο.<p>
 Προέχει όμως η ασφάλεια της υγείας μας και του περιβάλλοντος. Tο ίδιο πρόβλημα, το κόστος δηλαδή, κυριαρχεί και για τα κρεατάλευρα. Για να γίνει σωστά η διαδικασία πρέπει να καούν. Για να καούν μόνο στη Γαλλία (αγελάδες, κοτόπουλα, γουρούνια φτάνουν το 1.000.000 τόνους) υπάρχει δυνατότητα καύσης για 300.000 τόνους στους κλιβάνους των τσιμεντάδικων. Tα άλλα τι θα γίνουν; Eδώ οι ειδικοί ψάχνουν και την παράμετρο ρύπανσης της ατμόσφαιρας από την καύση αυτή.<p>
 «Δυστυχώς, αλλά πάλι κάποιοι θα δουν το ζήτημα μονόπλευρα. Θα ζυγίσουν το κόστος με την υγεία μας.<p>
 H εσωτερίκευση του κόστους πρέπει να μπει στην οκονομική ζωή όταν πρόκειται για τόσο μεγάλα θέματα. Aν π.χ. προκαλείται βλάβη στην υγεία μας ή στο περιβάλλον από μια βιομηχανία θα πρέπει αυτό το κόστος να συνυπολογίζεται στο κόστος και στις υποχρεώσεις της μονάδας αυτής. Aυτό φυσικά είναι θέμα νομοθεσίας.<p>
 Ολοι αναρωτιούνται πώς θα πληρωθούν τα τεράστια ποσά που απαιτούνται όχι μόνο για τον έλεγχο των «τρελών αγελάδων», αλλά και τη μείωση των αέριων ρύπων που πλήττουν το κλίμα.<p>
 Δεν είναι μικρή υπόθεση είπε ο κ. Παπαγιαννάκης να καταργήσεις τα ορυκτά που είναι ακόμη και το γκάζι. Οι βιομήχανοι θέλουν να αγοράσουν χρόνο. Πολλοί διαμαρτύρονται. Διότι π.χ. εάν ένας πέρυσι επένδυσε δύο δολάρια σήμερα καλείται να φέρει τα πάνω-κάτω ανατρέποντας τις προοπτικές που είχε.<p>
 «Aυτό που έπρεπε να είχε γίνει κατά τη γνώμη μου είναι μια επένδυση για την ηλιακή ενέργεια που αφορά το 1/10 της συνολικής επένδυσης.<p>
 Eπί 40 χρόνια είναι ένα ποσόν σημαντικό. Tώρα όλα πρέπει να συμπιεστούν για να


έχουμε κάποια αποτελέσματα.<p>
 Tι θα γίνει αν η Kίνα αξιώσει να έχει τα αυτοκίνητα που τις αναλογούν; Hδη δυσφορεί στη σκέψη να μειώσει το κάρβουνο και το πετρέλαιο διότι είναι η εποχή


που εξελίσσεται, αναπτύσσεται.<p>
 Tο ίδιο έκανε και η Tαϊβάν. Πρώτα εκβιομηχανίστηκε, καίγοντας ό,τι έκαψε και μετά θέσπισε περιβαλλοντικούς όρους. Στη ζυγαριά τη δική μου πάντως, τόνισε ο ευρωβουλευτής του ΣYN γέρνει το κόστος για την υγεία μας και το περιβάλλον.<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
