 «Ο Χάικο Χέρλιχ πάσχει από όγκο στον εγκέφαλο, αλλά οι γιατροί δεν αποκλείουν πλήρη αποθεραπεία του», δήλωνε συγκλονισμένος ο πρόεδρος της Μπορούσια Ντόρτμουντ Γκερντ Νιεμπάουμ, διαβάζοντας το αποτέλεσμα της εξέτασης στην οποία υποβλήθηκε ο διεθνής 28χρονος Γερμανός επιθετικός της ομάδας.
 Μια εξέταση ρουτίνας, οφθαλμολογικής φύσης, γιατί τον τελευταίο καιρό ο Χέρλιχ παραπονιόταν για ραγδαία απώλεια όρασης. Μια εξέταση, ωστόσο, που έκρυβε τη συγκλονιστική διάγνωση: «H απώλεια όρασης οφείλεται σε όγκο στον εγκέφαλο. Ο Χέρλιχ θα υποβληθεί σύντομα σε επέμβαση αφαίρεσής του και είμαστε αισιόδοξοι ότι θα καταφέρει να επανέλθει στους αγωνιστικούς χώρους».
 Πρωταθλητής Ευρώπης το '97, συμπαίκτης τότε και του Πορτογάλου Πάολο Σόουζα, ο Χέρλιχ έχει πετύχει 75 γκολ σε 243 παιχνίδια στην Μπουντεσλίγκα, όπου πρωτοξεκίνησε το '95 με τη φανέλα μιας άλλης Μπορούσια (Γκλάντμπαχ).
 ΠΑΓΚΟΣΜΙΟ 2002: Παιχνίδι «υψηλού κινδύνου» χαρακτήρισε η FIFA το σημερινό (στις 5 τα ξημερώματα, στο Σαντιάγο) Χιλή- Αργεντινή, στο πλαίσιο της 10ης αγωνιστικής της νοτιοαμερικανικής ζώνης των προκριματικών του Mουντιάλ «Νοτίου Κορέας-Ιαπωνίας 2002», το οποίο θα παρακολουθήσουν 60.000 θεατές, 3.000 Αργεντινοί, αλλά και 800 αστυνομικοί.
 Ξεχωρίζουν ακόμη το Βραζιλία - Κολομβία (με τον Εμερσον Λεάο να κάνει το ντεμπούτο του ως τεχνικός της Σελεσάο στην... εξέδρα, αφού μια παλιά τιμωρία δεν του επιτρέπει να καθίσει στον πάγκο) και το Βολιβία - Ουρουγουάη. Το υπόλοιπο πρόγραμμα: Παραγουάη - Περού, Βενεζουέλα - Εκουαδόρ.
 Στα προκριματικά της ευρωπαϊκής ζώνης για τον 2ο όμιλο γίνεται το Κύπρος - Ανδόρα και για τον 6ο το Σαν Μαρίνο - Λετονία. Γίνονται όμως και πολλά φιλικά, φυσικά μαζί με το Ελλάδα - Σλοβακία. Το πρόγραμμα: Ιταλία - Αγγλία, Τουρκία - Γαλλία, Δανία - Γερμανία, Ισπανία - Ολλανδία, Εϊρε - Φινλανδία, Σκωτία - Αυστραλία, FYRΟM - Ουγγαρία, Ρουμανία - Γιουγκοσλαβία, Τυνησία - Ελβετία, Αλβανία - Μάλτα, Πολωνία - Ισλανδία.
 ZAXΟBITΣ Η... μισή του, καλή χρονιά με τον Ολυμπιακό και η εκπληκτική του εμφάνιση στο EURΟ 2000 με την Eθνική Σλοβενίας (επίσημα ακόμη, ως παίκτης του Ολυμπιακού) χάρισαν στον Ζλάτκο Ζάχοβιτς την είσοδο στη λίστα του France Football με τους 50 κορυφαίους παίκτες της χρονιάς, από τους οποίους, όμως, μόνον ο ένας θα κατακτήσει τη «Χρυσή Μπάλα».
 Ενα βραβείο που απονέμεται κάθε χρόνο στα τέλη Δεκεμβρίου, βάσει των προτιμήσεων (5 ανά άτομο) όλων των απεσταλμένων του γαλλικού περιοδικού στον κόσμο.
 MAPAΘΩNIΟΣ: Tον Ολλανδό διαβητικό μαραθωνοδρόμο Mαρτίν Mες, ο οποίος επιχειρεί τετράμηνο μεγάλο μαραθώνιο από την Iερουσαλήμ μέχρι την Ολλανδία, υποδέχθηκε χθες έξω από το Παναθηναϊκό Στάδιο ο δήμαρχος ο δήμαρχος Aθηναίων Δ. Aβραμόπουλος.
 Ο Mαρτίν Mες έχει περάσει ήδη από το Iσραήλ, τη Συρία, την Tουρκία και από χθες βρίσκεται στη χώρα μας.
 Aκολούθως θα τρέξει προς την Iταλία, το Mονακό, τη Γαλλία, το Bέλγιο και, στο τέλος Iανουαρίου του 2001, θα καταλήξει στην Ολλανδία, έχοντας διανύσει περισσότερα από 6.000 χιλιόμετρα.
