 «Ωδινεν όρος και έτεκε μυν...». Κακουργήματα, αναζήτηση τυχόν πολιτικών ευθυνών,
έρευνα εξπρές τριών εισαγγελέων, διαδηλώσεις, πολιτική κρίση, παραιτήσεις υπουργών, για να καταλήξει η έρευνα σε τέσσερα πλημμελήματα! 
 Το Φεβραουαριο του 2000 η Ελλάδα κλυδωνιζόταν στον απόηχο της σύλληψης του Κούρδου ηγέτη Αμπντουλάχ Οτσαλάν. Μυστικές υπηρεσίες, αστυνομία, υπεύθυνοι του
Αεροδρομίου και ιδιωτικών αεροπορικών εταιρειών, καθώς και ο συνήθης Αντώνης Ναξάκης μαζί με τις (έμμεσες πλην σαφείς) αναφορές σε πολιτικά πρόσωπα άκουγαν
ένα βαρύ κατηγορώ από τους ερευνώντες εισαγγελείς. Οι τότε υπουργοί και βουλευτές άκουσαν την απόφαση Εξεταστικής Επιτροπής που τους απάλλασσε για το θέμα. Ηταν η σειρά των μη πολιτικών προσώπων να ακούσουν την (πρώτη) απάντηση της Δικαιοσύνης.
 Είκοσι μήνες μετά, τέσσερα πλημμελήματα που αφορούν τον αρχιπλοίαρχο ε.α. Αντώνη Ναξάκη και δύο Κούρδους υπηκόους (συντρόφους του Οτσαλάν) καθορίζουν το
πλαίσιο της υπόθεσης, η οποία περιορίζεται πλέον σε αδικήματα που έχουν να κάνουν με την «παράνομη είσοδο στη χώρα του Κούρδου ηγέτη».
 Η πρόταση της εισαγγελέως Πρωτοδικών Χρύσας Μυλωνά -Βακροπούλου (η οποία δεν δεσμεύει τους δικαστές που θα αποφασίσουν τελικά), δείχνει εδώλιο σε τρεις από
τους συνολικά 25 κατηγορούμενους που είχαν εμπλακεί στη διασικασία εισόδου και
 Μια πρόταση πάντως που μέσα στις 47 σελίδες της θέτει την υπόθεση -κατά πολλούς- στις πραγματικές της διαστάσεις, όσον αφορά τουλάχιστον τις ποινικές ευθύνες μη πολιτικών προσώπων.
 Η εισαγγελέας ζητά να παραπεμφθούν σε δίκη οι: 
 Τα αδικήματα αφορούν άμεση συνέργεια σε μεταφορά από το εξωτερικό αλλοδαπού, «προώθηση στο εσωτερικό της χώρας αλλοδαπού», «διευκόλυνση στην παράνομη είσοδο στη χωρα», αλλά και στην «παράνομη παραμονή του Οτσαλάν» στο σπίτι της συγγραφέως Βούλας Δαμιανάκου.
 Αντιθέτως, η εισαγγελέας, «ελλείψει δόλου» ζητά να μη γίνει κατηγορία σε βάρος
22 ακόμη ατόμων που είχαν εμπλακεί στην υπόθεση.
 Πρόκειται για τη συγγραφέα Βούλα Δαμιανάκου και την κόρη της Ελένη Βασιλοπούλου, τρεις αρχιφύλακες της ΕΛ.ΑΣ. που υπηρετούσαν στο αεροδρόμιο του Ελληνικού (ο ένας αποσπασμένος στην ΕΥΠ), τους πιλότους του αεροσκάφους (ιδιωτικής εταιρείας) που μετέφερε τον Οτσαλάν από τη Ρωσία στην Αθήνα, τους 4
νόμιμους εκπροσώπους της ίδιας εταιρείας, τον επικεφαλής (τότε) των ελεγκτών εναέριας κυκλοφορίας του αεροδρομίου Στ. Ευαγγελάτο και 10 ακόμη ελεγκτές εναέριας κυκλοφορίας.
 Χαρακτηριστικό, πάντως, είναι ότι τουλάχιστον όσον αφορά το ρόλο της ΕΥΠ η εισαγγελέας (αφού παραδέχεται ότι από νωρίς το πρωί της 29.1.2000 ο τότε διοικητής της Χαρ. Σταυρακάκης γνώριζε την άφιξη του Οτσαλάν) εντοπίζει κυρίως
«αδράνεια και έλλειψη ικανότητας των αρμόδιων οργάνων», αλλά όχι μόνον: 
 «...αλλά και έλλειψη σαφών εντολών (κυρίως της ΕΥΠ), όπως και δισταγμών αλλά και επιδίωξης της διασφάλισης διακριτικότητας. Τα διλήμματα δε είναι σαφώς διακριτά. Από τη μια πλευρά, η απροθυμία εμπλοκής σε ένα ζήτημα εθνικώς επιζήμιο και από την άλλη, τα συναισθήματα συμπάθειας στο πρόσωπο του Οτσαλάν από σημαντική μερίδα του πολιτικού κόσμου και του λαού...», αναφέρει η εισαγγελέας.
 Οσον αφορά πάντως τον Αντώνη Ναξάκη, οι αναφορές της εισαγγελέως έχουν να κάνουν και με την «ανθρωπιστική διάθεση απέναντι αλλά και ένθερμη υποστήριξη του Απο», που τον οδήγησε στη, χωρίς την έγκριση της ελληνικής κυβέρνησης, μεταφορά του στην Αθήνα.
 Μάλιστα, η εισαγγελική πρόταση (αν γίνει δεκτή) απαλλάσσει τον αρχιπλοίαρχο και τους τρεις Κούρδους από την κακουργηματική κατηγορία της «προσβολής διεθνούς ειρήνης της χώρας» και τους υπόλοιπους 21 συγκατηγορούμενούς του από την «άμεση συνέργεια σε αυτή».
 Οπως χαρακτηριστικά αναφέρει η εισαγγελέας, «...για να στοιχειοθετηθεί το αδίκημα θα πρέπει ο δράστης να εκθέσει με την ενέργειά του σε κίνδυνο την ειρήνη, προκαλώντας έκρηξη πολέμου και όχι απλώς να υπάρξει κίνδυνος πρόκλησης
του άρθρ. 139 ΠΚ, αλλά να προκλήθηκε έκρυθμη κατάσταση στις σχέσεις των δύο χωρών, έτοιμη να εξελιχθεί σε έκρηξη πολέμου ή έναρξη εχθροπραξιών....».
 ΥΓ. Αν γίνει δεκτή η εισαγγελική πρόταση, ο φυλακισμένος Κούρδος ηγέτης Αμπντουλάχ Οτσαλάν θα εισπράξει την πρώτη αθωωτική κρίση δικαστηρίου (μάλλον σε όλο το βίο του) για το αδίκημα της «παράνομης εισόδου στην ελληνική επικράτεια...».
