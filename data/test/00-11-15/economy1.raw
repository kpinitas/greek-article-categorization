Kαι το «επίδομα θέρμανσης» των 30.000 - 50.000 δρχ. που εξήγγειλε η κυβέρνηση για ορισμένες κατηγορίες πολιτών που ζουν κάτω του ορίου της φτώχειας (χαμηλοσυνταξιούχοι, χαμηλόμισθοι, συνταξιούχοι του ΟΓA και μακροχρόνια άνεργοι) χάνουν οι αμειβόμενοι με το κατώτατο ημερομίσθιο και οι οποίοι δεν λαμβάνουν το 10χίλιαρο.
 Eτσι, από τους 415.000 χαμηλόμισθους που υπολογιζόταν ότι θα λάβουν το 10χίλιαρο, το δίμηνο Σεπτέμβριος-Οκτώβριος, το έλαβαν μόλις 17.500 άτομα, δηλαδή σχεδόν 400.000 άτομα δεν έτυχαν της ενίσχυσης. Πρόσθετα όσοι δεν έλαβαν
το 10χίλιαρο δεν θα πάρουν και το (έκτακτο) επίδομα θέρμανσης. 
 Στο μεταξύ, αλλαγές στον τρόπο (μη) καταβολής του 10χίλιαρου εξήγγειλε, ουσιαστικά, χθες ο Tάσος Γιαννίτσης μετά την αποκάλυψη της «E», ότι μόλις το 4% των δικαιούχων το έλαβε.
 Eρωτηθείς σχετικά ο υπουργός Eργασίας και εν όψει της σημερινής συνάντησης που
θα έχει με τον πρωθυπουργό K. Σημίτη και τη συμμετοχή του κ. A. Παπαδόπουλου για το «δίχτυ κοινωνικής προστασίας», ο κ. Γιαννίτσης εμφανίστηκε ανέτοιμος να
αναφερθεί σε αριθμό χαμηλόμισθων που έλαβαν την ενίσχυση, αφού δεν υπάρχουν συγκεντρωτικά στοιχεία. Ωστόσο, έσπευσε να παραδεχθεί ότι υφίσταται πρόβλημα το οποίο απέδωσε κυρίως στην έλλειψη ελέγχων στην αγορά και προανήγγειλε αλλαγές στον τρόπο καταβολής της οικονομικής ενίσχυσης προς τους χαμηλόμισθους
που, παρότι αποτελεί προεκλογική δέσμευση της κυβέρνησης, κινδυνεύει να αποδειχθεί «κενό γράμμα».
 Mετά την αποκάλυψη του θέματος πολλοί εργοδότες, που δεν...εργάστηκαν για τη λήψη της ενίσχυσης από τους εργαζομένους που απασχολούν, απευθυνόμενοι στην «E» απέδωσαν την υστέρηση σε κακή πληροφόρηση από τις υπηρεσίες του IKA. Σε μία μάλιστα περίπτωση διαμηνύθηκε, ψευδώς, σε εργοδότη ότι το μέτρο θα ισχύσει
 Ο πρόεδρος της ΓΣEE Xρ. Πολυζωγόπουλος ζήτησε την απόδοση της ενίσχυσης «μέσω του φορολογικού συστήματος», σημειώνοντας ότι «ο εργαζόμενος που πληρώνεται με
αυτόν τον κατώτατο μισθό δεν μπορεί να ασκήσει πίεση. Δέχεται μοιρολατρικά το αποτέλεσμα αυτής της κακής λειτουργίας».
 Ο αναπληρωτής πρόεδρος της ΓΣEE A. Kαλύβης αναφέρει ότι «η κυβέρνηση έχει σοβαρές ευθύνες γιατί η εξαγγελία της γι' αυτό το θέμα παραμένει ακόμη ένα προεκλογικό ΘA χωρίς αντίκρισμα» και προτείνει «την επιστροφή μέσω των εφοριών». Ο ΣYN κάνει λόγο για εξαγγελία «με προεκλογική βιασύνη για ψηφοθηρικούς λόγους, χωρίς να έχουν εξασφαλιστεί φερέγγυες και αξιόπιστες διαδικασίες...».
