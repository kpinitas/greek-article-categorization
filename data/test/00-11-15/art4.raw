Το μεγάλο Διεθνές Bραβείο Θέατρου «Θέσπις», το οποίο δίδεται σε προσωπικότητα διεθνούς κύρους, που συμβάλλει στην ανάπτυξη και διάδοση του αρχαιοελληνικού ή
νεοελληνικού θεάτρου στο εξωτερικό, απονέμεται για το 2000 στο Γερμανό σκηνοθέτη Πέτερ Στάιν και για το 2000 στον Ιάπωνα σκηνοθέτη Ταντάσι Σουζούκι. Τα τρία βραβεία «Κάρολος Κουν» 2000 θα απονεμηθούν σε πρόσωπα που ανταποκρίνονται στις τρεις πτυχές της προσφοράς του Κουν στο νεοελληνικό έργο:
τη σκηνοθεσία, την ηθοποιία και τέλος, τη δραματουργία.
 Τόσο το Διεθνές Βραβείο «Θέσπις» 2000-2000, τα βραβεία «Κάρολος Κουν» 2000 όσο
και τα βραβεία Θεάτρου και Μουσικής της Ενωσης Ελλήνων Θεατρικών και Μουσικών Κριτικών θα απονεμηθούν την ερχόμενη Δευτέρα, στη 1.00 το μεσημέρι, στην αίθουσα Δημήτρη Μητρόπουλου του Μεγάρου Μουσικής. Οι Στάιν και Σουζούκι, πάντως, σύμφωνα με τους διοργανωτές της εκδήλωσης, το πιθανότερο είναι πως δεν
 Πέραν των Μεγάλων Βραβείων Θεάτρου και Μουσικής 2000 θα δοθούν τιμητικές διακρίσεις και σε νέους καλλιτέχνες των δύο κλάδων, ώστε να ενθαρρυνθούν οι ταλαντούχοι νέοι ερμηνευτές, καθώς και σε διαπρέποντες καλλιτεχνικούς οργανισμούς της περιφέρειας, για την πολιτιστική και κοινωνική τους δραστηριότητα.
 Επίσης, για να τιμηθεί και να ενισχυθεί η επιστημονική έρευνα γύρω από το θέατρο και τη μουσική, θα απονεμηθούν τρεις τιμητικές διακρίσεις σε σύγγραμμα Ελληνα θεατρολόγου, σε σύγγραμμα Ελληνα μουσικολόγου και σε δίσκο Ελλήνων εκτελεστών, κλασικής κυρίως μουσικής.
 Για τα βραβεία Θεάτρου και Μουσικής θα δοθούν επίχρυσα ακριβή αντίγραφα στεφανιού, το οποίο βρέθηκε σε βασιλικό τάφο της αττικής ελληνιστικής εποχής και φυλάσσεται στο Μουσείο Μπενάκη.
 Το βασικό σύμβολο των βραβείων Καρόλου Κουν είναι αντίγραφο του «Ηλιου», το οποίο φιλοτέχνησε ο ζωγράφος Διαμαντής Διαμαντόπουλος για τις ανάγκες της σκηνοθεσίας του έργου «Αλκηστις» του Ευριπίδη, που αποτέλεσε το πρώτο αρχαιοελληνικό έργο της καριέρας του Κουν.
 Η εκδήλωση τελεί υπό την αιγίδα του δημάρχου Αθηναίων, ενώ πραγματοποιείται σε
συνεργασία του Πολιτιστικού οργανισμού του Δήμου Αθηναίων και της Ενωσης Ελλήνων Θεατρικών και Μουσικών Κριτικών.
