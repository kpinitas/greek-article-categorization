 Ετσι, η απόσταση που χωρίζει πλέον τα ελληνικά από τα ευρωπαϊκά επιτόκια έχει περιοριστεί στο 2, 25%. Το ποσοστό της μείωσης στο οποίο κατέληξε το Συμβούλιο Νομισματικής Πολιτικής της Τράπεζας της Ελλάδος ήταν κατώτερο των προσδοκιών που είχαν καλλιεργηθεί από την αγορά. Ωστόσο η συγκρατημένη μείωση των επιτοκίων αντανακλά την ανησυχία του Συμβουλίου για την εξέλιξη του πληθωρισμού τους επόμενους μήνες. 
 Το μήνυμα αυτό της ανησυχίας έχει περάσει, σύμφωνα με πληροφορίες, και στις διοικήσεις των εμπορικών τραπεζών οι οποίες, σε αντίθεση με το πρόσφατο παρελθόν, δεν έσπευσαν να δώσουν άμεσα τη δική τους απάντηση. Αλλωστε προχθές η διοίκηση της Τράπεζας της Ελλάδος διατύπωσε ρητά την πρόθεσή της, μέσω του σφικτού ελέγχου της ρευστότητας, να «πείσει» τις εμπορικές τράπεζες να μην προχωρήσουν άμεσα σε προσαρμογές των επιτοκίων τους. Ετσι, είναι πολύ πιθανό η
χθεσινή κίνηση της ΤτΕ να μη βρει «άμεση» ανταπόκριση από τις εμπορικές τράπεζες. 
 Πάντως, η απόφαση για το ποσοστό της μείωσης του βασικού επιτοκίου κατά 0, 5%, στο 7%, ελήφθη από το Συμβούλιο Νομισματικής Πολιτικής της Τράπεζας της Ελλάδος, αφού έλαβε υπόψη επικείμενη ένταξη της Ελλάδας στη ζώνη του ευρώ, η οποία συνεπάγεται την υιοθέτηση της ενιαίας νομισματικής πολιτικής και κατά συνέπεια την πλήρη σύγκλιση των επιτοκίων της Τράπεζας της Ελλάδος προς τα αντίστοιχα επιτόκια της Ευρωπαϊκής Κεντρικής Τράπεζας έως το τέλος του έτους 2000, καθώς και τη σκοπιμότητα βαθμιαίας προσαρμογής των επιτοκίων. 
 Στην αγορά ομολόγων εκδηλώθηκε αγοραστικό ενδιαφέρον, το οποίο πυροδοτήθηκε κυρίως από τα θετικά αποτελέσματα της δημοπρασίας των 20ετών ομολόγων. Συνολικά χθες στο Ηλεκτρονικό Σύστημα Συναλλαγών ο όγκος έφτασε τα 195 δισ. δραχμές, με το μεγαλύτερο μέρος απ'αυτά να αντιπροσωπεύει εντολές αγοράς τίτλων. Στο κλείσιμο του ΗΔΑΤ το περιθώριο παρέμεινε στο 0, 70%, με την απόδοση
