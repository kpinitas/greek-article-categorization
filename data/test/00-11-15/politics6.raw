 κυβέρνηση εμφανίζεται ήσυχη ότι θα περάσει επιτυχώς τις «εξετάσεις», στις οποίες θα την υποβάλει από τις 22 ώς τις 24 Νοεμβρίου η επιτροπή των εμπειρογνωμόνων της Διεθνούς Ολυμπιακής Επιτροπής υπό τον αντιπρόεδρο Ζακ Ρογκ. Ισως γι' αυτό η επόμενη συνεδρίαση της διυπουργικής επιτροπής θα γίνει στις 11 Δεκεμβρίου.
 Πάντως, η είδηση της χθεσινής συνεδρίασης της διυπουργικής υπό τον πρωθυπουργό
ήταν η ανακοίνωση ότι κηρύσσεται άγονος ο διαγωνισμός για την κατασκευή του νέου Ιππικού Κέντρου στο Μαρκόπουλο, επειδή μόνο μία εταιρεία έδωσε προσφορά. Ετσι, το έργο δεν θα γίνει με αυτοχρηματοδότηση, όπως είχε αρχικά σχεδιαστεί, αλλά με χρήματα του κρατικού προϋπολογισμού και με ευθύνη της γενικής γραμματείας Αθλητισμού.
 Οπως έχει ήδη γράψει η «Ε» στις 6 Νοεμβρίου (με τίτλο ΚΟΥΡΣΑ-ΡΟΙ στον Ιππόδρομο), η εξέλιξη αυτή ήταν προδιαγεγραμμένη, επειδή οι ενδιαφερόμενες για
το έργο εταιρείες έκριναν ότι δεν τις συνέφερε να αναλάβουν το ρίσκο μιας επένδυσης ύψους περίπου 100 δισεκατομμυρίων, με προοπτική να κάνουν απόσβεση στο μεγάλο διάστημα των επόμενων 25 χρόνων.
 Ετσι, μπροστά στο κοινό συμφέρον, οι εταιρείες συνασπίστηκαν και ουσιαστικά έκαναν μποϊκοτάζ στο διαγωνισμό, με αποτέλεσμα να αναλάβει την κατασκευή του έργου εξ ολοκλήρου το κράτος.
 Και όπως είπε ο υφυπουργός Τύπου Τηλ. Χυτήρης, το Ιπποδρομιακό Στοίχημα θα προχωρήσει με ευθύνη του κράτους.
 Στη χθεσινή συνεδρίαση εκτιμήθηκε ότι προχωρεί ικανοποιητικά ο σχεδιασμός των βασικών ολυμπιακών έργων. Συγκεκριμένα: 
  Στους Θρακομακεδόνες εκτελούνται ήδη χωματουργικές εργασίες για την ανέγερση
  Εχουν ήδη ληφθεί αποφάσεις για τη φιλοξενία των περίπου 18.000 δημοσιογράφων
που θα καλύψουν τους αγώνες. Περίπου 3.500 υπολογίζεται ότι θα φιλοξενηθούν στον Αγιο Ανδρέα, στις σημερινές εγκαταστάσεις του στρατού. Θα ανεγερθούν, επίσης, εγκαταστάσεις σε χώρο κοντά στο Ολυμπιακό Στάδιο (στις εγκαταστάσεις της πρώην σχολής ΣΕΛΕΤΕ), σε οικόπεδο του ΟΤΕ στην Παλλήνη και στην περιοχή της Αμυγδαλέζας, σε οικόπεδο του υπουργείου Δημόσιας Τάξης. Ολα αυτά τα έργα θα γίνουν με ευθύνη της Κτηματικής Εταιρείας του Δημοσίου.
  Εχουν ήδη γίνει συμφωνίες με ξενοδοχειακές επιχειρήσεις και υπολογίζεται ότι
μόνο στην περιοχή της πρωτεύουσας θα ανεγερθούν περίπου 10.000 νέες κλίνες.
 Η κ. Γιάννα Αγγελοπούλου ζήτησε να προχωρήσει γρήγορα η τελική διαπραγμάτευση για του Παραολυμπιακούς Αγώνες του 2004. Οι φήμες ότι παραιτείται ο διευθύνων σύμβουλος Π. Συναδινός διαψεύστηκαν. «Παραμένει στη θέση του», είπε ο κ. Χυτήρης.
