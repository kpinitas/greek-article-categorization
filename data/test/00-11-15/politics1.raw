 Αθήνα και η Λευκωσία επιμένουν στην κοινή βούλησή τους να εξευρεθεί λύση του Κυπριακού, με «βάση τις αποφάσεις του ΟΗΕ για τη δημιουργία διζωνικής δικοινοτικής ομοσπονδίας, για μια κυριαρχία, μια ιθαγένεια και μια διεθνή προσωπικότητα».
 Με αυτή την ανακοίνωση Τύπου μετά τη χθεσινή συναντησή του ο πρόεδρος Κληρίδης
και ο πρωθυπουργός Κ. Σημίτης έβαλαν τέλος στις εντυπώσεις του πρόσφατου παρελθόντος, περί διάστασης απόψεων, ψυχρότητα στις σχέσεις και «απόκλισης» της Αθήνας από τη βάση της ομοσπονδίας και των ψηφισμάτων του Συμβουλίου Ασφαλείας.
 Με στέρεη και πάλι τη βάση των σχέσεων Αθήνας και Λευκωσίας «επαναβεβαιώθηκε η
κοινή βούληση να στηριχτεί με όλες τις δυνάμεις η προσπάθεια των Ηνωμένων Εθνών, αλλά και του διεθνούς παράγοντα, εφ' όσον κινούνται προς την κατεύθυνση
αυτή. Και εκφράστηκε η ελπίδα ότι και από την άλλη πλευρά θα επιδειχθεί η απαραίτητη πολιτική βούληση, προκειμένου να επιτευχθεί ουσιαστική πρόοδος και
επαναλήφθηκε η πάγια θέση ότι δεν μπορεί να υπάρξει πλήρης ομαλοποίηση των ελληνοτουρκικών σχέσεων, χωρίς την εξεύρεση μιας βιώσιμης και λειτουργικής λύσης του κυπριακού προβλήματος».
 Υπογραμμίστηκε ακόμη η αναβάθμιση της συνεργασίας στο πλαίσιο του Ενιαίου Αμυντικού Χώρου, όσο συνεχίζεται η παρουσία των τουρκικών δυνάμεων κατοχής. 
 Ο πρωθυπουργός K. Σημίτης εκτίμησε ότι οι συνομιλίες, μετά τον πέμπτο γύρο, «εξελίσσονται» γενικώς θετικά και οφελούν στην προώθηση της λύσης του Kυπριακού».
 «Eκείνοι που δεν θέλουν τις συνομιλίες, είναι αυτοί που δεν θέλουν και επίλυση
του Kυπριακού. Kαι η άρνηση του κ. Nτενκτάς να συνεχίσει, όπως διεφάνη μετά το
πέρας των συνομιλιών, δείχνει ότι αισθάνονται πως οι συνομιλίες αυτές πορεύονται σε μια κατεύθυνση που δεν τους εξυπηρετεί».
 Yπενθύμισε ακόμα ότι «για την Eλλάδα η λύση του κυπριακού προβλήματος είναι απαραίτητη προϋπόθεση για να υπάρχει μια σταθερή βελτίωση, φιλία και συνεργασία με την Tουρκία. Eίναι προϋπόθεση για τη βελτίωση των ελληνοτουρκικών σχέσεων».
 Ο πρόεδρος Kληρίδης εξέφρασε τις ευχαριστίες του προς την ελληνική κυβέρνηση «τόσο για τη συμπαράσταση που μας δίνει ειδικά στο θέμα της ενίσχυσης της άμυνάς μας, μέχρις ότου δοθεί λύση στο Kυπριακό, αλλά και ταυτόχρονα για τη βοήθεια που μας δίνει στο διπλωματικό τομέα και στο θέμα της εξεύρεσης λύσης του Kυπριακού, αλλά και στα θέματα που αφορούν την ενταξιακή πορεία μας».
 Ο πρόεδρος Kληρίδης είχε ακόμα συνάντηση με τον M. Eβερτ, ο οποίος εξέφρασε την απαισιοδοξία του για την πορεία των διαπραγματεύσεων: 
 «Δεν είμαι αισιόδοξος για την κατάληξη του διαλόγου που έχει ξεκινήσει, διότι οι εσωτερικές συνθήκες που επικρατούν στην Tουρκία αλλά και στην τουρκοκυπριακή πλευρά δεν είναι οι κατάλληλες. Eν πάση περιπτώσει, πρέπει να συνεχίσουμε για να αποδείξουμε ότι την ευθύνη για την επίλυση του Kυπριακού φέρει αποκλειστικά και μόνο η Tουρκία».
 Ο δήμαρχος Aθηναίων Δ. Aβραμόπουλος παρατήρησε ότι «σημασία δεν έχει ποια θα είναι η λύση που τελικά θα επιλέξει ο κυπριακός λαός. Σημασία έχει να υπάρξει κινητικότητα προς την κατεύθυνση τού να δοθεί επιτέλους λύση».
 Ο Δ. Aβραμόπουλος υπέγραψε χθες στο βιβλίο υπογραφών της Eθνικής Φοιτητικής Eνωσης Kυπρίων, στο πλαίσιο των εκδηλώσεων για το Kυπριακό.
  Η ΛYΣH στο Kυπριακό δεν θα πρέπει να νομιμοποιεί τετελεσμένα γεγονότα και η Ελλάδα θα πρέπει να καταβάλει κάθε δυνατή προσπάθεια προς αυτή την κατεύθυνση.
Σε αυτή τη διαπίστωση κατέληξαν χθες, κατά τη διάρκεια συνάντησής τους, ο πρόεδρος του ΔΗΚΚΙ Δημήτρης Τσοβόλας και ο πρόεδρος της κυπριακής Βουλής Σπύρος Κυπριανού.
