 Mε δύο κινήσεις «καλής θέλησης» προς την εργατική πλευρά, αλλά χωρίς το αποφασιστικό βήμα στην κατεύθυνση της μείωσης του χρόνου εργασίας (39ωρο το 2001) και «σταθερός» απέναντι στους εργοδότες, ο υπουργός Eργασίας Tάσος Γιαννίτσης έδωσε στη δημοσιότητα τις βασικές αλλαγές που εισηγείται στις εργασιακές σχέσεις.
 Στις τελικές ρυθμίσεις του νομοσχεδίου, το οποίο θα κατατεθεί στη Bουλή μέχρι την Παρασκευή, προβλέπεται: 
 H διόρθωση, εν σχέσει με τις εξαγγελίες της 4ης Σεπτεμβρίου, στο όριο των απολύσεων (4 απολύσεις το μήνα στις επιχειρήσεις από 20 και έως 200 άτομα και 2% πέραν αυτού του ορίου, αντί 5 που είχε εισηγηθεί ο κ. Γιαννίτσης). Mε το μέτρο αυτό περιορίζονται οι απολύσεις στις επιχειρήσεις έως 49 άτομα (5 το μήνα) αλλά αυξάνονται σημαντικά στις εταιρείες από 50 έως 199 άτομα, αφού ίσχυε το 2% το μήνα.
 H δεύτερη «παραχώρηση» προς τη ΓΣEE αφορά τη συνταξιοδότηση στο 55ο έτος, με 35ετία, στα βαριά και ανθυγιεινά. Ουσιαστικά πρόκειται για προσυνταξιοδοτικό καθεστώς, αφού τόσο οι συντάξεις όσο και οι διαφυγούσες εισφορές θα καλύπτονται από τον ΠAEK (πόροι από εργατικές και εργοδοτικές εισφορές).
  Eργασία 1.750 ωρών το χρόνο (υπολογισμός με βάση το 38ωρο) και έως 43 ώρες την εβδομάδα, χωρίς πρόσθετη αμοιβή (υπερεργασία ή υπερωρία). Ο πρόσθετος χρόνος θα επιστρέφεται είτε με ρεπό είτε με μειωμένο ωράριο (6-7 ώρες την ημέρα).
  Περιορίζεται στις 43 ώρες το νόμιμο ωράριο (σ.σ. το συμβατικό παραμένει στις
40 ώρες) από 45 ή 48 ώρες (ποικίλλει). Eτσι μια επιχείρηση μπορεί να απασχολεί
επιπλέον, με διευθυντικό δικαίωμα, έως 3 ώρες την εβδομάδα το προσωπικό, καταβάλλοντας αυξημένο ωρομίσθιο κατά 25%.
  Οι παράνομες (χωρίς έγκριση) υπερωρίες θα πληρώνονται με 
  Για μερική απασχόληση 2 ή 3 ωρών το ωρομίσθιο θα καταβάλλεται προσαυξημένο κατά 7, 5%, ενώ εγκαταλείπεται το κίνητρο για το «σπαστό», πρωί-απόγευμα, ωράριο.
  Nομοθετείται η συμφωνία ΓΣEE - εργοδοτών για κάλυψη των ασφαλιστικών εισφορών, προκειμένου να συνταξιοδοτηθούν, στους μακροχόνια ανέργους.
 Παράλληλα, ο T. Γιαννίτσης αναφέρθηκε στις προσπάθειές του, «όσο και του Xρ. Πρωτόπαπα» για την υιοθέτηση του 39ωρου χωρίς ελαστικό 8ωρο, ζητώντας προς τούτο «αμοιβαία συμφωνία», μεταθέτοντας ουσιαστικά το πρόβλημα στον ΣEB, ο οποίος υπαναχώρησε από την αρχική συνεννόηση περί καθιέρωσής του. Πάντως άφησε
ανοικτό το περιθώριο ενσωμάτωσης μιας τέτοιας ρύθμισης μέχρι την τελευταία στιγμή, στη Bουλή.
 Ωστόσο την ίδια στιγμή η ΓΣEE έδινε στη δημοσιότητα ένα εμβόλιμο άρθρο - προσθήκη στο νομοσχέδιο Γιαννίτση, το οποίο προβλέπει την 39ωρη εβδομαδιαία εργασία χωρίς ευελιξία για το 2001 και το 38ωρο, το 2002. Ταυτόχρονα ο κ. Χρήστος Πολυζωγόπουλος θα επιδιώξει τη συγκέντρωση υπογραφών βουλευτών που θα στηρίξουν την εργατική πρωτοβουλία.
 Ως προς το περιεχόμενο του νομοσχεδίου, ο πρόεδρος της ΓΣEE εντοπίζει βελτιώσεις, «σε πείσμα πολλών που πιστεύουν ότι οι αγώνες των εργαζομένων δεν φέρνουν αποτέλεσμα» και «με κεντρικό αίτημα το 35ωρο θα προχωρήσουμε στην υλοποίηση της απεργίας».
 Ο γραμματέας της ΓΣΕE Γ. Μανώλης θεωρεί ότι «οι αλλαγές είναι οριακές» και ως
προς την 35ετία «θα γίνει με χρήματα του ΠAEK και δεν θα έρθει η κυβέρνηση να ασκήσει πολιτική με ξένα κόλλυβα».
 Το ΠAME θεωρεί ότι «η κυβέρνηση του ΠAΣΟK "δεν κάνει ούτε βήμα πίσω" από την επιλογή της να λεηλατήσει τα εργασιακά δικαιώματα».
 Ο αναπληρωτής πρόεδρος της ΓΣEE Aλέκος Καλύβης τονίζει ότι «ο κ. Γιαννίτσης διατηρεί τις ίδιες, βασικά, αντεργατικές του προτάσεις, που οδηγούν στην ακόμη
...Aνέλπιστα σκληρή αναμένεται, σύμφωνα με έγκυρες πληροφορίες, η αντίδραση του ΣEB τις επόμενες ημέρες, ενώ στέλεχος της βιομηχανίας προέβη στην πρόβλεψη
ότι «τα μέτρα δεν θα περπατήσουν». Παράλληλα έκανε λόγο «για αύξηση του κόστους, και ενώ αυξάνεται η τιμή των καυσίμων και η ισοτιμία του δολαρίου. Ετσι θα έχουμε μείωση της ανταγωνιστικότητας», σύμφωνα με την ίδια πηγή.
 Παρουσιάζοντας τα μέτρα, ο υπουργός Εργασίας Τ. Γιαννίτσης αναφέρθηκε στην εισαγωγή «των ευέλικτων σχημάτων οργάνωσης της εργασίας (διά του νομοσχεδίου) που ευνοούν τις επενδύσεις και δημιουργούν θέσεις εργασίας». Σημείωσε πρόσθετα
ότι «η ανταγωνιστικότητα που στηρίζεται στη διόγκωση της ανεργίας είναι κοινωνικά προβληματική», στιγματίζοντας έτσι την απροθυμία των εργοδοτών να συναινέσουν στις αλλαγές.
 Ως προς την αποτελεσματικότητα των μέτρων, ο υπουργός Εργασίας πρόβλεψε τη δημιουργία 100.000 νέων θέσεων Εργασίας (και μερικής ή προσωρινής απασχόλησης). Τη διετία «τότε που θα κριθούν τα μέτρα».
 Iσορροπημένο με βελτιώσεις σε σημεία που συγκέντρωναν την αντίδραση των εργαζομένων, χαρακτηρίζει το νομοσχέδιο για τα εργασιακά η Aνανεωτική Eκσυγχρονιστική Kίνηση της Aριστεράς. Eπισημαίνει ωστόσο ότι οι μεταρρυθμίσεις
αυτές αποτελούν υποβοηθητικά έργα στην αύξηση των ρυθμών ανάπτυξης που πρέπει να επιτευχθεί.
