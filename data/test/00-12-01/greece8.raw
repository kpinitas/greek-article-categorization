«Eλάτε μαζί να σταματήσουμε τη γενοκτονία των Παλαιστινίων»! «Ελάτε να τραγουδήσουμε μαζί για την Ιερουσαλήμ, την πρωτεύουσα της Παλαιστίνης»! Πρόκειται για ανοιχτή πρόσκληση συμμετοχής σε μια πράξη αλληλεγγύης σε εκείνους τους ανθρώπους που σκοτώνονται από σφαίρες ενώ πολεμούν με πέτρες στα
 Την Κυριακή στις 7 το βράδυ, στο γήπεδο Σπόρτινγκ στα Πατήσια, Ελληνες καλλιτέχνες τραγουδούν αφιλοκερδώς, επιδιώκοντας να βάλουν κι εκείνοι το λιθαράκι τους στην υπόθεση της ευαισθητοποίησης όσων περισσοτέρων γίνεται μπροστά στο δράμα ενός λαού που ζει στα πάτρια εδάφη του αλλά δεν τα διαφεντεύει ο ίδιος.
 Τραγουδούν οι: Θάνος Μικρούτσικος, Βασίλης Παπακωνσταντίνου, Αλκίνοος Ιωαννίδης, Μελίνα Κανά, Ορφέας Περίδης, Χρήστος Θηβαίος, Μίλτος Πασχαλίδης, Ενδελέχεια και Μagic de Spel.
 Οργανωτές της συναυλίας είναι η Πολιτιστική Παρέμβαση σε συνεργασία με την Παλαιστινιακή Παροικία της Αθήνας, τη Γενική Ενωση Παλαιστινίων Φοιτητών Ελλάδος και τη Γενική Ενωση Παλαιστινίων Γιατρών στην Ελλάδα.
