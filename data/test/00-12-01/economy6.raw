 Ουπουργός Aνάπτυξης ανακοίνωσε συγκεκριμένα ότι μετά την έγκριση του κανονισμού
για την αδειοδότηση νέων μονάδων, η Ρυθμιστική Αρχή Ενέργειας θα δέχεται αιτήσεις μέχρι τη 19η Φεβρουαρίου 2001, ημέρα κατά την οποία αρχίζει να λειτουργεί στην Ελλάδα η απελευθερωμένη αγορά ηλεκτρισμού και παύει το μονοπώλιο της ΔEH.
 Σύμφωνα με τη διαδικασία που ανακοινώθηκε, η Pυθμιστική Aρχή Eνέργειας (ΡΑΕ) θα δέχεται αιτήσεις μόνο για μονάδες ηλεκτροπαραγωγής που θα χρησιμοποιούν ως καύσιμο το φυσικό αέριο, υδροηλεκτρικές μονάδες, μονάδες που αξιοποιούν ανανεώσιμες πηγές ενέργειας και μονάδες συμπαραγωγής ηλεκτρισμού-θερμότητας ή ψύξης. Οι προτεραιότητες αυτές, σύμφωνα με τον υπουργό, στηρίζονται στο μακροχρόνιο ενεργειακό σχεδιασμό, την ενεργειακή πολιτική και τις διεθνείς δεσμεύσεις που έχει αναλάβει η χώρα για τον περιορισμό των επικίνδυνων ρύπων.
 Ο πρόεδρος της ΡΑΕ καθηγητής Παντελής Κάπρος, αναφορικά με την έκδοση του κανονισμού αδειοδότησης, υπογράμμισε ότι με αυτόν ενεργοποιούνται όλες οι υπόλοιπες διατάξεις του νόμου για την απελευθέρωση της αγοράς και επιτρέπεται πλέον η δραστηριοποίηση των ιδιωτών που θα συμμετάσχουν στη νέα αγορά, είτε ως
 Το σημαντικό είναι ότι πριν δοθεί η άδεια σε έναν παραγωγό ή και στη ΔΕΗ, που εμπίπτει πλέον στη διαδικασία της αδειοδότησης, όσοι έχουν έννομο συμφέρον θα μπορούν να προβάλλουν αντιρρήσεις σε αίτηση επενδυτή για απόκτηση άδειας παραγωγού ηλεκτρικού. Σε κάθε περίπτωση η χορήγηση ή η απόρριψη μιας αίτησης θα πρέπει να είναι αιτιολογημένη από τη ΡΑΕ και το υπουργείο Ανάπτυξης, ενώ, σύμφωνα με τον κ. Κάπρο, προβλέπεται διαδικασία δημοσιοποίησης των αιτήσεων.
 Οσο για τη λειτουργία της πρώτης ιδιωτικής μονάδας που θα εγκριθεί με το νέο καθεστώς, κανένας δεν μπορεί να την προσδιορίσει. Σύμφωνα με τον υπουργό Ανάπτυξης, θα πρέπει πρώτα να συγκεντρωθούν οι αιτήσεις στις 19 Φεβρουαρίου και αφού ακολουθήσουν οι αξιολογήσεις και οι κρίσεις των φακέλων ανάλογα με το
μέγεθος των μονάδων, το καύσιμο και τον τόπο εγκατάστασης θα δοθούν οι άδειες.
 Ωστόσο, η έναρξη κατασκευής των νέων μονάδων θα εξαρτηθεί από το πότε θα εξασφαλίσουν οι επενδυτές και τις άλλες άδειες που απαιτούνται, όπως άδεια εγκατάστασης, περιβαλλοντικών επιπτώσεων, λειτουργίας κ.λπ. Επιπλέον το γεγονός ότι η τιμή του φυσικού αερίου είναι ιδιαίτερα υψηλή λόγω της μεγάλης επιβάρυνσης που επιβάλλει η ΔΕΠΑ για τη μεταφορά του από τα σύνορα, θεωρείται δεδομένο ότι για την ώρα τουλάχιστον θα λειτουργήσει ως αντικίνητρο για νέες μεγάλες μονάδες ηλεκτροπαραγωγής. Πιο συμφέρουσα θεωρείται η κατασκευή μονάδων
συμπαραγωγής ηλεκτρισμού-θερμότητας και των μονάδων με ανανεώσιμες πηγές, αρκεί για τις πρώτες (συμπαραγωγή) να λυθεί το πρόβλημα της ειδικής τιμής που ισχύει από τη ΔΕΠΑ και που δεν επιτρέπει σε πολλούς επενδυτές να προχωρήσουν.
 Τέλος, να σημειωθεί ότι εκτός από τα διϋλιστήρια κρατικά και ιδιωτικά (ΕΛ.ΠΕ.,
Πετρόλα, Μότορ Οϊλ) που προγραμματίζουν μονάδες συμπαραγωγής ηλεκτρισμού - θερμότητας, την προοπτική αυτή εξετάζει ο όμιλος Κοπελούζου με την Προμηθέας Γκαζ που έχει ήδη στείλει επιστολή εκδήλωσης ενδιαφέροντος στη ΡΑΕ. Πολλές κατασκευαστικές εταιρείες (ΑΕΓΕΚ, ΤΕΡΝΑ, Μηχανική, ΕΛ.ΤΕΧ. Ενερκόμ) επενδύουν σε μικρά υδροηλεκτρικά βάσει του νόμου 2244, ενώ οι ΤΕΡΝΑ, ΡΟΚΑΣ και άλλες μικρότερες επενδύουν σε αιολικά πάρκα με τον ίδιο νόμο.
 Τέλος, μεγάλοι καταναλωτές ηλεκτρικού, όπως η ΠΕΣΙΝΕ, ο όμιλος Στασινόπουλου, οι τσιμεντοβιομηχανίες ΑΓΕΤ και Τιτάν, εξετάζουν επίσης τη δυνατότητα παραγωγής ηλεκτρισμού.
