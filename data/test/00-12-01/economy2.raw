 «Ζωντάνεψε» τις τελευτάιες ημέρες η αγορά των ομολόγων. Και χθες, στη δευτερογενή αγορά παρατηρήθηκε έντονη συναλλακτική δραστηριότητα, καθώς ένα μεγάλο μέρος των διεθνών επενδυτικών κεφαλαίων, μετά την υποχώρηση των χρηματιστηρίων στρέφεται πλέον στα ομόλογα. Η επενδυτική αυτή στροφή έχει ευνοήσει κυρίως τα ευρωπαϊκά ομόλογα, καθώς τα στοιχεία που έρχονται στο φως της δημοσιότητας για την αμερικανική οικονομία, δείχνουν ότι η «προσγείωσή» της δεν θα είναι και τόσο ομαλή. 
 Ετσι αρκετοί θεσμικοί επενδυτές αποσύρουν τα κεφάλαιά τους από την αμερικανική
αγορά και τα επενδύουν σε ευρωπαϊκές. Περισσότερο ωφελημένη από την κίνηση αυτή βγαίνει η Γερμανία, η οποία, ως η χώρα με την ισχρυρότερη οικονομία στην Ε.Ε. προσελκύει και τα περισσότερα κεφάλαια. 
 Το κύμα ανόδου ακολούθησε και η ελληνική αγορά. Ετσι και χθες εκδηλώθηκε έντονο αγοραστικό ενδιαφέρον για μαρκοχρόνιους τίτλους. Ωστόσο, το περιθώριο διευρύνθηκε ελαφρώς, καθώς η άνοδος των τιμών των γερμανικών ομολόγων ήταν μεγαλύτερη απ' αυτήν των εγχώριων τίτλων. Ο όγκος των συναλλαγών στο ηλεκτρονικό σύστημα συναλλαγών ΗΔΑΤ διαμορφώθηκε στα 160 δισ. δρχ. με το μεγαλύτερο μέρος απ' αυτά (περίπου το 136 δισ. δρχ.) να αντιπροσωπεύει εντολές
αγοράς. Ο μεγαλύτερος όγκος των συναλλαγών εμφανίστηκε στα ομόλογα 15ετούς διάρκειας (περίπου 36 δισ. δρχ.), ενώ συναλλαγές 26 δισ. δρχ. καταγράφηκαν και
στα 5ετή ομόλογα. Το περιθώριο αυξήθηκε οριακά σε σχέση με τη συνεδρίαση της Τετάρτης και έκλεισε στο 0, 67% με την απόδοση του ελληνικού 10ετούς να διαμορφώνεται στο 5, 694% και του γερμανικού στο 5, 020%. 
 Στη διατραπεζική αγορά, τα βραχυχρόνια σημείωσαν και χθες οριακή υποχώρηση, καθώς η ρευστότητα του συστήματος κινείται σε ικανοποιητικό επίπεδο. Ετσι, το επιτόκιο μιας ημέρας της Εθνικής σημείωσε περαιτέρω μείωση στο 6%, στην ίδια κατεύθυνση κινήθηκε και το επιτόκιο των δύο ημέρων, το οποίο διαμορφώθηκε στο 6, 50%, οριακή μείωση παρουσίασε το επιτόκιο στο μήνα, το οποίο διαμορφώθηκε στο 6, 40%, υποχώρηση στο 5, 30% σημείωσε και το επιτόκιο στη διάρκεια του ενός
  Στην αγορά συναλλάγματος, η Τράπεζα της Ελλάδος παρενέβη στο fixing, διοχετεύοντας περίπου 45 εκατ. ευρώ. Ετσι, στο fixing η ισοτιμία του ευρώ διαμορφώθηκε στις 340, 550 δρχ. έναντι 340, 480 δρχ. την προηγούμενη ημέρα. Το δολάριο έκλεισε στις 392, 430 δρχ. έναντι 394, 590 δρχ. χθες. Σημαντική υποχώρηση έχει σημειώσει και το γεν, το οποίο έκλεισε χθες στις 353, 610 δρχ. (οι 100 μονάδες). 
