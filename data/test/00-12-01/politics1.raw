Οξύτατη επίθεση στην κυβέρνηση και ειδικότερα στον πρωθυπουργό και τον υφυπουργό Tύπου Τηλέμαχο Χυτήρη εξαπέλυσε, χθες, ο Κωνσταντίνος Μητσοτάκης για
το θέμα της λεγόμενης βασιλικής περιουσίας. Σε γραπτή δήλωσή του, υπερασπίστηκε εμμέσως και τον Tέως, λέγοντας ότι «δεν έχει τη δυνατότητα να αμυνθεί».
 Ο επίτιμος πρόεδρος της Ν.Δ. είπε πως αν ο πρωθυπουργός δεν ενεργεί ηθελημένα,
υψώνοντας το θέμα της βασιλικής περιουσίας στην κοινή γνώμη και αναζωπυρώνοντας παλαιά πάθη, για να καλύψει τα μεγάλα προβλήματα και την τραγική αποτυχία της κυβέρνησής του, ιδιαίτερα στον τομέα της οικονομίας, τότε
 Ο κ. Μητσοτάκης θεωρεί ότι το γεγονός ότι ο τέως βασιλιάς έχει αναγνωρίσει πλήρως την αβασίλευτη δημοκρατία και εμφανίζεται διατεθειμένος να αποδεχτεί τον όρο περί απόκτησης επωνύμου, με τη στάση της κυβέρνησης χάνεται η ευκαιρία
να δοθεί μια τελική και πλήρης λύση, κάτι που ζημιώνει τη χώρα.
 Ειδικά για το συμβιβασμό στον οποίο είχε προχωρήσει η κυβέρνηση της Ν.Δ. με τον Tέως, ο κ. Μητσοτάκης ανέφερε ότι αυτός εξασφάλιζε ότι στην κυριότητα του Tέως θα παρέμενε από το κτήμα του Τατοΐου το 6% περίπου, το οποίο θα περιελάμβανε το σπίτι του και τους τάφους της οικογενείας, ενώ η κυριότητα του
τ. βασιλιά στα κινητά αντικείμενα είχε αναγνωριστεί ήδη από την κυβέρνηση εθνικής ενότητας του Κ. Καραμανλή μετά τη Mεταπολίτευση.
 Ειδικά την τελευταία αναφορά την έκανε για τον Τ. Χυτήρη, ο οποίος χαρακτήρισε
τον Γλίξμπουργκ «σύγχρονο Ελγιν», επειδή επί κυβερνήσεως Ν.Δ. φυγαδεύτηκαν στο
εξωτερικό κοντέινερ με αντικείμενα από το Τατόι. «Ο κ. Χυτήρης ή εψεύσθη αδίστακτα ή ενήργησε με ασυγχώρητη για κυβερνητικό εκπρόσωπο επιπολαιότητα, ισχυριζόμενος ότι εξήχθη αρχαιολογικός θησαυρός», είπε χαρακτηριστικά ο κ. Μητσοτάκης και κάλεσε τον υφυπουργό να δώσει στη δημοσιότητα τα πρωτόκολλα παραδόσεως.
 Ο κ. Μητσοτάκης υπερασπίζεται εμμέσως τον Tέως, λέγοντας ότι «οι χυδαίες επιθέσεις και ανακρίβειες που γράφονται εναντίον ενός ανθρώπου που επιτέλους δεν έχει τη δυνατότητα να αμυνθεί, ούτε λεβεντιά δείχνουν ούτε και στη μεγάλη πλειονότητα των Ελλήνων, που δεν έχουν τον ίδιο ακραίο φανατισμό, λειτουργούν θετικά υπέρ της κυβερνήσεως».
 Τέλος, κάνει λόγο για νομικούς ακροβατισμούς και παράλογες απόψεις, το ελληνικό κράτος να ζητεί από έναν ιδιώτη μεγάλα ποσά φόρου ακίνητης περιουσίας, για περιουσία «που δεν του ανήκει» και λέει ότι αυτά μπορεί να αντέχουν στην Ελλάδα των διαπλεκομένων, αλλά όχι διεθνώς.
 Απαντώντας στον κ. Μητσοτάκη, ο Τηλέμαχος Χυτήρης είπε χαρακτηριστικά: «Για το
ποιος λέει ψέματα ή αλήθεια το γνωρίζει πολύ καλά ο ελληνικός λαός».
 Nα κατατεθεί στη Bουλή η πλήρης απόφαση του Δικαστηρίου Aνθρωπίνων Δικαιωμάτων
του Στρασβούργου, η οποία αφορά την προσφυγή του Kωνσταντίνου Γλίξμπουργκ για τη λεγόμενη βασιλική περιουσία, ζητάει με αίτηση κατάθεσης εγγράφων προς τους υπουργούς Δικαιοσύνης και Eξωτερικών ο βουλευτής του ΠAΣΟK Π. Kρητικός.
 Zητάει ακόμη να κατατεθεί κάθε σχετικό έγγραφο ως και οι εκατέρωθεν προτάσεις με τους νομικούς και πραγματικούς ισχυρισμούς των νομικών παραστατών και να γίνει γνωστό ποιοι (ονομαστικά) ήταν οι δικηγόροι της υπόθεσης και από τις δύο
