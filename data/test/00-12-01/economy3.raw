Δεν συμμερίστηκε χθες η Σοφοκλέους τις απόψεις του υπουργού Εθνικής Οικονομίας
και του προέδρου του ΧΑΑ περί... «πτώσης που οφείλεται σε εισαγόμενες πιέσεις»
και, παρά τη σημαντική υποχώρηση των διεθνών κεφαλαιαγορών, ακολούθησε το δικό
 Αρωγοί στην αναρρίχηση του γενικού δείκτη ώς τις 3.245, 77 μονάδες, όπου και διαμορφώθηκε μετά το τέλος της -κερδοφόρας κατά 0, 46%- χθεσινής συνεδρίασης, μια σειρά μετοχών από την υψηλή κεφαλαιοποίηση, όπως η Εμπορική Τράπεζα, η Eurobank, η Βιοχάλκο, οι Επιχειρήσεις Ατικής, η ΑΓΕΤ, η Ελληνικά Kαλώδια κ.ά. οι οποίες λειτούργησαν σταθεροποιητικά απέναντι στις μεγάλες απώλειες που κατέγραφαν την ίδια στιγμή οι τίτλοι του τηλεπικοινωνιακού κλάδου. Οι «εισαγόμενες πιέσεις» αυτή τη φορά εστιάστηκαν στην Cosmote (-4, 32%), την Panafon (-3, 02%), την Unifon (-1, 08%), αλλά και τον ΟΤΕ, η μετοχή του οποίου σημείωσε απώλειες 0, 71% με τζίρο μεγαλύτερο των 2, 8 δισ. δραχμών. 
 Οι απόψεις των παραγόντων της χρηματιστηριακής αγοράς διχάζονταν, πάντως, ως προς τα αν σημαντικότερο ρόλο για το θετικό πρόσημο του δείκτη έπαιξε η εμφανής στήριξη που παρεχόταν σε κάποιες μετοχές, ή το πραγματικό ενδιαφέρον των επενδυτών. Κατά γενική ομολογία, πάντως, η αντίδραση της αγοράς θεωρήθηκε δικαιολογημένη έπειτα από 15 αλλεπάλληλες πτωτικές συνεδριάσεις, ωστόσο ουδείς
είναι σε θέση να προχωρήσει σε βραχυπρόθεσμες προβλέψεις, δεδομένου ότι η ανασφάλεια και το ευμετάβλητον της επενδυτικής ψυχολογίας δεν αφήνει περιθώρια. 
 Κάτι που είχε καιρό να δει η χρηματιστηριακή αγορά, και το είδε χθες, ήταν η αξία των συναλλαγών να διαμορφώνεται πάνω από τα 100 δισ. δραχμές. Η πραγματικότητα ωστόσο ήταν αρκετά διαφορετική, καθώς από τα κεφάλαια των 120 δισ. δρχ., που υποτίθεται ότι αλλαξαν χέρια χθες, ο μεγαλύτερος όγκος αφορούσε
συναλλαγές σε πακέτα, ακόμη και μετά το πέρας του κανονικού συνεδριακού χρόνου. Τα κυριότερα ήταν εσωτερικές μεταβιβάσεις του Ομίλου της Εθνικής σε μετοχές του Αστέρα (43, 6 δισ. δρχ.) και της Εθνικής Ακινήτων - πρώην Γενικής Αποθηκών (23 δισ. δρχ.).
 Από τους κλαδικούς δείκτες, μόνο των διαφόρων και των ασφαλειών έκλεισαν με απώλειες 0, 88% και 0, 24% αντίστοιχα.
