 Γουόλ Στριτ φεύγει...το ευρώ έρχεται. Η συνεχιζόμενη καταβαράθρωση του Nasdaq, αλλά και η σημαντική υποχώρηση του Ντάου Τζόουνς φέρνουν το ευρώ στην αντεπίθεση.
 Το ευρωπαϊκό νόμισμα ξεπέρασε χθες κατά πολύ τα 87 σεντς, καταγράφοντας άνοδο της τάξης του 1, 5% μέσα σε ένα εικοσιτετράωρο. Την ίδια στιγμή ο Nasdaq έπιανε
πάτο, παρασύροντας τόσο τον Ντάου Τζόουνς όσο και «τα αστέρια τού αύριο», τις μετοχές τηλεπικοινωνιών, μίντια και νέων τεχνολογιών στην Ευρώπη.
 Η άτακτη υποχώρηση του Nasdaq, αλλά και η ευρύτερη καχεξία της Γουόλ Στριτ, λόγω των ανησυχιών για κάμψη των επιχειρηματικών κερδών και των υψηλών ρυθμών ανάπτυξης, συνέχισε και χθες να δίνει φτερά στο ευρώ.
 Το ευρωπαϊκό νόμισμα έφτασε στα 87, 31 σεντς, στο υψηλότερο επίπεδο των τρεισήμισι εβδομάδων, για να υποχωρήσει ελαφρά αργότερα στα 87, 15 σεντς. Ενισχύθηκε επίσης στα 96, 60 γεν, επίπεδο που είναι το υψηλότερο από τον Αύγουστο.
 Χάρη στο ευρώ ανάσανε και η δραχμή, με το δολάριο να υποχωρεί χθες κατά δύο δρχ., στις 392, 430 δρχ., στο fixing της Τράπεζας της Ελλάδος. Το αμερικανικό νόμισμα θα πωλείται σήμερα προς 395, 962 δρχ.
 Παρά την ενίσχυση του ευρώ, τα ευρωπαϊκά χρηματιστήρια είχαν την τύχη του Nasdaq, καθώς μεγάλο μέρος των κεφαλαίων και στην Ευρώπη είχε επενδύσει στο αμερικανικό όνειρο της λεγόμενης νέας οικονομίας και του Nasdaq, που μετά τις αμερικανικές εκλογές έχει οδηγηθεί σε νέο Bατερλό και απώλειες που φτάνουν το 20%.
 Στις 21.30 ώρα Eλλάδας οι απώλειες του Nasdaq έφταναν στο 6, 49%, με τον ομώνυμο δείκτη να πλησιάζει στις 2.500 μονάδες, στο χαμηλότερο επίπεδο από τον
 Ο πανευρωπαϊκός δείκτης τηλεπικοινωνιών Dow Jones Stoxx, που απαρτίζεται από τις μετοχές των 26 μεγαλύτερων ευρωπαϊκών τηλεπικοινωνιών, αφού ενισχύθηκε σχεδόν κατά 30% -κατά το παράδειγμα του Nasdaq- το πρώτο τρίμηνο του έτους, έχει χάσει 40% από τα υψηλά επίπεδα του Μαρτίου, 17% από τις αρχές του έτους και πάνω από 8% μόνο την τελευταία εβδομάδα.
 Αφορμή για το νέο χάι-τεκ «Bατερλό» στάθηκαν οι προειδοποιήσεις δύο αμερικανικών εταιρειών, της Altera Corp, κατασκευάστριας επεξεργαστών και της Gatewa y, κατασκευάστριας κομπιούτερ, ότι τα οικονομικά τους αποτελέσματα του τετάρτου τριμήνου θα είναι κατώτερα των προσδοκιών της αγοράς.
 Το «Bατερλό» του Nasdaq, από τη μια, που προσγείωσε απότομα τους μύστες της νέας τεχνολογίας, και το υψηλό κόστος για την απόκτηση αδειών τρίτης γενιάς κινητής τηλεφωνίας, από την άλλη, έχει προκαλέσει φόβους ότι οι εταιρείες τηλεπικοινωνιών δεν θα μπορέσουν να αντεπεξέλθουν στα φιλόδοξα επεκτατικά τους
 Σύμφωνα με εκτιμήσεις της γνωστής επενδυτικής τράπεζας JP Morgan, το κόστος για την τρίτη γενιά κινητής τηλεφωνίας στην Ευρώπη ενδέχεται να φτάσει τα 126 δισ. δολ. και οι εταιρείες ίσως να χρειαστούν 100 δισ. δολ. επιπλέον για τη δημιουργία δικτύων.
 Πάντως και ο κλασικός Ντάου Τζόουνς δεν πάει πολύ καλύτερα από το Nasdaq, καθώς πληθαίνουν οι ενδείξεις για κάμψη των υψηλών ρυθμών ανάπτυξης της αμερικανικής οικονομίας, χωρίς ακόμη να έχει αναδειχθεί «ο μίστερ Αμερική», ο νέος Αμερικανός πρόεδρος, που θα κληθεί να βγάλει τα κάστανα από τη φωτιά.
 Ωστόσο, οι διαχειριστές κεφαλαίων εξακολουθούν να είναι αισιόδοξοι για την αμερικανική αγορά. Σύμφωνα με δημοσκόπηση του «Ρόιτερ» αύξησαν το Νοέμβριο τις
αμερικανικές μετοχές στα χαρτοφυλάκιά τους, αλλά και το ρευστό για κάθε ενδεχόμενο.
 Η γνωστή άλλωστε «ταύρος» (αισιόδοξη) γκουρού της Γκόλντμαν Σακς, Αμπι Κόεν, ξαναχτύπησε χθες, λέγοντας ότι οι αποτιμήσεις μετοχών είναι σήμερα πιο ελκυστικές απ' ό,τι ήταν ολόκληρο το χρόνο.
