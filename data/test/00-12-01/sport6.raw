 Αλλο ψηφιακή τηλεόραση κι άλλο AEK. Ο όμιλος Λάτση δεν θα έχει καμία ανάμειξη στην AEK, σύμφωνα με χθεσινές δηλώσεις του διευθύνοντα συμβούλου της ΠAE Πέτρου Στάθη. Στην AEK θα το ήθελαν πολύ, ωστόσο τα όνειρα απέχουν πολύ από την πραγματικότητα. H (μητρική) Netmed πούλησε μερίδιο των μετοχών της στην Global Capital (εταιρεία συμφερόντων του ομίλου Λάτση) μία κίνηση που σ' αυτή τη φάση την AEK την αφορά μόνον έμμεσα.
 «Δεν υπάρχει καμία συμμετοχή του ομίλου Λάτση στην ΠAE AEK. Tο τι μπορεί να προκύψει στο μέλλον, κανείς δεν μπορεί να το ξέρει», τόνισε χθες το Π. Στάθης, αφήνοντας...παράθυρο για το μέλλον. «Θα μπορούσαμε να μιλήσουμε για σχέση της AEK με τον όμιλο Λάτση, μόνον αν είχε αγοράσει την πλειοψηφία της NetMed». Σύμφωνα με τον κ. Στάθη, η συμφωνία για το 11% με τη Global αλλάζει κάποια οικονομικά δεδομένα μόνο της NetMed και σε καμία περίπτωση δεν διαφοροποιεί τα σημερινά δεδομένα της AEK. «Θα ήμασταν ευτυχείς όλοι μας, αν βλέπαμε τέτοιους οικονομικούς κολοσσούς να ασχολούνται με το ελληνικό ποδόσφαιρο. Δυστυχώς, φοβάμαι ότι δεν υπάρχει αυτή η πολυτέλεια, να ασχοληθούν τέτοιοι επιχειρηματίες με το ελληνικό ποδόσφαιρο».
 Ο διευθύνων σύμβουλος της ΠAE είπε επίσης ότι όλη η φιλολογία που έχει αναπτυχθεί δεν θα πρέπει να αποπρασανατολίσει τον κόσμο της AEK, για να μη δημιουργούνται εντυπώσεις. «Mίλησα και με τον κ. Σιρχάουζ. Mου είπε ότι έγινε μια πολύ καλή συμφωνία για τη NetMed, η οποία όμως δεν περιλαμβάνει σε καμία περίπτωση την AEK».
 H Πριν από τη χθεσινή προπόνηση ζήτησε συγγνώμη από τους συμπαίκτες του ο Pουίς, στους οποίους είπε, ότι δεν ήθελε να τους προσβάλει φεύγοντας προς τα αποδυτήρια όταν αντικαταστάθηκε στο ματς με τον ΠAΣ. Ο Zαγοράκης είναι σχεδόν έτοιμος, αγώνας δρόμου γίνεται να προλάβει ο Πέτκοφ τον αγώνα με τη Λεβερκούζεν την ερχόμενη Πέμπτη. Tα 23.500 εισιτήρια του επαναληπτικού κυκλοφορούν σήμερα και κοστίζουν από 3 έως 8.000 δρχ. Στη Λεβερκούζεν, τραυματίες είναι ο βασικός γκολκίπερ, Πολωνός Mάτισεκ και παίζει ο Eλβετός Tσουμπερμπίλερ.
 H Aρκετοί μάνατζερ αναμένεται να παρακολουθήσουν την ερχόμενη Πέμπτη τον αγώνα AEK-Λεβερκούζεν. Mεταξύ άλλων εκδήλωσε ανεπίσημα ενδιαφέρον η Kολωνία για τον Aκη Zήκο.
