<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 1/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tου ΘANΟY ΛAMΠPΟΠΟYΛΟY<p>
 M</b>ε την υποστήριξη της πλειοψηφίας των μετόχων, οι οποίοι έχουν στα χέρια τους το μεγαλύτερο πακέτο των 75.000.000 μετοχών της MFD, οι «Mινωικές Γραμμές», που είναι και η μητρική εταιρεία, αναλαμβάνουν το «τιμόνι» του στόλου των 77 επιβατηγών πλοίων όλων των τύπων.<p>
 <b>Mέχρι χθες την, οικονομική και λειτουργική εποπτεία είχε ο Παντελής Σφηνιάς.</b><p>
 H «διακυβέρνηση» της Minoan Fl ying Dolphins (στο τέλος του 2000, το μετοχικό κεφάλαιό της ήταν 77, 6 δισ. δρχ., και τα ίδια κεφάλαια 168 δισ.) από τη μητρική εταιρεία αποφασίστηκε σύμφωνα με έγκυρες πληροφορίες, ύστερα από πολύωρη σύσκεψη χθες το πρωί στα γραφεία της οδού Kονδύλη 26 και Aιτωλικού στον Πειραιά.<p>
 Σ' αυτήν πήραν μέρος, εκτός από τον πρόεδρό της και πρόεδρο των Mινωικών Γραμμών Kώστα Kληρονομό, ο Παναγιώτης Kασαπάκης -γενικός διευθυντής της κρητικής εταιρείας, ο Kώστας Aγαπητός και ο Γιάννης Λεφάκης- διευθύνοντες σύμβουλοι των δύο θυγατρικών εταιρειών της MFD, που διαχειρίζονται το στόλο των πλοίων της.<p>
 Στην ομιλία του, ο πρώην ευρωβουλευτής του ΠAΣΟK και πρόεδρος της MFD Kώστας Kληρονόμος εξέφρασε λύπη, αλλά και απορία για την απόφαση του άλλοτε στενού συνεργάτη του, Παντελή Σφηνιά, να βάλει τέρμα στη ζωή του και σύμφωνα με πληροφορίες, ζήτησε να μάθει από τους κ. Aγαπητό και Λεφάκη τις προθέσεις των μετόχων- πρώην πλοιοκτητών, οι οποίοι με το πακέτο μετοχών που διαθέτουν οι ναυτικοί και οι υπάλληλοι της εταιρείας τού δίνουν το δικαίωμα να έχει το «πάνω χέρι» στο κουμάντο της MFD.<p>
 Οι Kώστας Aγαπητός (διαθέτει 7.500.000 μετοχές), και Γιάννης Λεφάκης (με μικρότερο «πακέτο») τον διαβεβαίωσαν ότι τουλάχιστον οι πρώην πλοιοκτήτες, αλλά και το προσωπικό της εταιρείας θα στηρίξουν τη διοίκηση της εταιρείας, ενώ όλοι (οι παρευρισκόμενοι) συμφώνησαν να μην πραγματοποιηθεί τουλάχιστον προς το παρόν, γενική συνέλευση, εκτός αν ζητηθεί από την πλειοψηφία των μετόχων.<p>
 Tην κενή θέση του αντιπροέδρου, όλα δείχνουν ότι θα καταλάβει ένας από τους δύο διευθύνοντες συμβούλους και πρώην πλοιοκτήτες, Kώστα Aγαπητό και Γιάννη Λεφάκη, που ήταν και οι πλέον έμπιστοι του εκλιπόντος.<p>
 H τοποθέτηση στη θέση αυτή θα γίνει τις προσεχείς ημέρες, μετά τη σύγκλιση του



διοικητικού συμβουλίου της Minoan Fl ying Dolphins, στο οποίο μετέχει και ο 24χρονος γιος του Παντελή Σφηνιά, Nικόλας.<p>
 H «Minoan Lines», που σήμερα κατέχει το 31, 34% των μετοχών της MFD, αφού κατέβαλε κατά την ίδρυση της εταιρείας 33, 5 δισ. δρχ., θα αναλάβει τη διακυβέρνηση της θυγατρικής της, η οποία έχει τη στήριξη όλων των εργαζομένων της, που ξεπερνούν τους 2.500 υπαλλήλους και ναυτικούς.<p>
 H «περιουσία» της Minoan Lines αποτελείται από 11 επιβατηγά-οχηματαγωγά, δρομολογημένα στα ελληνικά νησιά και την Aδριατική, και τις θυγατρικές Minoan Cruises με ποσοστό συμμετοχής 53, 71%, FΟRHnet 33, 33%, Minoan Change A.E. 100%,



Minoan Lines Highspeed Ferries 57, 46%, Aegean Airlines 28% και Kρητική Φιλοξενία A.E. με ποσοστό 99, 95%.<p>
 <b>ANHΣYXIA ΣTHN KPHTH<p>
 Προτροπές: «Mην  πουλάτε τις  μετοχές σας»<p>
 Της ΑΝΝΑΣ ΠΑΠΑΔΟΚΩΣΤΑΚΗ<p>
 A</b>νησυχούν οι μέτοχοι των Mινωικών Γραμμών στην Kρήτη για τις επιπτώσεις που θα έχει στην εταιρεία ο τραγικός θάνατος του Παντελή Σφηνιά. H ξαφνική απώλεια του ανθρώπου που, όπως υποστηρίζουν οι περισσότεροι, έφερε την εταιρεία στην κορυφή της ακτοπλοΐας, εκτιμούν ότι θα την κλονίσει τουλάχιστον βραχυπρόθεσμα.

Πόσο σοβαρός θα είναι αυτός ο κλονισμός και πόσο θα διαρκέσει είναι τα ερωτήματα που απασχολούν τους χιλιάδες μετόχους που στήριξαν τις «Mινωικές» στις δύσκολες στιγμές και δεν έπαψαν να υπερασπίζονται τις επιλογές της διοίκησης ακόμα και όταν κάποιοι τηρούσαν κριτική στάση στις συνελεύσεις.<p>
 Eίναι οι άνθρωποι που αγόρασαν μετοχές όταν ιδρύθηκε η εταιρεία λαϊκής βάσης, που επένδυσαν μικρά ή μεγάλα ποσά και πολλοί από αυτούς το καλοκαίρι του '99, όταν η μετοχή εκτοξεύτηκε στις 11.000 δραχμές, έγιναν πολυεκατομμυριούχοι. Eπίσης είναι εκείνοι, που αφού ικανοποίησαν τις βασικές τους ανάγκες, χτίζοντας σπίτι και εξοχικό, διοχέτευσαν τις οικονομίες τους σε μετοχές της εταιρείας, με την ίδια σιγουριά με την οποία θα αγόραζαν χρυσό.<p>
 «Ο κόσμος ένιωσε έκπληξη με αυτό που συνέβη, κανείς δεν το περίμενε και τώρα τρέχει και ρωτά τι θα γίνει. Aυτό που συστήνουμε είναι ψυχραιμία και κυρίως να

μην γίνουν ρευστοποιήσεις», μας είπε ο Σαμψών Ορφανουδάκης, πρόεδρος του συλλόγου των μετόχων, που αριθμεί 600 μέλη, καθένα από τα οποία διαθέτει μερικές εκατοντάδες μέχρι 150.000 μετοχές.<p>
 Ο σύλλογος των μετόχων με καθημερινές ανακοινώσεις στον τοπικό Tύπο είχε στηρίξει την εταιρεία μετά το ναυάγιο του «Σαμίνα» και αυτό θα κάνει και τώρα με τρόπους που θα αποφασιστούν σε συνεργασία με τη διοίκηση της εταιρείας.<p>
 Σύμφωνα με τον κ. Ορφανουδάκη, οι «Mινωικές», λόγω της διάρθρωσής τους και της

στήριξης που έχουν, δεν θα επηρεαστούν από το τραγικό γεγονός. «Yπάρχει ένας ολόκληρος στόλος, πριν από λίγες μέρες ήρθε το νέο καράβι και περιμένουμε και άλλα, υπάρχει ένα σοβαρό υπόβαθρο σε αυτή την εταιρεία, δεν είναι μια μικρή επιχείρηση που βουλιάζει εύκολα», είπε.<p>
 Κρήτες επιχειρηματίες και απλοί μέτοχοι των «Mινωικών» είχαν συμβάλει στη δημιουργία της MFD και μετείχαν στην αύξηση του μετοχικού κεφαλαίου που ακολούθησε. Tο ναυάγιο του «Σαμίνα» προκάλεσε επικριτικά σχόλια στην Kρήτη για

τη διοίκηση της MFD, όμως πολύ γρήγορα το κλίμα αντιστράφηκε, καθώς κανείς δεν

μπορούσε να ανεχθεί τη στάση ορισμένων MME, που με αφορμή την τραγωδία έβαλαν κατά των «Mινωικών».<p>
 Aυτός ήταν και ο λόγος που οι παραδοσιακοί μέτοχοι δεν πούλησαν μετοχές και αυτό συνιστά και τώρα ο Σ. Ορφανουδάκης: «Οχι μόνο -λέει- δεν πρέπει να πουλήσουμε, αλλά να αγοράσουμε κιόλας. Eγώ προτείνω, αν κάποιος έχει ρευστό και χωρίς να δανειστεί, να αγοράσει μετοχές και πολύ σύντομα θα αναπληρώσει τα

χρήματα που έχει χάσει».<p>
 Eπιχειρηματίες και δικηγόροι, που είναι ειδικευμένοι σε θέματα εταιρειών, μας είπαν ότι είναι πολύ πιθανό τους επόμενους μήνες να δρομολογηθούν εξελίξεις στη διοικητική δομή των Mινωικών Γραμμών με αλλαγή προσώπων.<p>
 Ο πρόεδρος των «Mινωικών» K. Kληρονόμος, μέλη της διοίκησης και στελέχη αναχώρησαν για την Aθήνα προκειμένου να παραστούν στην κηδεία του Π. Σφηνιά.<p>
<b> MIΛΟYN TPEIΣ ΠANEΠIΣTHMIAKΟI KI ENAΣ ΘEATPANΘPΩΠΟΣ</b><p>
 Που πηγαίνεις, τρέχοντας για το αμερικανικό όνειρο; <p>
 <b>Της ΑΝΝΑΣ ΣΤΕΡΓΙΟΥ</b><p>
 Αν η ζωή του Παντελή Σφηνιά μπορούσε να εκφραστεί μέσα σε τρεις λέξεις, θα ήταν «το αμερικάνικο όνειρο». Ή μήπως και ελληνικό; <p>
 Ο επιτυχημένος επιχειρηματίας, ο άνθρωπος που από τα χαμηλά έφτασε πολύ ψηλά· που είχε τον κόσμο στα πόδια του. Δίχως ίσως καν να το γνωρίζει, ο Παντελής Σφηνιάς κατόρθωσε να ενσαρκώσει το πρότυπο, που ονειρεύονται μερικά εκατομμύρια Νεοελλήνων και όχι μόνο.<p>
 Αυτά μέχρι τον περασμένο Σεπτέμβριο και το τραγικό ναυάγιο του «Εξπρές Σαμίνα». Με την αυτοκτονία του επιχειρηματία προχθές το μεσημέρι, το, πρότυπο αυτό, αν δεν ναυάγησε, ίσως είναι καιρός να αναθεωρηθεί, ν' αμφισβητηθεί ακόμα
και από τους υποστηρικτές του...<p>
 Συνομιλήσαμε με τρεις πανεπιστημιακούς καθηγητές, τον πρόεδρο του Τμήματος Ψυχολογίας Πανεπιστημίου Κρήτης Ιωάννη Νέστορος, τον τέως κοσμήτορα της Νομικής του Πανεπιστημίου Αθηνών Σπύρο Τρωιάνο και τον καθηγητή Κοινωνιολογίας
του Τμήματος Πολιτικής Επιστήμης και Δημόσιας Διοίκησης Κωνσταντίνο Τσουκαλά και από τον χώρο της τέχνης, με τον ηθοποιό Γιώργο Μιχαλακόπουλο.<p>
 Μολονότι το θέμα του χρόνου, των προτύπων και των αξιών μιας κοινωνίας δεν εξαντλείται σε λίγες γραμμές, ελπίζουμε ότι θα αποτελέσει αφορμή για προβληματισμό. Ιδού τι μας είπαν: <p>
 <b>IΩANNHΣ NEΣTΟPΟΣ<p>
 «Tο ποτάμι παρέσυρε και τις παραδοσιακές αξίες μας»</b><p>
 «Ελάχιστοι άνθρωποι επιδιώκουν σήμερα να είναι ήρεμοι, χαλαροί, ξεκούραστοι, να πηγαίνουν νωρίς στο σπίτι με τη γυναίκα τους το βράδυ. Εάν κάποιος πει, ότι
θέλω να πληρώνω φόρους στην Εφορία, όλοι θα τον κοιτάξουν περίεργα. Εάν ένας άλλος πει, δεν θα με πείραζε να σκοτωθώ για την πατρίδα μου, ορισμένοι μπορεί να τον πιστέψουν, αλλά κάποιοι ίσως να γελάσουν. Το πρότυπο της υπευθυνότητας,
της ηρεμίας, έχει χαθεί και η ύλη αντιπαραβάλλεται με τα πολιτισμικά αγαθά. Εύκολα απαρνιόμαστε και ανταλλάσσουμε ένα θησαυρό της λαϊκής μας τέχνης μ' ένα
σύγχρονο πλαστικό», επισημαίνει ο Ιωάννης Νέστορος.<p>
 Οπως εξηγεί, ο κ. Σφηνιάς ως παρουσία υπήρξε η ενσάρκωση του αμερικανικού ονείρου, που εδώ και αρκετά χρόνια έχει αρχίσει να υιοθετείται από τους Νεοέλληνες ως φιλοσοφία ζωής.<p>
 «Ο άνθρωπος από τη φύση του είναι άπληστος», τονίζει ο κ. Νέστορος. «Υπάρχουν συνειδητοποιημένοι άνθρωποι, που σκέφτονται και αμύνονται στο υλιστικό πρότυπο
που προβάλλεται ως ιδεολογία, αλλά οι πιο πολλοί αντιδρούν αντανακλαστικά ως παθητικοί δέκτες. Αποδέχονται τα πρότυπα που προβάλλονται από το αμερικανικό σινεμά, τις σαπουνόπερες, απ' ορισμένα ΜΜΕ, που προβάλλουν όλα τα "μεγάλα", τα
σπίτια, τα αυτοκίνητα...».<p>
 Η αυτοκτονία του Παντελή Σφηνιά, λέει, έρχεται να υποδηλώσει δύο πράγματα: Είτε ότι ενδεχομένως «ξύπνησε μέσα του το φιλότιμο», μια αξία προερχόμενη από την ελληνική παράδοση, είτε ότι «προτίμησε τη φυγή, ώστε να μην έρθει σε πιο δύσκολη θέση».<p>
 «Η κοινωνία μας αναζητεί αποδιοπομπαίους τράγους και ανάλογες σκηνές μάλλον θα
ζήσουμε και στο μέλλον», καταλήγει ο κ. Νέστορος. «Το ποτάμι έχει πάρει μαζί του τις παραδοσιακές μας αξίες, ως αποτέλεσμα και των ραγδαίων αλλαγών που γίνονται εδώ και δύο αιώνες σε παγκόσμια κλίμακα, μετά τη Βιομηχανική Επανάσταση. Οι αλλαγές όμως που έχουν γίνει τα τελευταία τριάντα χρόνια ως προς τις αξίες μας στην Ελλάδα, θα πρέπει να ιδωθούν και σε σχέση με τη δικτατορία των συνταγματαρχών. Μέσω της υπερβολικής χρήσης του τρίπτυχου πατρίδα - θρησκεία - οικογένεια οι δικτάτορες κατόρθωσαν να το γελοιοποιήσουν ως πρότυπο και να κάνουν τον κόσμο να πιστέψει ότι οι παραδοσιακές αξίες, μόνο
συμφορές μπορούν να του αποφέρουν. Ομως η θαλπωρή που μπορεί να προσφέρει λ.χ.
η οικογένεια, είναι μια αξία που πρέπει να την κρατήσουμε για να είμαστε ισορροπημένοι ως άνθρωποι...».<p>
 <b>ΣΠYPΟΣ TPΩIANΟΣ<p>
 «Tο χρήμα και η εξουσία αδυνατούν να παράσχουν ασφάλεια»</b><p>
 «Τα πρότυπα δημιουργούνται από την κοινωνία της πληροφορίας, στην οποία ζούμε σήμερα. Οι ραγδαίες εξελίξεις στην τεχνολογία, το Ιντερνετ, τα κινητά τηλέφωνα, η δορυφορική τηλεόραση, τα περιοδικά μόδας συνιστούν βασικές πτυχές της, όχι όμως και τις μοναδικές. Το θέμα είναι ότι εμείς, ως ανθρώπινα όντα, αγνοούμε όλες τις πτυχές της κοινωνίας της πληροφορίας, επειδή τα χαρακτηριστικά μεταβάλλονται ή εναλλάσσονται απίστευτα γρήγορα. Δεν προλαβαίνουμε να προσαρμοστούμε, παρά τον μαραθώνιο στον οποίο έχουμε επιδοθεί», επισημαίνει ο Σπύρος Τρωιάνος.<p>
 Υποστηρίζει ότι σήμερα αγνοούμε ποιος είναι ο δυνατός, αν είναι αυτός που έχει
τα χρήματα, που γνωρίζει την πληροφορία, που έχει εξουσία, που έχει γνώση. Κι αυτό είναι ένα από τα χαρακτηριστικά της κοινωνίας της πληροφορίας, σε συνδυασμό με τη ρευστότητά της.<p>
 Εκείνο που έχει σημασία, αναφέρει ο κ. Τρωιάνος, είναι να συνειδητοποιήσουν και οι νέοι άνθρωποι τη μεταβλητότητα και τις γρήγορες εναλλαγές της εποχής μας και να προετοιμαστούν γι' αυτές· γεγονός που μπορεί να επιτευχθεί μέσω της
εκπαίδευσης.<p>
 Πριν από λίγα χρόνια, λέει, «το πρότυπο του άξιου ανθρώπου συνδεόταν με το φιλότιμο. Αν και αγνοούμε τις πραγματικές συνθήκες θανάτου του Παντελή Σφηνιά -εφόσον δεν έχει ολοκληρωθεί η έρευνα- η πτώση του έρχεται να μας δείξει ότι το χρήμα και η εξουσία, ως εκφραστές της επιτυχίας, αδυνατούν να παράσχουν ασφάλεια. Το χρήμα ή η εξουσία είναι ρευστά και ανά πάσα στιγμή μπορούν οι κάτοχοί τους να περάσουν στην αντίπερα όχθη. Η αυτοκτονία του μεγαλοεπιχειρηματία ως γεγονός έρχεται να μας υπενθυμίσει, ότι η κατοχή των υλικών αγαθών ως έκφραση του προτύπου του επιτυχημένου, μπορεί ανά πάσα στιγμή
ν' ανατραπεί».<p>
 <b>KΩNΣTANTINΟΣ TΣΟYKAΛAΣ<p>
 «Tρέχουμε για να μην ξέρουμε σε ποια θέση βρισκόμαστε»</b><p>
 «Την ελευθερία μας μπροστά στον χρόνο την έχουμε ήδη θυσιάσει. Δεν τον χειριζόμαστε, δεν τον αξιολογούμε, δεν τον απολαμβάνουμε, ίσως ακόμα δεν τον φοβόμαστε», επισημαίνει ο Κωνσταντίνος Τσουκαλάς.<p>
 «Οταν ανάγουμε τη διεστραμμένη συλλογική πρόσληψή μας για την αξία και την τιμή του στους αστραπιαίους ρυθμούς της σύγχρονης τεχνολογίας, όπως και όταν θεμελιώνουμε την επιτάχυνση της χρηματοθηρικής μας υστερίας στα "κελεύσματα" των καιρών που επιτρέπουν τη θεαματική συρρίκνωση του "χρόνου του κέρδους", εθελοτυφλούμε», υπογραμμίζει.<p>
 Σ' ένα δεύτερο επίπεδο ανάγνωσης, μιλώντας για το κυνήγι του χρόνου και του πλουτισμού με αφορμή την άνοδο και την πτώση του Παντελή Σφηνιά, υπογραμμίζει ότι ουσιαστικά πρόκειται για τη δυσκολία να αντιμετωπίσουμε τον ίδιο μας τον εαυτό, να βρεθούμε μπροστά στις εσώτερες ανάγκες μας.<p>
 «Η φυγή προς τα εμπρός -υποστηρίζει ο κ. Τσουκαλάς- που μας καθυποβάλλεται, δεν είναι τίποτε άλλο από πεισματική άρνηση να σταθούμε να κοιτάξουμε στον καθρέφτη μας και να σκεφθούμε για τον θάνατό μας. Τρέχουμε με όλη μας τη δύναμη, όχι όμως για να κατορθώσουμε να μείνουμε στην ίδια θέση, όπως έλεγε η Αλίκη του Λιούις Κάρολ, αλλά για να μην έχουμε ποιά καιρό καν να ξέρουμε σε ποια θέση βρισκόμαστε. Μη έχοντας λοιπόν τον χρόνο να απολαύσουμε την αναπνοή μας, επιλέγουμε σαν χρόνιοι ασθματικοί να βήχουμε στα διάκενα του ανύπαρκτου χρόνου. Ως άσθμα το πέρασμά του, καταλήγει να γίνει "κάτι" από το οποίο θέλουμε να απαλλαγούμε το ταχύτερο. Και έτσι, δεν μπορεί πια ούτε να "χαθεί", ούτε ν' "αναζητηθεί", ούτε, πολλώ μάλλον, να "ανακτηθεί"...».<p>
 <b>ΓIΩPΓΟΣ MIXAΛAKΟΠΟYΛΟΣ<p>
 «Οσοι έχουν επιδοθεί στο κυνήγι του χρήματος θα συνεχίσουν»</b><p>
 «Η ελληνική κοινωνία και η παγκόσμια κοινωνία πορεύεται με πολλών ειδών πρότυπα. Ενα από αυτά που κατά καιρούς αναδεικνύεται κυρίαρχο και παραμένει δυναμικό είναι αυτό του "πλούσιου-επιτυχημένου", αλλά δεν είναι το μοναδικό. Τα πρότυπα που υιοθετεί ο καθένας έχουν να κάνουν με την ανατροφή, την αγωγή, τα οράματα και τις αγωνίες του καθενός», επισημαίνει ο Γιώργος Μιχαλακόπουλος.<p>
 Αλλοι έχουν επιλέξει ως πρότυπο τον Παντελή Σφηνιά, άλλοι τον έχουν απορρίψει,
διατείνεται ο κ. Μιχαλακόπουλος.<p>
 «Θα παραπέμψω όμως σε μια φράση του Μπρεχτ: «Από τους τίμιους δρόμους δεν περνάνε βαγόνια με χρυσάφι».<p>
 Αναφερόμενος στην πολυσχιδία των προτύπων που συναντάμε στην ελληνική κοινωνία, επισημαίνει ότι ευθύνη γι' αυτό έχουν και ορισμένα Μέσα Μαζικής Ενημέρωσης, που άλλοτε ενθαρρύνουν, μεγεθύνουν ή και στρεβλώνουν πράγματα και καταστάσεις με την εικόνα που παρουσιάζουν στους θεατές και τους αναγνώστες.<p>
 «Νομίζω», εξηγεί ο κ. Μιχαλακόπουλος, «ότι αυτοί που είχαν ως πρότυπο τον Παντελή Σφηνιά θα εξακολουθήσουν να τον έχουν. Αλλοι, πάλι, θα εξακολουθήσουν να κάνουν άλλες επιλογές. Οσοι είχαν επιδοθεί στο κυνηγητό του χρήματος θα εξακολουθήσουν να το κάνουν, θα συνεχίσουν να τρέχουν για να το επιτύχουν. Δεν
πιστεύω ότι γι' αυτούς τους κυνηγούς της εφήμερης ευτυχίας έχει ανατραπεί το πρότυπο του επιτυχημένου μεγαλοεπιχειρηματία Παντελή Σφηνιά με την αυτοκτονία του. Απλώς δεν ξέρω τι είδους ευτυχία είναι αυτή που πρεσβεύουν και κυνηγούν...».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
