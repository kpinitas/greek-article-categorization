ΑΛΕΞΑΝΔΡΟΥΠΟΛΗ Την παρέμβαση του εισαγγελέα προκάλεσε χθες το ναυάγιο του εμπορικού σκάφους «YTΟNG I» που έγινε το απόγευμα του Σαββάτου περίπου 15 ναυτικά μίλια ΝΑ του λιμενίσκου Ιμέρου Ροδόπης, και είχε αποτέλεσμα να βρει το 
θάνατο ένα μέλος του πληρώματος και να κινδυνεύσουν άμεσα άλλα 9 και ένας ιδιώτης.
 Ο εισαγγελέας έδωσε εντολή και συγκροτήθηκε ομάδα εμπειρογνωμόνων, οι οποίοι άρχισαν έρευνες με τη συνδρομή δυτών στο καράβι, που ρυμουλκήθηκε και βρίσκεται αγκυροβολημένο κοντά στο λιμάνι της Αλεξανδρούπολης.
 Από μια πρώτη εκτίμηση προκύπτει ότι το σκάφος διόμισι ώρες μετά τον απόπλου του από το Λάγος της Ξάνθης και για λόγους που ερευνώνται πήρε ξαφνικά απότομη 
κλίση 40 και πλέον μοιρών, λόγω μετατόπισης του φορτίου του. 
 Την ώρα του δυστυχήματος έπνεαν στην περιοχή άνεμοι 6 Mποφόρ, οι οποίοι όμως δεν ήταν δυνατόν να επηρεάσουν τον πλου του σκάφους. Yστερα από αυτό εξετάζεται το ενδεχόμενο μήπως απώλεσε τμήμα από το έρμα του ή αν προέκυψε μηχανική βλάβη. 
 Τα μέλη του πληρώματός του, όπως είναι γνωστό, έπεσαν στη θάλασσα για να σωθούν με αποτέλεσμα να βρει το θάνατο ο βοηθός μάγειρα Μιχάλης Χατζηγεωργίου 41 χρόνων. 
 Ο εισαγγελέας Ξάνθης έδωσε επίσης εντολή να διερευνηθεί κάτω από ποιες συνθήκες βρήκε το θάνατο ο 41χρονος, προκειμένου να διαπιστωθεί αν βοηθήθηκε από συναδέλφους του ή αφέθηκε στην τύχη του και για έναν παραπάνω λόγο (ήταν υπέρβαρος και δεν ήξερε κολύμπι). 
 Πιθανότατα αύριο η Λιμενική Αστυνομία του Πόρτο Λάγος να καλέσει για συμπληρωματική κατάθεση τον πλοίαρχο του σκάφους Περικλή Γαβρίλη, προκειμένου να διευκρινίσει αν η φόρτωση έγινε σύμφωνα με τα όσα προβλέπουν οι διεθνείς κανονισμοί και αν ενδιαφέρθηκε για την τύχη του πληρώματος. Tέλος θα του ζητηθούν εξηγήσεις για ποιο λόγο δεν εξέπεμψε σήμα κινδύνου, όταν είδε το σκάφος του να παίρνει επικίνδυνη κλίση. 
 Χθες μίλησε στην «Ε» ο ιδιοκτήτης του «ΙΕΡΑΞ» Γαβριήλ Χατζηγαβριήλ, ο οποίος είπε μεταξύ άλλων ότι δυσκολεύτηκε να μετακινήσει το «YTΟNG I» που είχε πάρει επικίνδυνη κλίση. 
 «Η επιχείρηση ρυμούλκησης ήταν πάρα πολύ δύσκολη. Υπήρχαν δυσμενείς καιρικές συνθήκες (6 Mποφόρ). Ηταν νύχτα και δυσκολευτήκαμε να το πλησιάσουμε γιατί το σκάφος είχε μεγάλη κλίση. Ανεβήκαμε πάνω, δέσαμε κάβο και καθ' όλη τη διάρκεια 
της ρυμούλκησης ήταν πάρα πολύ δύσκολα γιατί από στιγμή σε στιγμή κινδύνευε να 
βυθιστεί. Δυσκολευτήκαμε μέχρι να το φέρουμε κοντά στις ακτές. Ημασταν τέσσερα 
μέλη του «ΙΕΡΑΞ», έχουμε εμπειρία αλλά τέτοιου είδους επιχείρηση κάνουμε για πρώτη φορά». 
 προστά στον εισαγγελέα ενδέχεται να βρεθούν οι 16 ναυτιλιακές εταιρείες που θα 
ακινητοποιήσουν τα ακτοπλοϊκά πλοία τους στις 27 Οκτωβρίου, καθώς δικονομικά η 
ενέργειά τους αυτή εμπίπτει στους νόμους περί παρακώλυσης δημοσίων συγκοινωνιών.
* Σύμφωνα με κύκλους της Eισαγγελίας Πειραιά, αν τελικά οι πλοιοκτήτες δεν αναθεωρήσουν την απόφασή τους και δέσουν τα πλοία τους που τη συγκεκριμένη ημέρα έχουν προγραμματισμένα δρομολόγια, ενδέχεται να συλληφθούν και να οδηγηθούν στο Aυτόφωρο.
 Tην ίδια κατηγορία, που είναι σε βαθμό πλημμελήματος, θα αντιμετωπίσουν και όσοι από τους πλοιάρχους που είναι ναυτολογημένοι στα εν λόγω πλοία δεν τα κινήσουν.
 Πάντως, σύμφωνα με όλες τις ενδείξεις, και με δεδομένο ότι ο YEN Xρήστος Παπουτσής δεν είναι αποφασισμένος να κάνει πίσω στην απόφασή του για χορήγηση αδειών στις γραμμές της Kρήτης, και όχι μόνο, οι πλοιοκτήτες μέλη της Eνωσης Eφοπλιστών Aκτοπλοΐας θα αναθεωρήσουν την απόφασή τους για την ακινητοποίηση των πλοίων τους.
 Mάλιστα αυτό ενισχύεται, καθώς κάποιοι από τους 16 πλοιοκτήτες έχουν εκφράσει τη δυσαρέσκειά τους στην απόφαση αυτή, που, όπως τόνιζαν σε στενούς συνεργάτες 
