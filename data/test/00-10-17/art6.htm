<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 17 Οκτωβρίου 2000</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




«Nομίζω ότι οι Sex Pistols είναι το αντίθετο της ανθρωπότητας. Ολος ο κόσμος θα ήταν καλύτερα χωρίς αυτούς». Bernard Brook Partridge, δήμαρχος του Λονδίνου, 1977<p>
 <font size=4><b>Π</b></fotn>
 ρωτοπόροι ή απατεώνες, γνήσιοι ήρωες μιας γενιάς ή κατασκευασμένοι μύθοι, ριζοσπαστικά ταλέντα ή βαβουριάρηδες αλήτες; Οποια και αν είναι η άποψή σας για τους αρχιερείς του punk, δεν μπορείτε παρά να παραδεχθείτε πως μετά την εμφάνισή τους τίποτε δεν έμεινε το ίδιο στη μουσική.<p>
 «H βρωμιά και η οργή», σαν τίτλος, πρωτοεμφανίστηκε στο πρωτοσέλιδο της αγγλικής Mirror την επομένη της πρώτης τηλεοπτικής εμφάνισης των Sex Pistols. Aπό την περασμένη Παρασκευή ξαναεμφανίζεται στη μαρκίζα κάποιων σινεμά -ελληνικός τίτλος «H γοητεία της οργής»- αγκαλιά με την ταινία-ντοκιμαντέρ του 


σκηνοθέτη Julien Temple (βλέπε Absolute Beginners). Οπως λέει και ο ίδιος, «ήμουν ίσως ο μόνος άνθρωπος ανάμεσα στην μπάντα και την Malcom McLaren πλευρά 


της ιστορίας. Eτσι, ήταν υπέροχο για μένα να μπορέσω να δείξω την άλλη πλευρά της ιστορίας αυτής. Tο συγκρότημα μιλά με ειλικρίνεια στο φιλμ για όλα αυτά και αυτή η εντιμότητα είναι το σημαντικό που θα τους συνδέσει με τους θεατές». 


Στα 108 λεπτά του ανακατεύει άπαιχτο υλικό του συγκροτήματος (ζωντανές εμφανίσεις, πρόβες, στουντιακές ηχογραφήσεις και ιδιωτικές στιγμές) με καινούργιες συνεντεύξεις από όσα μέλη της μπάντας «που αλυσόδεσε το rock 'n' roll με την εξέγερση» ζουν ακόμη. Παράλληλα και ανάμεσα στις εικόνες ξεδιπλώνεται η ιστορία της παρακμής της χώρας που γέννησε το punk, αλλά και η εξέλιξη μιας γενιάς, που με αυτό ζητούσε το μέλλον της.<p>
 «Eνα φιλμ για τους Sex Pistols είναι πολύ σχετικό με το παρόν μας γιατί είναι ιδιαίτερα σημαντικό για τους νέους σήμερα να αμφισβητούν αυτό που ακούν γύρω τους. Οι Pistols όχι μόνο έδειξαν στον κόσμο πως δεν χρειάζεται ένα εικοσάλεπτο σόλο για να πεις κάτι και να ακουστεί. Mε τη μουσική τους προστάτεψαν το δικαίωμά τους στην ατομικότητά τους και την αμφισβητούμενη συμπεριφορά τους. Aυτό είναι που κινδυνεύει να χαθεί σήμερα», συνεχίζει ο Temple, ενώ φαίνεται ακόμη να αναρωτιέται για την όλη ιστορία.<p>
 «Hξερα πάντα ότι δεν θα μπορούσε κανένα άλλο συγκρότημα να αγγίξει την έντασή τους, αλλά μόλις τώρα νομίζω πως για τα πραγματικά συναισθήματα της ιστορίας -και ειδικά πού κατέληξε ο Sid- μπορούν να μιλήσουν μόνο όσοι έζησαν αυτή την ιστορία, ειδικά ο John (Rotten). Eίδα θεατές να βγαίνουν κλαίγοντας από την αίθουσα -το τελευταίο πράγμα που περιμένεις από μια ταινία για τους Pistols- αλλά αυτό είναι το υπέροχο. Δεν υπήρχε ποτέ κάτι που να το περιμένεις από τους 


Sex Pistols. Hταν απλά αναπάντεχοι και αυτό ήταν κομμάτι της δύναμής τους...».<p>
 Aπό τη σκηνή στο πανί<p>
 H ιστορία ξεκινάει όταν ο σκηνοθέτης ήταν ακόμη φοιτητής στη σχολή κινηματογράφου, στο Beaconsfield, το 1975. Γύρναγε στο λιμάνι και σκεφτόταν τι 


μουσική να βάλει σε μια πειραματική ταινία του. Aπό ένα κτίριο ακούστηκε κάποιος να τραγουδά ένα τραγούδι των Small Faces (οι Pistols δεν είχαν ακόμη δικά τους τραγούδια), αλλά άλλαξε το στίχο από I want you to know I love you σε I hate you. «Mου άρεσε και μπήκα στο κτίριο. Aνεβαίνοντας τις σκάλες, κάποια στιγμή το κεφάλι μου πρόβαλε από το πάτωμα όπου έπαιζαν. Δεν έμοιαζαν με τίποτε άλλο στη γη, βρήκα πού έπαιζαν και πήγα αργότερα και τους είδα».<p>
 Aυτόματα παράτησε την κινηματογραφική του εργασία και άρχισε να τους κινηματογραφεί παντού. Eίχε το κλειδί των εργαστηρίων της σχολής και κάθε βράδυ «δανειζόταν» την κάμερα με την οποία τούς έπαιρνε από πίσω για τρία χρόνια. Σταδιακά του επέτρεψαν να το κάνει φανερά και αργότερα τον πλήρωναν ένα μικρό ποσό για το πάθος του.<p>
 Mέρος του υλικού το εκμεταλλεύθηκε, αμέσως μετά τη διάλυση του γκρουπ, ο McLaren φτιάχνοντας το The great rock 'n' roll swindle, με σκηνοθέτη τον Temple, που γυρίστηκε όπως και το Sid 'n Nanc yχωρίς την άδεια κάποιου μέλους, 


για να ξαναπουληθεί το προϊόν Sex Pistols και να πλουτίσει ο μεγάλος ταμίας της υπόθεσης, ο εγωκεντρικός κύριος McLaren.<p>
 Tελικά ο Rotten μήνυσε το '87 τον McLaren στο Aνώτατο Δικαστήριο του Λονδίνου και πήρε την κυριότητα τόσο του ονόματος της μπάντας όσο και της περιουσίας του, την οποία παρέδωσε και στους υπόλοιπους του συγκροτήματος, αλλά και στη μητέρα του Sid. H αρχή έγινε όταν η οικονομική διαχειρίστρια των περισσοτέρων από το γκρουπ Anita Camarata ανακάλυψε μια αποθήκη στην ιδιοκτησία τους, που ανάμεσα στα άλλα είχε μπομπίνες με φιλμ του συγκροτήματος διάρκειας πάνω από 20 ώρες. Ολοι μαζί συμφώνησαν για την ταινία, με σκοπό να ειπωθεί επιτέλους η αλήθεια γύρω από τη δική τους εκδοχή της ιστορίας, χωρίς υπερβολές, διαφημιστικά κόλπα και μυθοπλασίες τύπου McLaren. Tο μόνο που δεν κατάφεραν ήταν να συμφιλιώσουν τον Rotten με τον Jones. Aκόμη δεν μιλάνε και γι' αυτό όλες οι συνεντεύξεις γυρίστηκαν μεμονωμένα. Eτσι, όμως, ειπώθηκαν πράγματα που 


κανένας τους δεν θα έλεγε στον άλλον κατά πρόσωπο. H συνέχεια επί της οθόνης...<p>
 This is not a love song<p>
 «Οι Pistols δεν ήμασταν μια αυτοκαταστροφική μπάντα, επιθυμούσαμε απλά να αντιταχθούμε σε μια κατάσταση που τελικά μας κατέστρεψε». Ο L yndon, καρικατούρα πια του παλιού του εαυτού, αφού είναι ο πανκ οικοδεσπότης ενός ριάλιτι σόου, του «Rotten TV» σε ένα κανάλι του Λος Aντζελες, προσπαθεί να διαλύσει τις αυταπάτες γύρω από το συγκρότημα.<p>
 «Δεν είμασταν μια συνωμοσία της μεσαίας τάξης», εξηγεί ο κάποτε σάπιος Tζόνι, που προσπαθεί να ανατρέψει την εικόνα που επικράτησε ότι ήταν μια στημένη εξέγερση για την ανανέωση της βιομηχανίας του θεάματος. «Ο, τι κάναμε ήταν ενστικτώδικα προλεταριακό. Σε αντίθεση με τη φήμη ότι οι Sex Pistols ήταν ένα διανοουμενίστικο κατασκεύασμα του McLaren, εμείς κραυγάζαμε για τα αδιέξοδα της νεολαίας, κάτι ανήκουστο μέχρι τότε στη μουσική βιομηχανία. Kαι όποια "επανάσταση" ακολούθησε μετά από μας, έπρεπε να προσέξει πιο πολύ τα όσα λέγαμε, αντί να μας κάνει σύμβολα».<p>
 «Kανείς δεν θα μπορούσε να επινοήσει την εικόνα μας», συνεχίζει ο L yndon. «Ο μάνατζέρ μας ήταν ένας καιροσκόπος, που αναζητούσε το επόμενο σκάνδαλο, αντίθετα εμείς ήμασταν αυθεντικοί. Bιώναμε το αδιέξοδο καθημερινά, στο σχολείο, στο γραφείο ευρέσεως εργασίας, παντού μας έλεγαν ότι δεν έχουμε μέλλον και ότι πρέπει να αποδεχθούμε τη μοίρα μας».<p>
 «Eδώ και μια εικοσαετία», καταλήγει ο πρώην πανκ, «όσοι ασχολούνται με μας υπερβάλλουν και μεγαλοποιούν τα γεγονότα, μετατρέποντας τους Sex Pistols σε κάτι που ποτέ δεν ήταν. Tο ντοκιμαντέρ αυτό, μας έδωσε την ευκαιρία να πούμε την αλήθεια γύρω από την μπάντα. Aυτή η αλήθεια σοκάρει και είναι πολύ πιο ενδιαφέρουσα».<p>
 BAΓΓEΛHΣ BAΓΓEΛATΟΣ<p>
 ΔHMHTPHΣ ANAΣTAΣΟΠΟYΛΟΣ<p>

Η Μεγάλη Απάτη του Ροκ 'ν' Ρολ<p>
 1972 Ο Shepherds Bush και οι φίλοι του, Steve Jones και Paul Cook, φτιάχνουν με τον πρώην συμμαθητή τους Warwick Nightingale ένα συγκρότημα. Οργανα και μηχανήματα βρίσκει ο Jones. Εχοντας μάθει την «τέχνη» από τη μητέρα και τον πατριό του, κλέβει ολόκληρο το σετ.<p>
 n Ο Jones περνάει τα Σαββατοκύριακά του στο μαγαζί Let it Rock, στην King's Road. Το μαγαζί πουλούσε αξεσουάρ S&M και μπλουζάκια με πορνό στάμπες και ήταν 
της Viviane Westwood και του Malcom Mc Laren. Ο μικρός ψήνει τον τελευταίο να τους βρει ένα μέρος για πρόβες. Αυτός τους εξασφαλίζει το Covent Garden Communit yCentre και επιβάλλει τον κολλητό του, Glen Matlock σαν μπασίστα, ενώ 
προσπαθεί να βρεί τραγουδιστή. Αλλάζει το όνομα του μαγαζιού του σε SEΧ. Ο Nightingale φεύγει από το συγκρότημα.<p>
 1975 Ενας κάποιος John L ydon, με τον κολλητό του John Ritchie μετακομίζουν σε μια κατάληψη στην Kings Road. Ενα από τα τσιράκια του McLaren τον βλέπει να γυρνά μ' ένα μπλουζάκι με στάμπα «I hate Pink Flo yd» και το μαλλί βαμμένο πράσινο. Σύντομα περνάει οντισιόν για τραγουδιστής συνοδεύοντας τον Alice Cooper στο... jukebox του μαγαζιού! <p>
 n Λόγω του δουλέματος που ο Jones του έριχνε για τα σάπια δόντια του, ο Johnn y
L ydon αποκτά το παρατσούκλι Johnn yRotten. Ο McLaren «δανείζεται» το όνομα από 
κάποιο από τα μπλουζάκια που πουλούσε και βαφτίζει το συγκρότημα «Τhe Sex Pistols».<p>
 n Aρχίζουν να γράφουν δικά τους κομμάτια. Στην παρθενική τους μεγάλη εμφάνιση σαν support στους Bazooka Joe (την μπάντα του Adam Ant), στο St Martins College, το Νοέμβριο του '75 τους κλείνουν το ρεύμα πριν τελειώσουν το set! <p>
 1976 Aρχίζουν να γίνονται γνωστοί και αποκτούν δικό τους κοινό. Στο Dingwalls ξεσπούν φασαρίες και λόγω της κακής φήμης τους τους διώχνουν από κει για πάντα. Το Mont de Marson Punk Festival δεν τους δέχεται. Αρχίζουν να παίζουν στο 100 Club κάθε Τρίτη βράδυ.<p>
 n Βγαίνουν σε περιοδεία στη Αγγλία και παίζουν στη φυλακή του Chelmsford. Γίνονται headliners στο 100 Club Punk Rock Festival το Σεπτέμβριο. Κάτω από το 
όνομά τους στη μαρκίζα, είναι οι Damned, οι Clash, οι Vibrators και οι Siouxsie 'n the Banshees με ντράμερ τον κολλητό του Rotten, που τώρα λέγεται Sid Vicious.<p>
 n Στις 8 Οκτωβρίου υπογράφουν με την ΕΜΙ και ηχογραφούν το «Anarc yIn the UK» που βγαίνει στις 19 Νοεμβρίου.<p>
 n Τους καλούν ως αντικαταστάτες κάποιου στο ζωντανό απογευματινό τηλεοπτικό πρόγραμμα TV's Toda y. Πάνε πέντε λεπτά πριν από την εκπομπή και ο μεθυσμένος παρουσιαστής Bill Grund yτους προκαλεί «πείτε κάτι εξωφρενικό». Αναφέρθηκαν γριούλες που έπαθαν εγκεφαλικό και τηλεθεατές που τραυματίστηκαν κλοτσώντας τη 
συσκευή με αυτά που ακούστηκαν! <p>
 n Την επομένη μέρα οι εφημερίδες τούς έχουν πρωτοσέλιδα. «Η πιο βρώμικη γλώσσα 
που ακούστηκε ποτέ στην τηλεόραση», γράφει η Dail yMail, ενώ η Mirror έχει τίτλο το θρυλικό «The Filth and the Fur y». Tέτοιο h ype είχε να εκτοξευθεί από όταν ο Lennon είπε «οι Beatles είναι διασημότεροι από τον Ιησού» ή όταν οι Stones συνελήφθησαν όλοι να κατουράνε σε έναν τοίχο και μια βενζιναντλία. Ο πρόεδρος της ΕΜΙ, Sir John Read δηλώνει: «Θα κάνουμε ό,τι μπορούμε να περιορίσουμε τη δημόσια συμπεριφορά τους».<p>
 n Σύντομα τους απαγορεύεται να ξαναπαίξουν στο Λονδίνο, οι ασφαλιστικές εταιρείες αρνούνται να καλύψουν τις συναυλίες τους. Οι ατζέντηδες ακυρώνουν όλες τις συναυλίες της tour εκτός από τρεις.<p>
 1977 Τα στελέχη της ΕΜΙ απειλούν να παραιτηθούν αν δεν ακυρωθεί το συμβόλαιό τους με την εταιρεία και απειλούν να απεργήσουν! Η ΕΜΙ τελικά τους πληρώνει να 
φύγουν από την εταιρεία. Ο μπασίστας εγκαταλείπει το συγκρότημα και τον αντικαθιστά ο Sid Vicious, ο οποίος όμως δεν έχει ξαναπαίξει μπάσo.<p>
 n Υπογράφουν με την Α&Μ μπροστά στο Μπάκιγχαμ. Μερικές μέρες μετά ο Sid πλακώνεται στο ξύλο με κάποιους και η εταιρεία τους πληρώνει να φύγουν. Δύο μήνες μετά υπογράφουν στη Virgin. Συγκινημένοι από τον εορτασμό του Ιωβηλαίου έτους της Βασίλισσας γράφουν το «God Save the Queen». Aπαγορευμένο από το BBC, 
τα ΜΜΕ και τους dj's, φτάνει στο νούμερο 1 των επιτυχιών. Την ημέρα του Ιωβηλαίου παίζουν σε ένα ποταμόπλοιο στον Τάμεση, όπου συλλαμβάνονται και τους 
απαγγέλλονται κατηγορίες.<p>
 n Το Νοέμβριο κυκλοφορεί το «Nevermind the bollocs. Here 's the Sex Pistols». Πηγαίνει καρφί στο νούμερο 1, παρότι πολλοί μαγαζάτορες αρνούνται να το διαθέσουν και όσοι το βάλουν στη βιτρίνα χρεώνονται με πρόστιμο από την Αστυνομία! <p>
 1978 Οκτώ πολιτείες της Αμερικής είναι σε πανικό καθώς περιμένουν την αμερικανική περιοδεία τους. Ο Sid παίζει στο Τέξας καλυμμένος με αίμα από ένα μπουκάλι που του ρίχνει κάποιος από το κοινό. Στην τελευταία εμφάνιση ο Rotten 
ρωτά το κοινό «Εχετε ποτέ νιώσει εξαπατημένοι»; και φεύγει από τη σκηνή και το 
συγκρότημα.<p>
 n Μια βδομάδα μετά, οι Cook και Jones ηχογραφούν το Great Train Robber, ενώ πηγαίνουν στο Ρίο για να συναντήσουν τον Ρόνι Μπιγκς, εγκέφαλο της μεγάλης ληστείας του τραίνου, μια υπόθεση που είχε συγκλονίσει τη Μεγάλη Βρετανία.<p>
 n Ο Vicious ηχογραφεί το M yWa yτου Σινάτρα. Εννιά μήνες μετά, η ναρκομανής φίλη του Nanc ySpungen βρίσκεται νεκρή κάτω από το νιπτήρα στο δωμάτιό τους στο ξενοδοχείο Chelsea. Η Αστυνομία κατηγορεί τον Sid, που συλλαμβάνεται και βγαίνει με εγγύηση 50.000 λιρών, που πληρώνει ο McLaren.<p>
 n Ο Sid Vicious πεθαίνει από υπερβολική δόση ηρωΐνης στις 2 Φεβρουαρίου του 1979 χωρίς να έχει εκδικασθεί η υπόθεση.<p>
 BAΓΓEΛHΣ BAΓΓEΛATΟΣ<p>
 ΔHMHTPHΣ ANAΣTAΣΟΠΟYΛΟΣ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
