και το ελάχιστο ανεκτό εισόδημα που πρέπει να παρέχει το κράτος με διάφορες μορφές (επιδόματα, προσωρινή στέγαση), ώστε να καθοριστεί εκ νέου η κοινωνική πολιτική.
 υρωπαϊκή πρωτιά αλλά δυστυχώς αρνητική κατέχει η χώρα μας, όπου σύμφωνα με έκθεση του 2000 της Eurostat, το 21% του πληθυσμού ήτοι 2.150.000 Eλληνες -μεταξύ τους 330.000 παιδιά- ζουν κάτω από το όριο της φτώχειας. Σημειωτέον πως αν και έχουμε επικυρώσει τον Ευρωπαϊκό Κοινωνικό Χάρτη από το 1984, είμαστε η μόνη χώρα στην οποία δεν έχει θεσπιστεί το «όριο της φτώχειας», όπως 
και το ελάχιστο ανεκτό εισόδημα που πρέπει να παρέχει το κράτος με διάφορες μορφές (επιδόματα, προσωρινή στέγαση), ώστε να καθοριστεί εκ νέου η κοινωνική πολιτική.
 Θλιβερό προνόμιο της χώρας μας αποτελεί και το γεγονός πως η φτώχεια στην Ελλάδα είναι: 
 *Διαρκής, δηλαδή εγκαθιδρύεται για τουλάχιστον 3 συνεχόμενα έτη, χωρίς οι άνθρωποι να κατορθώνουν να ξεφύγουν από αυτήν.
 *Πολύπλευρη, μια και αφορά με τα υψηλότερα ευρωπαϊκά ποσοστά όχι μόνο τα νοούμενα πολύ φτωχά νοικοκυριά αλλά και τα απλώς φτωχά και τα μη φτωχά.
 *Απόλυτη, καθώς πάνω από το 60% των φτωχών νοικοκυριών στην Ελλάδα αντιμετωπίζουν ταυτόχρονα σημαντικές δυσκολίες στην ικανοποίηση θεμελιωδών αναγκών όπως ένδυσης, στέγασης ή εξυπηρέτησης χρεών προς τις ΔΕΚΟ.
 Με αφορμή τη σημερινή Παγκόσμια Ημέρα κατά της Φτώχειας, το Ελληνικό Δίκτυο για την Καταπολέμησή της, όπου συσπειρώνονται 24 οργανώσεις, τονίζει την επιτακτική ανάγκη προσδιορισμού επιτέλους και στην Ελλάδα του ορίου της φτώχειας καθώς και του ελάχιστου ανεκτού εισοδήματος που παρέχει το κράτος κατ' άτομο, ώστε να ληφθούν κατάλληλα μέτρα για τη βελτίωση της θέσης των κοινωνικά αποκλεισμένων ομάδων, που τείνει να πάρει δραματικές διαστάσεις. Το Δίκτυο εκτιμά πως το όριο της φτώχειας στην Ελλάδα προσδιορίζεται γύρω στις 90.000 δρχ. εισόδημα.
 Επίσης, εκτιμά πως η δημογραφική συρρίκνωση και η αυξανόμενη μείωση του μεγέθους των νοικοκυριών συνδυάζονται αρνητικά με την αύξηση της ανεργίας και τις ελλείψεις τού ασφαλιστικού συστήματος, με κίνδυνο να εκτιναχθεί σύντομα σε 
 Πορίσματα ερευνών από το 1980 έως τα μέσα της δεκαετίας του '90 τεκμηριώνουν σύμφωνα με την Eurostat, πως οι σημαντικότεροι παράγοντες της φτώχειας στην Ελλάδα παραμένουν, παρά την εμφάνιση νέων δεδομένων (μετανάστες κ.ά.), οι ίδιοι και είναι: Η ανεργία, η ανυπαρξία μέτρων κοινωνικής προστασίας, η υπανάπτυξη και εγκατάλειψη των αγροτικών περιοχών και οι εκπαιδευτικές ανισότητες.
 Ανάμεσα στα συμπεράσματα, όπως προκύπτουν από το διάγραμμα 1, είναι πως η απειλή της φτώχειας για τους ανέργους στην Ελλάδα είναι μικρότερη απ' ό,τι στην υπόλοιπη Ευρώπη (32% έναντι 39%) πιθανόν γιατί υπάρχει νεότερη ηλικιακή σύνθεση ανέργων στην Ελλάδα, είναι ισχυρή η οικογενειακή συνδρομή και κινητοποιούνται εναλλακτικοί πόροι για την αντιμετώπιση της ανεργίας. Από το Ελληνικό Δίκτυο Καταπολέμησης τονίζεται πως η δημιουργία θέσεων απασχόλησης δεν αρκεί από μόνη της να λύσει το πρόβλημα αν οι θέσεις αυτές είναι επισφαλείς και κακοπληρωμένες, μια και έτσι δεν συμβάλλουν στο να βγει ο άνθρωπος από το αδιέξοδο της φτώχειας.
 Το 31% των Eλλήνων συνταξιούχων είναι φτωχοί. Ποσοστό υψηλότερο από κάθε ευρωπαϊκή χώρα, ακόμη και από την Πορτογαλία, που κατέχει τη δεύτερη θέση σε φτώχεια. Το 25% του οικονομικά ενεργού πληθυσμού είναι φτωχοί. Η κατηγορία αυτή αποτελείται κυρίως από γυναίκες, νέους, ανασφάλιστους, άτομα με ειδικές ανάγκες, ηλικιωμένους και ασθενείς. Το 14% των απασχολουμένων στην Ευρώπη και το 9% στην Ελλάδα είναι φτωχοί. Πρέπει να ληφθεί υπόψη πως στην Ελλάδα η υποαπασχόληση, η συγκαλυμμένη ανεργία κυρίως στον αγροτικό τομέα, οι χαμηλοί μισθοί στη μεταποίηση και οι άτυπες μορφές απασχόλησης αποτελούν βασικό λόγο για την επικράτηση χαμηλών εισοδημάτων σε μεγάλο πληθυσμιακό φάσμα.
 Σε διαρκή φτώχεια ζουν 7% των Ευρωπαίων και 10% των Ελλήνων, το μεγαλύτερο ποσοστό στην Ευρώπη. Ενα εκατομμύριο Eλληνες βρίσκονται σε διαρκή φτώχεια (τουλάχιστον 3 έτη). Δηλαδή το 47% των λογιζομένων ως φτωχών Eλλήνων βρίσκεται 
σε διαρκή φτώχεια. Οι Ελληνες πολίτες άνω των 55 έχουν δύο φορές μεγαλύτερο κίνδυνο να βρεθούν σε κατάσταση φτώχειας.
 Από τα δεδομένα αυτά προκύπτει πως οι παράγοντες που διαμορφώνουν τη φτώχεια στην Ελλάδα είναι: Tο εισοδηματικό χάσμα με την Ευρώπη. Η διαρκής πολιτική λιτότητας. Η ανεπάρκεια παροχών σε εισόδημα, κοινωνικές υπηρεσίες και υποδομές 
