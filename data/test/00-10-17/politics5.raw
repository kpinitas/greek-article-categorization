τις εκλογές, κυρίως όμως να βγάλουν από πάνω τους το στίγμα της διαπλοκής, είναι το σύνθημα που προβάλλει τώρα το ΠΑΣΟΚ μετά και τη χθεσινή συνάντηση του 
πρωθυπουργού Κώστα Σημίτη με το γραμματέα του κόμματος, Κώστα Σκανδαλίδη.
 ουλ οι μηχανές σε κυβέρνηση και κόμμα για να βγάλουν από το τέλμα την εσωστρέφεια και την περιχαράκωση στην οποία έχουν περιέλθει σχεδόν αμέσως μετά 
τις εκλογές, κυρίως όμως να βγάλουν από πάνω τους το στίγμα της διαπλοκής, είναι το σύνθημα που προβάλλει τώρα το ΠΑΣΟΚ μετά και τη χθεσινή συνάντηση του 
πρωθυπουργού Κώστα Σημίτη με το γραμματέα του κόμματος, Κώστα Σκανδαλίδη.
 Η αντεπίθεση που θα επιχειρηθεί θα στηριχθεί με δραστηριότητες και πρωτοβουλίες που θα αναληφθούν και στην κυβέρνηση και στο κόμμα, αλλά και με αλλαγές στο μέλλον στην οργανωτική λειτουργία του κόμματος και οι οποίες ήταν στη χθεσινή συνάντηση Σημίτη - Σκανδαλίδη κύριο θέμα συζήτησης.
 Οσον αφορά τις κυβερνητικές πρωτοβουλίες, σημείο αιχμής για την ανατροπή του άσχημου κλίματος φαίνεται να αναδεικνύεται η προσπάθεια απεμπλοκής και απεξάρτησης των πολιτικών προσώπων και της πολιτικής εξουσίας από τα οικονομικά συμφέροντα. 
 Ο Κώστας Σημίτης, λένε οι πληροφορίες, λέει «ναι σε όλα», είναι δηλαδή υπέρ των δραστικών αλλαγών σε όλο αυτό το φάσμα και σημείο αιχμής φαίνεται να αναδεικνύεται η αλλαγή του εκλογικού συστήματος για το οποίο δεν φαίνεται να έχει αντίρρηση. Του το έθεσε εξάλλου χθες και ο κ. Σκανδαλίδης, που είναι υπέρ 
ενός μικτού συστήματος με λίστα στην περιφέρεια και σταυρό στις μονοεδρικές. Ολες οι νομοθετικές πρωτοβουλίες όμως θα ακολουθήσουν μια χρονική σειρά και στόχος είναι να έχουν ολοκληρωθεί μέχρι τις δημοτικές εκλογές του 2002. 
 Της αλλαγής του εκλογικού νόμου όμως θα προγηθεί, ύστερα από διάλογο με τα κόμματα, νομοθετική ρύθμιση, την οποία έχει ήδη εξαγγείλει ο κ. Σημίτης, και θα αφορά την επανεξέταση των οικονομικών των κομμάτων και της κρατικής επιχορήγησης, τον έλεγχο των δαπανών των υποψήφιων βουλευτών. Με άλλη νομοθετική πρωτοβουλία θα επιχειρήσει η κυβέρνηση να αποτρέψει τη σύνδεση επιχειρηματιών που συναλλάσσονται με το Δημόσιο με τα μέσα ενημέρωσης. Για τα θέματα αυτά έγραψε αναλυτικά χθες η «Ε».
 Το θέμα της αλλαγής του εκλογικού νόμου όπως προκύπτει από τις δηλώσεις του κυβερνητικού εκπροσώπου Δημήτρη Ρέππα χθες, η κυβέρνηση το εντάσσει στις γενικότερες αλλαγές που θέλει να επιφέρει στο πολιτικό σύστημα της χώρας. Το ξεχωρίζει από την αλλαγή του εκλογικού συστήματος για το οποίο υποστήριξε ότι δεν υπάρχει κάτι συγκεκριμένο αυτή τη στιγμή και επικαλέστηκε την αυξημένη πλειοψηφία των 2/3 που απαιτείται για να ισχύει οποιαδήποτε αλλαγή στις επόμενες εκλογές. 
 Σε ό,τι αφορά το κόμμα, βασική προτεραιότητα είναι το επόμενο διάστημα τα μέλη 
του Εκτελεστικού Γραφείου να κάνουν περιοδείες στην επαρχία. Ο κ. Σκανδαλίδης δήλωσε χθες ότι θα τεθούν επικεφαλής κλιμακίων για επισκέψεις και ομιλίες σε κεντρικούς νομούς της χώρας, ενώ θα συμμετάσχουν ενεργά στα περιφερειακά συνέδρια και στις θεματικές συνδιασκέψεις που πραγματοποιεί το κόμμα και σε όλες τις κομματικές εκδηλώσεις που θα γίνονται. Σε αυτόν τον προγραμματισμό θα 
μπουν και οι βουλευτές. Στο μεταξύ, ο κ. Σκανδαλίδης άφησε χθες ανοιχτό και το 
θέμα αλλαγών στο κόμμα με τη σύμφωνη γνώμη του κ. Σημίτη.
