 φος σκληρό. Σύγχρονη γραφή, χωρίς γλυκερούς συναισθηματισμούς. Οι «...Αντίθετες διαδρομές» του Χάρη Μανταφούνη και της Ομάδας Σύγχρονου Χορού, πιστές στο ύφος των περσινών «Αιωρήσεων» του χορογράφου, προσεγγίζουν τις σύγχρονες ανθρώπινες σχέσεις στη σκηνή της «Χώρας Τεχνών» (όπου ήδη ξεκίνησαν οι παραστάσεις και θα διαρκέσουν έως τις 30 μήνα).
 Προσεγγίζουν. Δεν αφηγούνται. Ο σύγχρονος χορός άλλωστε, όπως π.χ. και το σύγχρονο εικαστικό τοπίο, δεν περιγράφει ένα θέμα, απλά το θίγει. Αυτό επισημαίνει και ο Χάρης Μανταφούνης. Αν ο ίδιος ήταν εικαστικός θα μπορούσε κανείς να πει πώς ξεκίνησε, θήτευσε και εντυπωσίασε στην παραστατική ζωγραφική 
για να περάσει ως ανήσυχος δημιουργός στην αφαίρεση και στην πολύ σύγχρονη τέχνη.
 Ο Μανταφούνης δεν είναι εικαστικός, αλλά ένας πρωτοπόρος του σύγχρονου χορού στην Ελλάδα (αν και ο ίδιος λέει πως στο χορό «δεν υπάρχει είδος, αλλά έργο»), 
με προσωπικό ιδίωμα. Είναι επιπλέον ένας άνθρωπος με προσωπικότητα και άποψη. Κι όμως αυτή την άποψη δεν βιάστηκε να την αποκτήσει. Χρειάστηκαν 20 χρόνια παρατήρησης και δουλειάς... 
 * Οι «...Αντίθετες διαδρομές» βασίζονται λοιπόν στις σύγχρονες σχέσεις των νέων ανθρώπων. Τι τις διακρίνει; 
 «Νομίζω πως είναι κυρίως σχέσεις συμφωνίας. Γι' αυτό ακόμη κι ο τρόπος που εξελίσσονται ή που διακόπτονται είναι συχνά χωρίς συναισθηματισμό. Σε ένα βαθμό, ίσως ασυναίσθητα, να επηρεάστηκα και από το γιο μου -είναι 19 χρόνων σήμερα- ο οποίος μπορεί τη μια μέρα να δηλώνει ερωτευμένος και την επομένη να λέει "έκανα λάθος, πάμε παραπέρα". Αυτό το "πάω παραπέρα", η προηγούμενη γενιά 
 «Είναι, μόνο που τα στιγμιότυπα αυτά έχουν μία συνάφεια τουλάχιστον από κινησιολογικής πλευράς. Σταθερό παραμένει επιπλέον ένα κεντρικό ζευγάρι, μία σχέση δηλαδή που διατρέχει όλο το έργο».
 *Αν ήσασταν ζωγράφος θα μπορούσε να πει κανείς ότι ξεκινήσατε με παραστατική ζωγραφική και φτάσατε στην αφαίρεση...
 «Το ίδιο κάνει κι ένας συγγραφέας: στην αρχή τα βάζει όλα και ύστερα αρχίζει και αφαιρεί. Στις τέχνες γενικώς, παίζει μεγάλο ρόλο αυτή η αφαίρεση. Πιστεύω λοιπόν ότι το επιδιωκόμενο σε ένα δημιουργό είναι να μπορεί να εκφράσει αυτό που θέλει με τα λιγότερα μέσα».
 * Βέβαια υπάρχουν και πολλοί που ξεκινούν από την αφαίρεση...
 «Αν το επιδιωκόμενο είναι η αφαίρεση, τότε μάλλον θετικά πρέπει να το δούμε αυτό. Νομίζω βέβαια πως σ' ένα μεγάλο βαθμό, αυτό που αποκαλούμε αφαίρεση, για 
τους νέους χορογράφους δεν αφορά τόσο την κινησιολογία, όσο το συναίσθημα. Η αφήγησή τους χαρακτηρίζεται μεν από αφαίρεση, κινησιολογικά όμως μπορεί να είναι φλύαροι. Ετσι, κάποιες φορές, βλέπουμε μακρινάρια σε μία παράσταση χωρίς 
 * Εχετε χαράξει μια πορεία βάζοντας την προσωπική σας σφραγίδα...
 «Κάτι πολύ εύκολο να συμβεί δηλαδή σε έναν τόπο χωρίς παράδοση στον κλασικό χορό. Στην Ελλάδα, αν ξεκινήσεις να φτιάξεις κάτι, είναι πολύ εύκολο να βάλεις 
τη σφραγίδα σου, πράγμα που ίσχυε ακόμη περισσότερο όταν άρχιζα εγώ. Το πρώτο που πρέπει να ενδιαφέρει κάποιον βεβαίως είναι να ωριμάσει ως χορευτής. Παράλληλα ψάχνεις να δεις και τι είδους παράσταση σε ενδιαφέρει, παρακολουθώντας τις δουλειές άλλων χορογράφων. Αυτό έκανα τα 20 χρόνια που ήμουν χορευτής έχοντας όλο το χρόνο να κατασταλάξω σε κάποια πράγματα, σ' αυτά 
 * Στην πορεία αλλάξατε όμως πλεύση. Δεν μείνατε στο ίδιο πεδίο...
 «Δεν έμεινα θεματολογικά. Κινησιολογικά όμως έμεινα, παρότι κατά καιρούς έκανα 
τελείως διαφορετικά πράγματα, ξεκινώντας από μπαλέτα κίνησης και αλλάζοντας από τις «Αιωρήσεις» και μετά, όπου άρχισα να χρησιμοποιώ κυρίως την κίνηση του 
σήμερα. Στη σημερινή εποχή δεν θέλουμε πλέον να περιγράψουμε ένα πράγμα, αλλά να θίξουμε ένα θέμα, αφαιρώντας το ρομαντισμό ή την ωραιοποίηση που υπήρχε παλαιότερα». 
 «Πρώτος σταθμός ήταν η Κούλα Πράτσικα. Πρωτομπήκα στη Σχολή της ως μαθητής μιας δραματικής σχολής. Η ίδια είχε πει "θέλω να φτιάξω μια ομάδα αγοριών, δώστε μου αγόρια να τα προετοιμάσω". Και μας είπαν "πηγαίνετε παιδιά γιατί θα σας κάνει καλό στην υποκριτική". Πήγαμε, κι εγώ έμεινα. Θα μπορούσα ίσως να 'χω φύγει αν δεν είχα γνωρίσει εν τω μεταξύ τον Λεωνίδα ντε Πιάν, ο οποίος ήταν ήδη σολίστ στο Αμέρικαν Μπαλέ Θίατερ. Αυτός ήταν ένας άλλος σταθμός στη ζωή μου διότι μόνο που τον έβλεπα να χορεύει με έπιανε ένας ενθουσιασμός να μπω στο χώρο. Επόμενος σταθμός ήταν η απόφασή μου να πάω στο εξωτερικό και η συνάντησή μου με τον Πίτερ Τος, μέσω του οποίου ήρθα σε επαφή με το μοντέρνο χορό. Η επιστροφή μου στην Ελλάδα ήταν ένας ακόμη σταθμός. Σε ό,τι αφορά τη χορογραφική μου ιδιότητα, σταθμός ήταν το πρώτο μου έργο "Η Οικογένεια", ακόμη 
 * Από τον πρώτο σας σταθμό μέχρι τον τελευταίο, δεν παρατηρείτε μια άνθηση στο 
 «Ο χορός έχει τα τελευταία χρόνια μια μεγαλύτερη άπλα και σ' αυτό έχει παίξει ρόλο και το ότι το ΥΠΠΟ αποφάσισε κάποτε να δώσει κάποια χρήματα. Μεγάλωσε λοιπόν και το κοινό, αν και δεν έχει ακόμη διαμορφωθεί. Για να διαμορφωθεί το κοινό θα χρειαστεί περισσότερος χρόνος και μεγαλύτερη πολιτική βούληση -ο Πάγκαλος δεν φαίνεται να έχει μεγάλη επιθυμία. Μπορούμε, τελικά, να παραδεχτούμε μια σχετική άνθηση του χορού η οποία όμως είναι δυνατόν να σταματήσει εν μια νυκτί...».
 «Εχει αναμφισβήτητα αποδείξει ότι μπορούν και οι Ελληνες να βγουν χορευτές. Τα 
τελευταία χρόνια έχει κάνει πολύ καλή δουλειά αλλά βέβαια έχει ακόμη να διανύσει μεγάλο δρόμο. Αν τη βοηθήσει το κράτος παρέχοντάς της πόρους, μπορεί, 
νομίζω, να αποδείξει ότι ο Ελληνας είναι γεννημένος χορευτής».
 «Οπως όλα τα κρατικά μπαλέτα δεν προάγει την τέχνη. Μπορεί όμως να κάνει καλές 
δουλειές, γιατί έχει αξιόλογα στελέχη. Χρειάζεται βεβαίως προγραμματισμό όπως χρειάζεται να μην αντιμετωπίζεται ως το αποπαίδι της Λυρικής Σκηνής». 
 * Σε ό,τι αφορά τα προβλήματα του χορού διεθνώς οι χορευτές που συμμετείχαν πρόσφατα στο «Χορού Εγκώμιον» στην Επίδαυρο, ανέφεραν την απουσία μεγάλων χορογράφων...
 «Είναι πολύ πιο δύσκολο να 'σαι μεγάλος χορογράφος από ό,τι μεγάλος χορευτής. Οι μεγάλοι χορογράφοι ήταν πάντα μετρημένοι στα δάχτυλα του ενός χεριού. Υπάρχουν και θα υπάρχουν πάντα όμως κάποιοι μεγάλοι. Αυτό που έχει σταματήσει είναι ο μύθος. Υπήρξαν όμως και άνθρωποι, όπως π.χ. ο Ρολάν Πετί, που κάνοντας 
κάποιες καλές δουλειές θεωρήθηκαν μεγάλοι χορογράφοι, χωρίς να είναι». 
 * Οι ίδιοι έλεγαν ότι ένας μοντέρνος χορευτής δεν μπορεί να χορέψει κλασικό μπαλέτο...
 «Κανείς δεν μπορεί να χορέψει πραγματικά ένα είδος που δεν το έχει σπουδάσει. Μπορεί να το μιμηθεί, αλλά όχι να 'ναι καλός. Ακόμη κι ο Μπαρίσνικοφ, ο οποίος 
είχε κάνει εκείνο το σόου στο Μπρόντγουεϊ, που έλεγαν ότι ήταν καταπληκτικό. Το είχα δει κι εγώ. Εκείνος ήταν πράγματι καταπληκτικός. Κι όμως δίπλα του υπήρχε κάποιος καλύτερος από αυτόν: ο ίδιος του ο εαυτός, ο μεγάλος Μπαρίσνικοφ...».
 * Αντίστοιχα, όλοι αυτοί οι τρομεροί αθλητές των ασκήσεων εδάφους θα μπορούσαν 
 «Κάθε άνθρωπος είναι μία διαφορετική περίπτωση. Ο Μελισσανίδης π.χ. δεν θα μπορούσε ποτέ να χορέψει. Γενικώς άλλωστε όλοι αυτοί οι αθλητές -και αναφέρομαι ειδικά στους άνδρες, διότι οι γυναίκες, ίσως και λόγω της φύσης τους, είναι πλαστικότερες- δεν χορεύουν, κάνουν βήματα. Ο χορός όμως είναι κάτι πέρα από τα βήματα, πέρα κι από την τεχνική...».
