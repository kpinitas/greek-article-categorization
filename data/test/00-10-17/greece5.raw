 δημιουργία του «ανθρωποκεντρικού υπολογιστή» είναι ο στόχος εφτά ευρωπαϊκών πανεπιστημίων και μίας εταιρείας που συμμετέχουν στο Δίκτυο Κατάρτισης στον Τομέα της Ερευνας με τίτλο «Πολυμορφική αλληλεπίδραση ανθρώπου-υπολογιστή», επικεφαλής του οποίου είναι το Εργαστήριο Τεχνητής Νοημοσύνης και Ανάλυσης Πληροφοριών, του Τμήματος Πληροφορικής του ΑΠΘ.
 Η πρώτη συνάντηση εργασίας των φορέων του δικτύου ξεκίνησε χθες και ολοκληρώνεται σήμερα στη Θεσσαλονίκη με τη συμμετοχή του Αριστοτελείου Πανεπιστημίου Θεσσαλονίκης, των Πανεπιστημίων Γενεύης (Ελβετία), Ρουρ-Μπόχουμ (Γερμανία), Λινκέπεν και Ούεμα (Σουηδία), των Πολυτεχνείων Ελσίνκι και Τάμπερε 
 Η έρευνα στοχεύει στη δημιουργία υπολογιστών που να μπορούν να αναγνωρίζουν εκφράσεις του προσώπου, να πραγματοποιούν ελέγχους ταυτοπροσωπίας με χρήση εικόνων προσώπου και φωνής, να αναγνωρίζουν χειρονομίες, να αναλύουν και να συνθέτουν ομιλία, τόσο σε επίπεδο οπτικού όσο και ακουστικού ερεθίσματος, να σχεδιάζουν ομιλούντα τρισδιάστατα μοντέλα προσώπου και να πραγματοποιούν ανάπτυξη προηγμένων προγραμμάτων πλοήγησης στο Δίκτυο που αξιοποιούν τη φωνή, τις εκφράσεις του προσώπου, χειρονομίες κ.ά.
 Κατά τη διάρκεια της συνάντησης «οργανώθηκαν οι ανταλλαγές μεταπτυχιακών, μεταδιδακτορικών ερευνητών και σεμινάρια κατάρτισης υψηλού επιπέδου με διεθνή συμμετοχή. Δεκατρία άτομα αντιπρόσωποι των πανεπιστημίων αποτελούν το μόνιμο προσωπικό, αλλά σίγουρα αναμένεται να χρησιμοποιηθούν πολύ περισσότερα άτομα» σημειώνει ο καθηγητής Πληροφορικής του ΑΠΘ και διευθυντής του Εργαστηρίου, Γιάννης Πήτας.
 «Το Αριστοτέλειο Πανεπιστήμιο έχει την εμπειρία σ' αυτόν τον τομέα, αφού μπορεί να εφαρμόσει ήδη την ψηφιακή επεξεργασία εικόνων και την τεχνητή όραση. 
Βέβαια, δεν μπορούν να γίνουν ακόμη πράξη όλες οι επιθυμητές προαναφερθείσες δυνατότητες, επειδή δεν είναι μέσα στις προδιαγραφές υψηλής ασφαλείας. Δηλαδή, 
μία πιθανότητα στις χίλιες να υπάρξει περίπτωση λάθους -π.χ. η αναγνώριση ενός 
προσώπου σε μια τράπεζα- η ζημιά έχει γίνει», συμπληρώνει.
 Το Δίκτυο Κατάρτισης απευθύνεται σε πολίτες των κρατών-μελών της Ευρωπαϊκής Ενωσης και των συνδεδεμένων κρατών με αυτήν, οι οποίοι θέλουν να εκπονήσουν μεταπτυχιακή, μεταδιδακτορική έρευνα σε ιδρύματα, εταιρείες πέραν της χώρας προέλευσής τους. «Ο προϋπολογισμός του προγράμματος ανέρχεται στα 550.000.000 δραχμές και εντάσσεται στο πέμπτο πλαίσιο έρευνας και ανάπτυξης της ΕΟΚ που εγκρίθηκε πριν από έξι μήνες. Βέβαια το ποσόν που θα χρειαστεί είναι πολύ μεγαλύτερο και αναμένεται να καλυφθεί από εθνικούς πόρους», υπογραμμίζει ο λέκτορας του τμήματος Πληροφορικής του ΑΠΘ, Κώστας Κοτρόπουλος.
 Σχετικά με τη συμμετοχή και της γαλλικής εταιρείας έγινε γνωστό ότι «η Ευρωπαϊκή Ενωση ενθαρρύνει τη συμμετοχή εταιρειών σε θέματα έρευνας», όπως επίσης και ότι ενδιαφέρον επέδειξε και το τμήμα Kεντρικής Μακεδονίας του Οργανισμού Τηλεπικοινωνιών Ελλάδας, που επιθυμεί να παρίσταται ως παρατηρητής.
