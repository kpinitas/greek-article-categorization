του 4, 92% από το κλείσιμο της περασμένης Παρασκευής. Ενα λεπτό πριν από τη λήξη της συνεδρίας, η πτώση ήταν της τάξης του 5, 74%, αλλά οι αγορές της τελευταίας στιγμής περιόρισαν κάπως τις απώλειες.
 Συνεχίστηκε χθες η κατρακύλα του γενικού δείχτη τιμών στο Χρηματιστήριο Αξιών Κύπρου (XAK), ο οποίος έπεσε στις 316, 5 μονάδες, καταγράφοντας πτώση της τάξης 
του 4, 92% από το κλείσιμο της περασμένης Παρασκευής. Ενα λεπτό πριν από τη λήξη της συνεδρίας, η πτώση ήταν της τάξης του 5, 74%, αλλά οι αγορές της τελευταίας στιγμής περιόρισαν κάπως τις απώλειες.
 Η χθεσινή νέα πτώση προκάλεσε πανικό μεταξύ των επενδυτών, οι οποίοι προκάλεσαν μικροεπεισόδια, ενώ εξαγγέλθηκαν πρωτοβουλίες τόσο από το υπουργείο 
Οικονομικών όσο και από την Επιτροπή Οικονομικών της Βουλής για λήψη επιπρόσθετων μέτρων για στήριξη του χρηματιστηριακού θεσμού. Ο γενικός δείκτης 
απώλεσε μέσα σε μία εβδομάδα 34 μονάδες, ενώ από την αντίστοιχη περσινή περίοδο έχασε το 50% της αξίας του, πέφτοντας από τις 600 μονάδες στις 316.
 Η χθεσινή μέρα χαρακτηρίστηκε ώς μία από τις χειρότερες στην ιστορία του θεσμού, διότι εκεί που αναμενόταν ανάκαμψη λόγω της εισαγωγής νέων εταιρειών και της εξαγγελίας από τη Λαϊκή Τράπεζα της παραχώρησης δωρεάν μετοχών προς τους μετόχους της (δύο μετοχές για κάθε τρεις που θα κατέχουν στις 8 Δεκεμβρίου 2000) καταγράφηκε μεγάλη πτώση.
 Οι τίτλοι και των τριών νέων εταιρειών των οποίων άρχισε χθες η διαπραγμάτευση 
έκλεισαν σε τιμές χαμηλότερες από την ονομαστική τους αξία, επιβεβαιώνοντας την τάση που θέλει τις τιμές των μετοχών των νέων εταιρειών να έχουν απώλειες από την πρώτη μέρα της διαπραγμάτευσής τους.
 Οικονομικοί αναλυτές απέδιδαν χθες την πτώση των τιμών στον κλονισμό της εμπιστοσύνης του κοινού στο θεσμό του Χρηματιστηρίου και στον ψίθυρο ότι ο δείκτης θα σταθεροποιηθεί στις 200-250 μονάδες, που εκτιμάται πως είναι και η πραγματική του αξία. Οι επενδυτές πωλούν μετοχές είτε για να περισώσουν την αξία των χρημάτων τους είτε για να αγοράσουν φθηνότερα όταν ο δείκτης φτάσει στο κατώτατο όριο.
 Στο μεταξύ, χωρίς τη μετοχή της Τράπεζας Κύπρου πραγματοποιείται από χθες και για ολόκληρη την εβδομάδα η χρηματιστηριακή συνάντηση, λόγω της δημόσιας εγγραφής από τις 17-20 Οκτωβρίου για εισαγωγή της στο Χρηματιστήριο Αθηνών. Το 
εύρος των τιμών μέσα στο οποίο θα βρίσκεται η τιμή διάθεσης των 39 εκ. μετοχών 
ορίστηκε από 3.100 δρχ. έως 3.400 δρχ. Η μετοχή της Tράπεζας Κύπρου αναμένεται 
