 α βίαια επεισόδια σε βάρος της ελληνικής μειονότητας στη Xειμάρρα, με αφορμή το δεύτερο γύρο των δημοτικών εκλογών έφεραν για μία ακόμη φορά τις σχέσεις Eλλάδας-Aλβανίας στην κόψη του ξυραφιού.
 Πρόκειται για μια ακόμη περίοδο έντασης μεταξύ των δύο χωρών; Υπάρχει ανθελληνικό κλίμα στη γειτονική μας χώρα; Ποιος είναι ο ενδεδειγμένος τρόπος αντιμετώπισης αυτής της κρίσης; 
 Για «έλλειμμα δημοκρατίας» κάνει λόγο ο πρώην υφυπουργός Εξωτερικών, Γρηγόρης Νιώτης. Ο ευρωβουλευτής της Ν.Δ. Κώστας Χατζηδάκης αναφέρεται σε «έλλειψη στρατηγικής από την Ελλάδα» και «συνολική επανοριοθέτηση των σχέσεών μας». Για 
«περιστασιακές εξάρσεις» και «ευθύνες εκατέρωθεν των συνόρων» μιλά ο ευρωβουλευτής του ΣΥΝ Μ. Παπαγιαννάκης. Ο πρόεδρος του ΕΛΙΑΜΕΠ, Θανάσης Βερέμης, επισημαίνει ότι η Αλβανία «έχει την ψυχολογία του αδυνάτου που αμφισβητεί τον ισχυρό». Ενώ Αλβανοί μετανάστες που ζουν στην Ελλάδα εκφράζουν την επιφύλαξή τους για όσα συμβαίνουν και δηλώνουν πως δεν υπήρχε ποτέ ανθελληνικό κλίμα στην Αλβανία πέραν των αντιδράσεων από τις επιχειρήσεις-σκούπα.
 Σημειώνουμε επίσης πως τα εκλογικά επεισόδια αποτέλεσαν το λόγο της ανοιχτής διαφωνίας μεταξύ του ελληνικού και αλβανικού τμήματος της οργάνωσης Παρατηρητήριο των Συμφωνιών του Ελσίνκι.
 Η «Ε» ζήτησε από πρόσωπα της Ελλάδας και της Αλβανίας να κρίνουν τα προχθεσινά 
 «Μ' έχει εκπλήξει αυτή η αιφνίδια στροφή του κλίματος και ο ανθελληνικός φανατισμός που εκδηλώθηκε στην περιοχή της μειονότητας, με αφορμή τις δημοτικές εκλογές στην Αλβανία. Πρέπει να στραφούμε σε όλους τους διεθνείς οργανισμούς ζητώντας την προστασία της ελληνικής μειονότητας. Αυτό το μήνυμα πρέπει να φτάσει και στην Αλβανία με ομοψυχία και αποφασιστικότητα από κάθε πλευρά. Πρόκειται για ένα φαινόμενο που θα πρέπει ν' απασχολήσει συστηματικά την εξωτερική πολιτική της χώρας μας, διότι αναπτυσσόμενο μπορεί να τραυματίσει τις έτσι κι αλλιώς ευαίσθητες ελληνοαλβανικές σχέσεις. 
 Πέρα όμως από τις άμεσες επιπτώσεις που είχαν στους ομογενείς αυτές οι παραβιάσεις των ατομικών δικαιωμάτων και ελευθεριών και η νόθευση του εκλογικού αποτελέσματος, το μείζον θέμα είναι ότι αναδεικνύεται ένα σοβαρότατο 
 Η Αλβανία έχει αδυναμία να προσαρμοστεί στις υποχρεώσεις μιας χώρας που εντάσσεται στο ευρύτερο ευρωπαϊκό και διεθνές περιβάλλον και σ' αυτήν τη βάση το ζήτημα πρέπει ν' απασχολήσει την Ευρωπαϊκή Ενωση και τα άλλα διεθνή φόρα. Θα ήταν λάθος να συνδεθεί αποκλειστικά και μόνο με την ελληνική μειονότητα. 
 Τέλος, εύχομαι να μην αποδειχθεί στο μέλλον ότι αυτές οι θρασύτατες παραβιάσεις των ατομικών ελευθεριών αποτελούν στοιχεία της επανεμφάνισης του κλίματος ανθελληνισμού και της αναβίωσης της ιδέας της Μεγάλης Αλβανίας, η οποία στο παρελθόν ταλαιπώρησε την περιοχή και είναι πηγή κινδύνων για τη σταθερότητα και την ασφάλεια στα Βαλκάνια».
 «Εκ των πραγμάτων ο χειρισμός των σχεσεών μας με την Αλβανία δεν είναι το ευκολότερο ζήτημα το οποίο έχει μπροστά της η οποιαδήποτε ελληνική κυβέρνηση. Οι σχέσεις μας με τη γείτονα χώρα δυσκολεύονται εξαιτίας πολλών παραγόντων, όπως ο χειρισμός του μειονοτικού θέματος από πλευράς των αλβανικών αρχών, τα προβλήματα που ανακύπτουν εξαιτίας της παρουσίας πολλών Αλβανών στην Ελλάδα, οι αξιώσεις που κατά καιρούς έχουν εγερθεί από την αλβανική πλευρά για "μειονότητα Tσάμηδων" στην Ελλάδα κ.ο.κ.
 Είναι όμως προφανές ότι τα τελευταία χρόνια υπάρχει έλλειψη σαφούς στρατηγικής 
εκ μέρους της Ελλάδας για το χειρισμό των σχέσεών μας με την Αλβανία.
 Η έλλειψη αυτή έχει πολλές εκφάνσεις: εγκατάλειψη των περισσότερων περιοχών της Β. Ηπείρου από τη μειονότητα χωρίς να υπάρχει από τις ελληνικές κυβερνήσεις -με λίγες εξαιρέσεις- κάποιο συγκεκριμένο πρόγραμμα-αντίδραση, φρούδες ελπίδες από την ανάδειξη των σοσιαλιστών στην εξουσία, καθώς είχε θεωρηθεί ότι όλα τα αρνητικά φαινόμενα προέρχονταν μόνο από την παρουσία του Μπερίσα στην εξουσία, απουσία σχεδίου ολοκληρωμένης οικονομικής συνεργασίας με 
την Αλβανία και συστηματικής επαφής με τις αρχές της γειτονικής χώρας.
 Στην τελευταία κρίση η Ελλάδα εκ νέου έδειξε σημαντική καθυστέρηση αντίδρασης, 
καθώς θέτει στην Ευρωπαϊκή Ενωση το ζήτημα της βίας και της νοθείας στις δημοτικές εκλογές μόνο εκ των υστέρων.
 Αυτό το οποίο χρειάζεται είναι συνολική επανοριοθέτηση των σχέσεών μας με την Αλβανία αι εκπόνηση σαφούς στρατηγικής προς αυτόν το σκοπό που θα καλύπτει και 
τα δικαιώματα της μειονότητας και τις οικονομικές μας σχέσεις και την παρουσία 
των Αλβανών στην Ελλάδα. Εχει χαθεί αρκετός καιρός και οι Ιταλοί έχουν αναπτύξει πολύ καλύτερες σχέσεις με την Αλβανία. Εμείς φαίνεται πως αντιλαμβανόμαστε ότι υπάρχει πρόβλημα μόνο όταν δημιουργείται κάποια "έκρηξη" στις σχέσεις μας. Εν συνεχεία το ξεχνάμε εκ νέου». 
 «Δεν νομίζω ότι μπορούμε να μιλάμε για μια "έμφυτη" και μόνιμη αντιπάθεια ανάμεσα σε δύο λαούς γενικά. Αντίθετα οι συγκυρίες και οι περιστασιακές εξάρσεις σαφώς και δίνουν αφορμές για "αντιπάθειες" και εχθρικές εκδηλώσεις.
 Τέτοιες δεν είχαμε π.χ. όσο η Αλβανία ήταν αποκομμένη από τον κόσμο και τα μόνα "υλικά" για να διαμορφώνονται εικόνες, αισθήματα και αντιλήψεις ήταν οι διαφορές ανάμεσα στα δύο κοινωνικά καθεστώτα, με αφηρημένο και εν πολλοίς θεωρητικό τρόπο. Ανέκυψαν όμως οι αφορμές από την απότομη πολιτειακή και κοινωνική αλλαγή στην Αλβανία, τη μαζική και σχεδόν πάντα παράνομη φυγή προς τις γειτονικές της χώρες και ιδιαίτερα την Ελλάδα, την οικονομική και κοινωνική κρίση που ταλαιπωρεί τους πολίτες, ένα έναν και όλους μαζί.
 Οι διαφορές επιπέδου και ποιότητας ζωής έγιναν πιο απτές, οι προσδοκίες και οι 
επιδιώξεις απέκτησαν συγκεριμένους πια στόχους και καμιά φορά και νέες δυνατότητες και συζητήσιμα μέσα και μεθόδους, σε όλα τα επίπεδα: αναζωπύρωση παλιών διαφορών σχετικά με τα σύνορα ή τις μειονότητες, τριβές σχετικά με τη μετανάστευση και τους μετανάστες, που φτάνουν συχνά πια σε υπερεκμετάλλευση, ρατσιστικές συμπεριφορές και μια τουλάχιστον απαράδεκτη νομικά και πολιτική "διαχείριση" από το ίδιο το κράτος μας, με υψηλό εξάλλου "κόστος" πέρα από το ίδιο το πρόβλημα.
 Η "αντιπαλότητα", που γίνεται απόπειρα να εγκαθιδρυθεί ανάμεσα στις δύο χώρες σχετικά με τις ενδοβαλκανικές σχέσεις και γενικότερα τις γεωπολιτικές βλέψεις και επιδιώξεις στην περιοχή, συνοδεύεται και από την αντίστοιχη πολιτική προσπάθεια για να μην πω την προπαγάνδα που τείνει να την εδράσει σε "προαιώνιες", δήθεν, έχθρες και αντιπαλότητες ανάμεσα στους ανθρώπους και τους 
 Για όλα αυτά ευθύνες υπάρχουν εκατέρωθεν των συνόρων, δυστυχώς. Καθήκον όλων μας είναι να μην εδραιωθούν τέτοιες πρωτόγονες και αδιέξοδες αντιλήψεις και να 
ψάξουμε επίμονα τους δρόμους μια ομαλής και εξελικτικής συνύπαρξης, ώστε να μπορεί ο καθένας να συμπαθεί ή να αντιπαθεί κάποιον ή κάποιους Αλβανούς ή Ελληνες, για την αξία ή τις ιδιότητές τους και όχι βέβαια για την υπηκοότητα ή 
 Θανάσης Βερέμης, πρόεδρος Eλληνικού Iδρύματος Aμυντικής και Eξωτερικής Πολιτικής (EΛIAMEΠ): 
 «Τα τελευταία επεισόδια είναι αναμενόμενα. Ουσιαστικά η Αλβανία έχει την ψυχολογία του αδυνάτου που αμφισβητεί τον ισχυρό - την Ελλάδα. Είναι και αυτός 
ένας τρόπος για να αποκτήσει η γείτων χώρα αυτοπεποίθηση.
 Από την άλλη πλευρά, ο Φατός Νάνο πιέζεται από την αντιπολίτευση (βλ. Μπερίσα), που του καταλογίζει ότι είναι υποχείριο της ελληνικής κυβέρνησης και 
επειδή η Αλβανία είναι μια χώρα που δεν σέβεται τα ανθρώπινα δικαιώματα, έπραξε το πιο εύκολο. Προκάλεσε την ομογένεια, προκαλώντας έτσι και τη χώρα μας. Πρόκειται για κίνηση που θα μπορούσε να χαρακτηριστεί με δύο λέξεις ως ανέξοδος τσαμπουκάς.
 Οσο για τη στάση της ελληνικής κυβέρνησης; Περιττό να πούμε ότι οι επιχειρήσεις τύπου σκούπα δεν ωφελούν. Διότι δεν συνετίζουν, αλλά αποξενώνουν το αλβανικό στοιχείο. Δεν μας συμφέρει. Πώς θα πρέπει να ενεργήσουμε; Κατ' αρχάς να αποφύγουμε τις τυμπανοκρουσίες. Επειτα να πιέσουμε χρησιμοποιώντας ακριβώς τις ενέργειες του Νάνο. Δηλαδή να καταγγείλουμε τη στάση του στα ευρωπαϊκά και διεθνή όργανα.
 Καταλήγοντας, δεν μπορώ να πω ότι οι δύο λαοί διακατέχονται από αισθήματα εχθρότητας. Θα μπορούσαμε να πούμε πως εμείς τους περιφρονούμε επειδή αυτοί είναι φτωχοί, ή τους φοβόμαστε λόγω των αξιόποινων πράξεων που τελούν κάποιοι ομοεθνείς τους. Επίσης εκείνοι ότι μας ζηλεύουν για ευνόητους λόγους. Αλλά ότι 
οι δύο λαοί τρέφουν αισθήματα εχθρότητας, δεν είναι σωστό. Αλλωστε μην ξεχνάτε 
πως έχουμε κοινές ρίζες (βλ. Αρβανίτες). Πολέμησαν στο πλευρό μας για την απελευθέρωσή μας από τους Τούρκους».
 «Γνωρίζω μόνο ό,τι έχω μάθει από τα εδώ μέσα ενημέρωσης και αυτό με κάνει επιφυλακτικό, γιατί όπως ξέρουμε υπάρχει μια προπαγάνδα που δημιουργεί ένα κλίμα ρατσισμού, ξενοφοβίας και απομόνωσης εις βάρος των Αλβανών. Για τις εκλογές υπήρχε μια επιτροπή ελέγχου από την Ε.Ε., η οποία δέχτηκε το αποτέλεσμα των εκλογών. Από την άλλη είναι και το γεγονός ότι σταμάτησαν μερικά λεωφορεία με Eλληνες ομογενείς στα σύνορα με τη δικαιολογία ότι δεν είναι της γραμμής. Δεν μπορώ να πάρω ακριβή θέση για τα γεγονότα, επειδή δεν τα έχω ζήσει και δεν έχω και πληροφορίες. Δεν πιστεύω ότι δημιουργείται τώρα ένα κλίμα ανθελληνισμού, γνωρίζοντας ότι οι Αλβανοί και οι Ελληνες της Αλβανίας ζούσαν επί χρόνια μαζί στη Νότιο Αλβανία χωρίς να έχουν πρόβλημα και δεν πιστεύω να κλονίστηκαν τώρα αυτές οι σχέσεις με τις εκλογές που έγιναν. Μπορεί να υπάρχει ένα βαρύ κλίμα, που να μεταδίδουν οι μετανάστες που βρίσκονται στην Ελλάδα λόγω της αντιμετώπισής τους από τις ελληνικές αρχές με τις επιχειρήσεις-σκούπα και όλα αυτά. Αναρωτιέμαι, όμως, από την άλλη πλευρά, μήπως έχει δημιουργήσει κλίμα δυσαρέσκειας στην αλβανική κοινωνία η παρουσία εκεί των Ελλήνων βουλευτών, που είναι και συντηρητικοί, δεδομένου ότι παρά τη θέση της Ε.Ε. οι κοινότητες έκαναν μήνυση στην κυβέρνηση για νοθεία και παραβιάσεις, γεγονός που ίσως έχει δημιουργήσει μια εχθρότητα». 
 «Δεν πιστεύω ότι υπάρχει ανθελληνισμός στην Αλβανία, η ένταση μάλλον οφείλεται 
στο κλίμα των εκλογών και σε λάθος χειρισμούς της αλβανικής πλευράς, αλλά και σε λάθος χειρισμούς που έχει κάνει παλαιότερα η Ελλάδα και μπορεί σε αυτήν την 
περίπτωση κάποια προβλήματα που υπήρχαν να βγήκαν στην επιφάνεια. Δεν πιστεύω να έχει συνέχεια ή να πάρει μεγαλύτερες διαστάσεις. Προβλήματα υπάρχουν· έχουμε συχνά όλες αυτές τις επιχειρήσεις-σκούπα εις βάρος του αλβανικού πληθυσμού που ζει και εργάζεται εδώ, γεγονός που δημιουργεί αρνητικό κλίμα και 
είναι κατανοητό όταν αντιμετωπίζεται με τέτοια μέσα ένας πληθυσμός. Πιστεύω όμως ότι αυτά είναι επιφανειακά και δεν υπάρχει βάθος, γιατί η παιδεία μας απέναντι στους Eλληνες και την Ελλάδα δεν βασιζόταν στην άρνηση και στον εθνικισμό. Περισσότερο αυτήν την εποχή στην Αλβανία έχουν γίνει λάθη απέναντι σε κάποια κομμάτια πληθυσμού στη Χειμάρρα και όχι μόνο εκεί από την εποχή του Χότζα και φαίνεται τους έχουν σημαδέψει. Πιστεύω ότι θα ξεπεραστούν, δεν νομίζω ότι είναι εκτεταμένα και πάντα τα βλέπω με επιφύλαξη, γιατί πάντα όταν έχουμε θέμα δεν δίνουν ακριβή εικόνα. Δεν καταλαβαίνω γιατί πήρε το εκλογικό τέτοια διάσταση και τι παιχνίδια πολιτικά παίζονται, γιατί ο Φ. Νάνο είναι μετριοπαθής».
 ια έλλειμμα δημοκρατίας κατηγόρησε την Αλβανία ο υπουργός Υγείας Αλέκος Παπαδόπουλος σε χθεσινές δηλώσεις του στο ραδιοφωνικό σταθμό «Φλας 9, 61».
 Ανέφερε: «Η Αλβανία είναι μια χώρα, στην οποία η δημοκρατία δεν υπήρξε ποτέ για να φτιάξει συνειδήσεις, συμπεριφορές κ.λπ. Είναι γνωστό αυτό. Από την απελευθερωσή της από το '12 και μέχρι το 1990 ήταν μια χώρα που κινήθηκε σε βασιλείες, δικτατορίες, αναρχίες, ενσωματώσεις κ.λπ. Αρα ο λαός και το σύστημα 
 Υποστήριξε επίσης πως στη γείτονα χώρα υπάρχει απίθανος, όπως τον χαρακτήρισε, 
ανθελληνισμός, που καλλιεργείται ως κεντρικό στοιχείο της πολιτικής ζωής της χώρας. 
 «Στην κυριολεξία -πρόσθεσε- επιβιώνουν χάριν της Eλλάδος. Ηταν απλόχερη σε όλα, όχι μόνο οικονομικά, ηθικά, πολιτικά, στρατιωτικά, υγειονομικά. Ημουν πρόσφατα εκεί. Τους τα δώσαμε όλα, ό,τι θέλουν, και επιδεικνύουν μια αγνωμοσύνη, η οποία δεν είναι στοιχείο μόνο του αλβανικού λαού, αλλά νομίζω ότι είναι μια πολιτική στάση και συμπεριφορά μιας ανώριμης δημοκρατίας, που όμως ερμηνεύεται».
 Καταλήγοντας, τόνισε ότι η πολιτική της Ελλάδας απέναντι στην Αλβανία πρέπει να είναι αυστηρότατη. «Δεν μπορούμε να ξεσυνεριζόμαστε την Αλβανία, ένα μικρό και αδύναμο κράτος. Ταυτόχρονα όμως δεν πρέπει να αφήνουμε να πιστεύουν πως οι 
λεόντειες συμφωνίες, ότι δηλαδή είναι όλα υπέρ τους, οι οποίες έχουν γίνει στην Ελλάδα και στην Αλβανία, δεν έχουν κάποια στιγμή κάποιες συνέπειες. Είναι 
 Με αυστηρότητα σχολίασε από τη Βέροια ο Θόδωρος Πάγκαλος τη στάση της κυβέρνησης της Αλβανίας προς την ελληνική μειονότητα στις εκλογές. Θύμισε τη ισχυρή θέση της Ελλάδας στην περιοχή, αλλά και τη βοήθεια που πρόσφερε η χώρα μας στη στήριξη της Αλβανίας.
 «Η Ελλάδα είναι προσεχτική, υπεύθυνη, συνεπής. Δεν είναι αδύναμη, δεν είναι αδιάφορη», είπε ο υπουργός και προειδοποίησε: «Κανείς να μην παρεξηγήσει τις δυνατότητές μας να επιβάλουμε το δίκαιο, εάν χρειαστεί, όσο και αν ευχόμεθα να 
μην το πράξουμε». Χαρακτήρισε ως δυσάρεστη την πραγματικότητα όσον αφορά στα ατομικά δικαιώματα των ομοεθνών μας στη Βόρεια Ηπειρο και πρόσθεσε ότι ισχύει για άτομα και όχι για κράτη και έθνη η ευαγγελική φράση «ει τις ραπίσαι σε, στρέψον και την εταίραν παριάν». «Τα έθνη και τα κράτη», πρόσθεσε ο υπουργός Πολιτισμού, «πρέπει να διέπονται από κανόνες δικαίου, ανταπόδοσης, ισότητας και αλληλοκατανόησης».
 Υπογράμμισε ότι η Ελλάδα στήριξε την Αλβανία λέγοντας: «Εμείς ανοίξαμε την αγκαλιά μας και συμπαρασταθήκαμε στις δύσκολες στιγμές του αλβανικού λαού. Δώσαμε ψωμί, δουλειά, βοήθεια, αλληλεγγύη, συμπαράσταση, αποκαταστήσαμε την τάξη, όταν εκεί η τάξη είχε εγκαταληφθεί».
 «Aν δεν υπάρξει αποκατάσταση της δημοκρατικής νομιμότητας στις περιοχές της ομογένειας, οφείλει η ελληνική κυβέρνηση να πάρει αυστηρά μέτρα απέναντι στην Aλβανία» τονίζουν σε ερώτησή τους τέσσερις βουλευτές του ΠAΣΟK, και συγκεκριμένα οι Π. Kρητικός, Σ. Παπαθεμελής, N. Kατσέλη και A. Xρυσανθακόπουλος.
 Kάνουν λόγο για «όργιο βίας και νοθείας από τις αρχές της Aλβανίας σε βάρος της ελληνικής μειονότητας και των υποψηφίων της» αλλά και για «αλβανικό εθνικισμό» και υπογραμμίζουν πως πρέπει τώρα να υπάρξει αλλαγή της εξωτερικής μας πολιτικής απέναντι στη γείτονα χώρα. Tέλος, ρωτούν τον υπουργό Eξωτερικών τι μέτρα θα λάβει τόσο σε διμερές επίπεδο όσο και ενώπιον των Διεθνών Οργανισμών για την αντιμετώπιση της κατάστασης.
«Δεν πιστεύω ότι υπάρχει ανθελληνισμός στην Αλβανία, η ένταση μάλλον οφείλεται στο κλίμα των εκλογών και σε λάθος χειρισμούς της αλβανικής πλευράς, αλλά και σε λάθος χειρισμούς που έχει κάνει παλαιότερα η Ελλάδα και μπορεί σε αυτήν την περίπτωση κάποια προβλήματα που υπήρχαν να βγήκαν στην επιφάνεια». Tα λόγια αυτά ανήκουν στον Mάρκου Aρτάν, Aλβανό που εργάζεται στην Eλλάδα. Ο Aρτάν, μέλος του Φόρουμ Aλβανών Mεταναστών, δεν πιστεύει η αναταραχή να έχει συνέχεια ή να πάρει μεγαλύτερες διαστάσεις. Συνεχίζει: «Προβλήματα υπάρχουν· έχουμε συχνά όλες αυτές τις επιχειρήσεις-σκούπα εις βάρος του αλβανικού πληθυσμού που ζει και εργάζεται εδώ, γεγονός που δημιουργεί αρνητικό κλίμα και είναι κατανοητό όταν αντιμετωπίζεται με τέτοια μέσα ένας πληθυσμός. Πιστεύω όμως ότι αυτά είναι επιφανειακά και δεν υπάρχει βάθος, γιατί η παιδεία μας απέναντι στους Eλληνες και την Ελλάδα δεν βασιζόταν στην άρνηση και στον εθνικισμό. Περισσότερο αυτήν την εποχή στην Αλβανία έχουν γίνει λάθη απέναντι σε κάποια κομμάτια πληθυσμού στη Χειμάρρα και όχι μόνο εκεί από την εποχή του Χότζα και φαίνεται τους έχουν σημαδέψει. Πιστεύω ότι θα ξεπεραστούν, δεν νομίζω ότι είναι εκτεταμένα και πάντα τα βλέπω με επιφύλαξη, γιατί πάντα όταν έχουμε θέμα δεν δίνουν ακριβή εικόνα. Δεν καταλαβαίνω γιατί πήρε το εκλογικό τέτοια διάσταση και τι παιχνίδια πολιτικά παίζονται, γιατί ο Φ. Νάνο είναι μετριοπαθής». «Προπαγάνδα ρατσισμού  και ξενοφοβίας» Ο Eλβίν Σέχου, πρόεδρος του Φόρουμ, είναι πιο δύσπιστος ως προς το τι συνέβη στη Xειμάρρα: Γνωρίζω μόνο ό,τι έχω μάθει από τα εδώ μέσα ενημέρωσης και αυτό με κάνει επιφυλακτικό, γιατί όπως ξέρουμε υπάρχει μια προπαγάνδα που δημιουργεί ένα κλίμα ρατσισμού, ξενοφοβίας και απομόνωσης εις βάρος των Αλβανών. Για τις εκλογές υπήρχε μια επιτροπή ελέγχου από την Ε.Ε., η οποία δέχτηκε το αποτέλεσμα των εκλογών. Από την άλλη είναι και το γεγονός ότι σταμάτησαν μερικά λεωφορεία με Eλληνες ομογενείς στα σύνορα με τη δικαιολογία ότι δεν είναι της γραμμής. Δεν μπορώ να πάρω ακριβή θέση για τα γεγονότα, επειδή δεν τα έχω ζήσει και δεν έχω και πληροφορίες. Δεν πιστεύω ότι δημιουργείται τώρα ένα κλίμα ανθελληνισμού, γνωρίζοντας ότι οι Αλβανοί και οι Ελληνες της Αλβανίας ζούσαν επί χρόνια μαζί στη Νότιο Αλβανία χωρίς να έχουν πρόβλημα και δεν πιστεύω να κλονίστηκαν τώρα αυτές οι σχέσεις με τις εκλογές που έγιναν. Μπορεί να υπάρχει ένα βαρύ κλίμα, που να μεταδίδουν οι μετανάστες που βρίσκονται στην Ελλάδα λόγω της αντιμετώπισής τους από τις ελληνικές αρχές με τις επιχειρήσεις-σκούπα και όλα αυτά. Αναρωτιέμαι, όμως, από την άλλη πλευρά, μήπως έχει δημιουργήσει κλίμα δυσαρέσκειας στην αλβανική κοινωνία η παρουσία εκεί των Ελλήνων βουλευτών, που είναι και συντηρητικοί, δεδομένου ότι παρά τη θέση της Ε.Ε. οι κοινότητες έκαναν μήνυση στην κυβέρνηση για νοθεία και παραβιάσεις, γεγονός που ίσως έχει δημιουργήσει μια εχθρότητα». 
