 ια μία ακόμη φορά δοκιμάζει τα νεύρα και τις αντοχές της ελληνικής αγοράς το δολάριο. Ξεπέρασε χθες στη διατραπεζική αγορά τις 400 δρχ. και η ενδεικτική τιμή πώλησής του θα ξεπεράσει σήμερα τις 404 δρχ. Παράλληλα με το δολάριο την ανιούσα πήρε και το γεν, φτάνοντας στη διατραπεζική αγορά τις 368 δρχ., γεγονός που προβληματίζει χιλιάδες δανειολήπτες.
 Θρυαλλίδα για τη νέα σημαντική υποχώρηση της δραχμής ήταν η πορεία που ακολούθησε το ευρώ στις διεθνείς αγορές. Οι αντικρουόμενες δηλώσεις του προέδρου της EKT Βιμ Ντούιζεμπεργκ, αναφορικά με τις επόμενες κινήσεις στο μέτωπο του ευρώ, είχαν ως αποτέλεσμα το ενιαίο νόμισμα να διαμορφωθεί για μία ακόμη φορά σε ιστορικά χαμηλό επίπεδο. Ο πρόεδρος της ΕΚΤ άφησε να εννοηθεί ότι το «κόστος που έχει δημιουργήσει στην ευρωπαϊκή οικονομία η άνοδος της τιμής του πετρελαίου είναι πιθανόν να ωθήσει την ΕΚΤ να αναλάβει δράση στο μέτωπο των επιτοκίων». 
 Στη δευτερογενή αγορά ομολόγων το κλίμα ήταν υποτονικό και δεν φάνηκε να επηρεάζεται. Ο όγκος των συναλλαγών στο ΗΔΑΤ έφτασε τα 22 δισ. δρχ., εκ των οποίων τα 6 δισ. δρχ. αφορούσαν εντολές πώλησης και τα υπόλοιπα εντολές αγοράς. Στο κλείσιμο του ΗΔΑΤ η απόδοση του ελληνικού δεκαετούς ομολόγου διαμορφώθηκε στο 5, 965% και του γερμανικού στο 5, 217%, με το περιθώριο να κυμαίνεται μεταξύ 0, 748% και 0, 755%. 
 Στη διατραπεζική αγορά τα επιτόκια στις βραχυχρόνιες περιόδους δεν σημείωσαν αξιοσημείωτες μεταβολές. Ετσι, επιτόκιο μιας ημέρας της Εθνικής διατηρήθηκε στο 8%, παράλληλα σταθερό στο ίδιο επίπεδο, 8%, παρέμεινε και το επιτόκιο των 
δύο ημερών, ενώ οριακή υποχώρηση στο 7, 60% σημείωσε και το επιτόκιο στη διάρκεια του μήνα. Τέλος, αμετάβλητο στο 5, 80% παρέμεινε και το επιτόκιο στη διάρκεια ενός έτους. 
 Στην αγορά συναλλάγματος η δραχμή ενισχύθηκε οριακά έναντι του ευρώ, υποχωρώντας σημαντικά έναντι του δολαρίου. Συγκεκριμένα, στο Fixing η ισοτιμία 
ωστόσο τις πρώτες απογευματινές ώρες η ισοτιμία του αμερικανικού νομίσματος ξεπέρασε τις 400 δρχ. Το ευρώ διαμορφώθηκε στις 339, 350 δρχ. έναντι 339, 440 δρχ. στο τέλος της προηγούμενης εβδομάδας Το γεν διαμορφώθηκε στις 368, 410 δρχ. έναντι 364, 160 (οι 100 μονάδες). 
