 χειραψία ανάμεσα στον Ισραηλινό πρωθυπουργό, Εχούντ Μπάρακ, και τον Παλαιστίνιο ηγέτη, Γιάσερ Αραφάτ, ήταν το μόνο απτό αποτέλεσμα της χθεσινής επταμερούς συνόδου κορυφής για την αναστροφή της βίαιης πορείας των τελευταίων 
 Υπήρξε «μια κάποια πρόοδος, αλλά δεν μπορώ να πω ότι είμαι αισόδοξος. Κάποια πράγματα προχωρούν αλλά με πολύ αργούς ρυθμούς», δήλωσε ο εκπρόσωπος της Ευρωπαϊκής Ενωσης, Χαβιέ Σολάνα.
 Οπως είπε στον Αιγύπτιο πρόεδρο, Χόσνι Μουμπάρακ, ο Εχούντ Μπάρακ, το Ισραήλ δεν πρόκειται να αποσύρει τις δυνάμεις του ή να ανοίξει τις παλαιστινιακές περιοχές, αν ο Γιάσερ Αραφάτ δεν συλλάβει και πάλι τους δεκάδες ισλαμιστές που 
αφέθηκαν ελεύθεροι από τις παλαιστινιακές φυλακές τις τελευταίες ημέρες.
 Από την άλλη πλευρά, ο Γιάσερ Αραφάτ εμφανίστηκε αμετακίνητος, δηλώνοντας ότι «προχωρούμε προς την Ιερουσαλήμ μέχρις ότου ένα παιδί της Παλαιστίνης σηκώσει την παλαιστινιακή σημαία στα τείχη της Ιερουσαλήμ».
 Οι ηγέτες του Ισραήλ και των Παλαιστινίων μαζί με τον γενικό γραμματέα του ΟΗΕ, Κόφι Ανάν, τον πρόεδρο της Αιγύπτου, Χόσνι Μουμπάρακ, το βασιλιά Αμπντάλα 
της Ιορδανίας, τον πρόεδρο των ΗΠΑ, Μπιλ Κλίντον, και τον εκπρόσωπο της Ευρωπαϊκής Ενωσης, Χαβιέ Σολάνα, είχαν μία μόνο συνάντηση χθες, κατά τη διάρκεια της οποίας έγιναν μόνο δύο σύντομες ομιλίες από τον Χόσνι Μουμπάρακ και τον Μπιλ Κλίντον.
 Ακολούθησαν δύο συνεδριάσεις των υπουργών Εξωτερικών όλων των πλευρών, για την 
επεξεργασία ενός κοινού ανακοινωθέντος. Κατά τη διάρκεια της συνεδρίασης αυτής 
ο πρόεδρος των ΗΠΑ, Μπιλ Κλίντον, αλλά και οι άλλοι ηγέτες είχαν δύο αλλεπάλληλες διμερείς συναντήσεις τόσο με τον Εχούντ Μπάρακ, όσο και με τον Γιάσερ Αραφάτ.
 Αργά το βράδυ έληξε και η δεύτερη συνεδρίαση των υπουργών Εξωτερικών, χωρίς να 
γίνει γνωστό αν σημειώθηκε κάποια πρόοδος. Σε ερώτηση για το πώς πηγαίνουν οι διαπραγματεύσεις, ο γενικός γραμματέας του ΟΗΕ, Κόφι Ανάν, απάντησε: «σχετικά καλά».
 Σύμφωνα με τον Χαβιέ Σολάνα, ένα από τα θέματα στα οποία μπορεί να βρεθεί λύση 
είναι η εξέταση των γεγονότων που οδήγησαν στην έκρηξη της βίας και στη συνέχεια την τροφοδότησαν. «Η δομή αυτού του μηχανισμού δεν πρέπει να αποτελέσει ιδιαίτερη δυσκολία», είπε.
 Πάντως στην αρχική του ομιλία, ο Μπιλ Κλίντον δήλωσε ότι «πρέπει να πάμε πέραν 
της απόδοσης ευθύνης» και η έμφαση πρέπει να δοθεί στο μέλλον. «Δεν θα πρέπει να εγκαταλείψουμε τα πάντα γι' αυτά που συνέβησαν τις τελευταίες δύο εβδομάδες», είπε.
 «Μέχρι τώρα δεν έχει σημειωθεί πρόοδος ούτε η ατμόσφαιρα βελτιώθηκε. Γι' αυτό δεν πιστεύω ότι θα τελειώσουμε σήμερα το βράδυ», δήλωσε ο Παλαιστίνιος υπουργός Πληροφόρησης, Γιάσερ Αμπέντ Ράμπο.
 Σε ερώτηση σχετικά με την ύπαρξη προόδου, ο σύμβουλος του Ισραηλινού πρωθυπουργού Εχούντ Μπαράκ, Ντάνι Γιατόμ, απάντησε: «Αν θεωρείται πρόοδος το ότι καθόμαστε γύρω από ένα τραπέζι, τότε ναι».
 Παρατήρησε όμως ότι αν και τα ζητήματα είναι περίπλοκα, «και οι δύο πλευρές έχουν καταλάβει πως η μοίρα τους το θέλει να ζήσουν ο ένας δίπλα στον άλλο σαν 
 «Δέχομαι με ικανοποίηση την αισιοδοξία του Ντάνι Γιατόμ, αλλά ας σταματήσει πρώτα να μας απειλεί με το όπλο του», απάντησε ο Γιάσερ Αμπέντ Ράμπο.
 Με διαδηλώσεις αντέδρασαν στη Μέση Ανατολή χιλιάδες υποστηρικτές των Παλαιστινίων, στις συνομιλίες του Σαρμ Ελ Σεΐχ, ενώ στη Γαλλία δημοσκόπηση έδειξε ότι το 67% πιστεύει πως είναι μεγάλος ο κίνδυνος να επεκταθεί σε γειτονικές χώρες η σύγκρουση Παλαιστινίων και Αράβων.
 «Οχι παράδοση, όχι συμβιβασμός, πολεμήστε το Ισραήλ», φώναζαν περίπου 4.000 διαδηλωτές στο Ιράν. Οι περισσότεροι ήταν φοιτητές και όταν έφθασαν έξω από το 
γραφείο του ΟΗΕ πέταξαν αβγά. Εκαψαν σημαίες του Ισραήλ και των ΗΠΑ και ομοιώματα του «θείου Σαμ». Στην Αίγυπτο, χιλιάδες φοιτητές έκαναν διαδηλώσεις σε πανεπιστήμια στο Κάιρο και άλλες επαρχίες, ενώ η κρατική τηλεόραση μετέδιδε 
 Στην πρωτεύουσα της Ιορδανίας, Αμάν, εκατοντάδες διαδηλωτές βγήκαν στους δρόμους, παρά την απαγόρευση της κυβέρνησης σε όλες τις διαδηλώσεις. Στο Πανεπιστήμιο Ουχντάντ, περίπου 500 Παλαιστίνιοι φώναζαν αντιισραηλινά συνθήματα, ζητώντας από την κυβέρνηση να διώξει τον πρεσβευτή του Ισραήλ. Στην 
περιοχή Σμεϊσανί, περίπου 40 άτομα έκαναν καθιστική διαμαρτυρία και έκαψαν μία 
ισραηλινή σημαία. Η αστυνομία είχε πάρει αυστηρά μέτρα ασφαλείας γύρω από τις πρεσβείες του Ισραήλ και των ΗΠΑ.
 Διαδηλωτές στη Βηρυτό έριξαν αβγά στην πρεσβεία της Αιγύπτου. Είχαν πανό που έγραφαν «Οχι στην ειρήνη των βασιλιάδων και των προέδρων, ναι στη λαϊκή επανάσταση». Σε άλλη συγκέντρωση στη Σιδώνα, ένα πανό έγραφε «Οχι στο Σαρμ Ελ Σεΐχ, ναι στην Ιντιφάντα». Διαδήλωση εναντίον του Ισραήλ και των ΗΠΑ έκαναν περίπου 200 άτομα στην Αγκυρα. «Εξω οι ΗΠΑ από τη Μέση Ανατολή, οι Παλαιστίνιοι δεν είναι μόνοι», φώναζαν οι διαδηλωτές. Μεγάλη διαδήλωση υπέρ των Παλαιστινίων οργάνωσε το κυβερνών κόμμα στην Τύνιδα. Εκατοντάδες Παλαιστίνιοι διαδήλωσαν σε στρατόπεδο προσφύγων στη Συρία, καλώντας για συνέχιση της Ιντιφάντα.
 Η διαδήλωση πραγματοποιήθηκε στο στρατόπεδο του Γιαρμούκ στα νότια προάστια της Δαμασκού, κατόπιν αιτήματος των ριζοσπαστικών παλαιστινιακών ομάδων που αντιτίθενται στη διάσκεψη κορυφής του Σαρμ Ελ Σεΐχ. Οι διαδηλωτές κρατούσαν παλαιστινιακές και συριακές σημαίες και πανό, στα οποία αναγράφονταν συνθήματα 
όπως: «Οχι στη συνωμοσία του Σαρμ Eλ Σεΐχ, Ναι στη συνέχιση της Ιντιφάντα».
