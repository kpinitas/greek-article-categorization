Νίκη στα σημεία αλλά όχι στην ουσία μπορεί να θεωρηθεί η επαναλειτουργία του Καταφυγίου Γυναικών στο Solimanieh στα σύνορα Ιράκ-Κουρδιστάν, μέσα στο πρώτο δεκαήμερο του Σεπτεμβρίου.
 Το γεγονός ως είδηση μπορεί να περνά απαρατήρητο. Ισως να δημιουργήσει και απορία η αναφορά του. Πίσω του όμως κρύβει μια ωμή καταπάτηση των ανθρωπίνων δικαιωμάτων και ένα χρονικό ντροπής, για το οποίο απαιτήθηκε να επέμβει η επίτροπος της χώρας μας Αννα Διαμαντοπούλου, ώστε να δοθεί η λύση που τείνει να εφαρμοστεί σήμερα.
 Την Παρασκευή 14.7.2000, πέντε μέλη του προσωπικού του εν λόγω καταφυγίου δολοφονήθηκαν ύστερα από επίθεση με βλήματα, μέσα στο αυτοκίνητό τους (ήταν ιδιοκτησίας του καταφυγίου και είχε χορηγηθεί από Φινλανδική Γυναικεία Οργάνωση). Τότε το καταφύγιο γυναικών στέγαζε 40 θύματα ενδοοικογενειακής βίας
και τα παιδιά των συγκεκριμένων γυναικών, καθώς 6 μέλη του προσωπικού, ενώ οι γιατροί και οι κοινωνικοί λειτουργοί συνελήφθηκαν.
 Η στρατιωτική αυτή επίθεση συνέπεσε με την επίσκεψη του Τζελάλ Ταλαμάνι, ηγέτη
 Το καταφύγιο δημιουργήθηκε πριν από μερικά χρόνια και στηρίχθηκε οικονομικά από τις γυναικείες οργανώσεις των κρατών μελών της Ε.Ε. Αξίζει ν' αναφερθει ότι η βία κατά των γυναικών στην περιοχή είναι ανεξέλεγκτη και υποστηρίζεται από τους θεσμούς. 
 Μέχρι σήμερα έχουν καταγραφεί 397 περιστατικά βιασμού και θανάτωσης γυναικών. Ενα κορίτσι 17 ετών θανατώθηκε επειδή τόλμησε να φορέσει μίνι φούστα. Την 8η Μαρτίου μια γυναίκα εκφώνησε ομιλία υπέρ των δικαιωμάτων των γυναικών και κατά
των πρακτικών του Ισλάμ. Για το λόγο αυτό καταδικάστηκε σε θάνατο. Συνολικά από τα 397 περιστατικά έχουν καταγραφει: 19 φόνοι, 88 θανατώσεις, 9 δημόσιες διαπομπεύσεις, 7 διακρίσεις σε βάρος των γυναικών, 153 διαζύγια που εκδόθηκαν βιαίως σε βάρος τους χωρίς αιτία, 108 που οδηγήθηκαν σε αυτοκτονία και 13 που οδηγήθηκαν σε οικονομική δυσπραγία αφού κρατήθηκε από τους συζύγους η ατομική τους περιουσία.
 Μετά τα γεγονότα αυτά, αντιπροσωπεία γυναικών από την Επιτροπή για την Υπεράσπιση των Δικαιωμάτων των Γυναικών και τη Διεθνή Συνομοσπονδία Ιρανών προσφύγων έφτασε στις Βρυξέλλες, όπου ζήτησαν την υποστήριξη των μελών του Ευρωπαϊκού Κοινοβουλίου και της Ευρωπαϊκής Επιτροπής. Στη διάρκεια των επισκέψεων αυτών τους δέχτηκε και η Αννα Διαμαντοπούλου, η οποία όχι μόνο τους
υποσχέθηκε βοήθεια αλλά φρόντισεε να αποσταλεί ευρωπαϊκή αντιπροσωπεία στο Ιράκ. 
 Tο ΠΕΚ, κάτω από αυτό το καθεστώς πίεσης, υποχώρησε και επέτρεψε να επαναλειτουργήσει το καταφύγιο.
