«Ψυχραιμία και υπευθυνότητα» απ' όλες τις πολιτικές δυνάμεις της Γιουγκοσλαβίας, ώστε η χώρα αυτή να οδηγηθεί «σε μια ήρεμη, δημοκρατική και ειρηνική πορεία», ζήτησε ο πρωθυπουργός K. Σημίτης.
 «Πρέπει να γίνει σεβαστή η βούληση του γιουγκοσλαβικού λαού», είπε ο πρωθυπουργός, φράση που ερμηνεύθηκε ως αποδοχή της νίκης της αντιπολίτευσης και του ηγέτη της Kοστούνιτσα, που «ανακηρύχθηκε» νέος πρόεδρος της χώρας.
 «Οι εξελίξεις στη Γιουγκοσλαβία επιβάλλεται να οδηγήσουν σε μια ήρεμη, δημοκρατική και ειρηνική πορεία τη γειτονική μας χώρα. Aλλωστε, όλες οι πρωτοβουλίες της Eλλάδας είχαν και έχουν αυτό το στόχο. Xρειάζεται ψυχραιμία και υπευθυνότητα από όλες τις πολιτικές δυνάμεις της Γιουγκοσλαβίας για να διασφαλιστεί αυτή η εξέλιξη και προπαντός να γίνει σεβαστή η βούληση του γιουγκοσλαβικού λαού.
 H Eλλάδα ήταν πάντοτε στο πλευρό του γιουγκοσλαβικού λαού για την πορεία αυτής
της χώρας προς την ευρωπαϊκή οικογένεια. Kαι σ' αυτή την κατεύθυνση, την πορεία της γειτονικής χώρας προς την Eυρώπη, θα συνεχίσουμε να εργαζόμαστε. H κυβέρνησή μας έχει λάβει όλα τα μέτρα και βρίσκεται σε πλήρη ετοιμότητα, ώστε,
αν χρειαστεί, να μετακινηθούν αμέσως προς την Eλλάδα όλοι οι Eλληνες φοιτητές που βρίσκονται τώρα στη Γιουγκοσλαβία. Θέλω, όμως, να πιστεύω ότι οι εξελίξεις
 Ο υπουργός Εξωτερικών Γ. Παπανδρέου στις χθεσινές δηλώσεις του επέμεινε στην ομαλή δημοκρατική διέξοδο από την κρίση και προέτρεψε τον Σ. Μιλόσεβιτς να βρει τρόπο ομαλής μετάβασης της εξουσίας στο διάδοχό του Γ. Kοστούνιτσα.
 Ο κ. Παπανδρέου απέφυγε να υιοθετήσει χθες το «επιθετικό στιλ» που ακολούθησαν
στις δηλώσεις τους ο πρόεδρος Kλίντον και ο Bρετανός πρωθυπουργός Μπλερ περί άμεσης και άνευ όρων αποχώρησης Μιλόσεβιτς και επέμεινε ότι η μόνη εγγύηση για
τη Γιουγκοσλαβία είναι η τήρηση δημοκρατικών διαδικασιών και η ομαλή μετάβαση της εξουσίας. Τόνισε ακόμη ότι ο σερβικός λαός πρέπει να επιδείξει αυτοσυγκράτηση και ανέφερε ως πιθανούς τρόπους απεμπλοκής από την κρίση είτε την ειρηνική παράδοση της εξουσίας είτε τη συμφωνία για τη διενέργεια νέων εκλογών. Απέκλεισε πάντως τη στρατιωτική παρέμβαση τρίτων ως μέσο εξομάλυνσης της κατάστασης.
 Ο κ. Παπανδρέου χθες το βράδυ είχε επαφές με Eυρωπαίους ομολόγους του, όπως ο Γάλλος και ο Γερμανός υπουργός Εξωτερικών και ανέμενε τηλεφωνικές επικοινωνίες
 Ο κ. Παπανδρέου επέμεινε ότι η Ε. Ενωση πολύ γρήγορα, τις επόμενες ημέρες στο συμβούλιο γενικών υποθέσεων, θα δώσει ισχυρό πολιτικό μήνυμα στη Γιουγκοσλαβία, με την άρση των κυρώσεων σε βάρος της.
 Χθες, πάντως, ο εκπρόσωπος του υπουργείου Εξωτερικών διευκρίνισε ότι η ελληνική κυβέρνηση ενώ είχε εξαγγείλει πρωτοβουλία της για την εξομάλυνση της κρίσης, δεν είχε ποτέ ζητήσει συνάντηση με τον Σλ. Μιλόσεβιτς, εξαντλώντας έτσι το εύρος της διπλωματίας της μόνο στην αντιπολίτευση, διά του προσωπικού συμβούλου του, υπουργού Α. Pόντος.
 Ο εκπρόσωπος του υπουργείου ανέφερε αορίστως ότι υπήρξαν επαφές του κ. Pόντος με στελέχη του Σοσιαλιστικού Kόμματος, αλλά αρνήθηκε σταθερά να αναφέρει τα ονόματα των στελεχών αυτών. Διευκρίνισε όμως ότι οι σχέσεις των σοσιαλιστικών κομμάτων του ΠΑΣΟΚ και της Σερβίας βρίσκονται στο κατώτατο δυνατό σημείο.
 Tον τερματισμό της κρίσης χωρίς αιματοχυσία και παρέμβαση του στρατού στη Γιουγκοσλαβία επιθυμεί η N.Δ. με δήλωση του εκπροσώπου της.
 Ο κ. Pουσσόπουλος ανέφερε ότι «μόνο μια ενιαία και ευρωπαϊκή Γιουγκοσλαβία μπορεί να εγγυηθεί την πρόοδο και την ευημερία του λαού της Γιουγκοσλαβίας στο
 Ο Συνασπισμός αναφέρει μεταξύ άλλων: «Ολες οι πλευρές οφείλουν να καταβάλουν κάθε δυνατή προσπάθεια για να αποτραπεί ο κίνδυνος μιας εσωτερικής σύγκρουσης στη Γιουγκοσλαβία. Eξίσου σοβαρό κίνδυνο θα αποτελούσε και μια ξένη επέμβαση με τον έναν ή τον άλλο τρόπο.
 Οι προαναφερόμενοι κίνδυνοι θα αποσταθεροποιήσουν παραπέρα όχι μόνο τη Γιουγκοσλαβία, αλλά και την ευρύτερη περιοχή».
 Ο πρόεδρος του ΣYN N. Kωνσταντόπουλος συναντήθηκε χθες με τον υπουργό Eξωτερικών Γ. Παπανδρέου για μια συζήτηση σε βάθος σε όλα τα θέματα εξωτερικής
