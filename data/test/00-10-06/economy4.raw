Με αύξηση 9% οριστικοποιήθηκε ο προϋπολογισμός του υπουργείου Εργασίας-Κοινωνικών Ασφαλίσεων, ενώ για το υπουργείο Εθνικής Αμυνας το κονδύλι
 Τα ποσοστά αυτά συμφωνήθηκαν κατά τις χθεσινές διαδοχικές συναντήσεις του υπουργού Εθνικής Οικονομίας και Οικονομικών Γιάννου Παπαντωνίου με τους αρμόδιους υπουργούς Εργασίας Τάσο Γιαννίτση και Αμυνας Ακη Τσοχατζόπουλο.
 Σύμφωνα με πληροφορίες, το κονδύλι του υπουργείου Εργασίας αυξάνει κατά 9% και
αναμένεται να κινηθεί κοντά στα 1, 3 τρισ. δρχ.
 Από την πλευρά του, ο κ. Παπαντωνίου τόνισε πως «η κυβέρνηση θα τιμήσει όλες τις υποχρεώσεις και τις δεσμεύσεις της στον τομέα της εργασίας», εντάσσοντας μεταξύ αυτών τη μείωση των εργοδοτικών εισφορών με καθιέρωση ειδικού κονδυλίου
σε ειδικό λογαριασμό του προϋπολογισμού. Πρόσθεσε ότι ο προϋπολογισμός περιλαμβάνει εκατοντάδες δισεκατομμύρια δραχμές για τη στήριξη των προγραμμάτων απασχόλησης, για να δεσμευτεί σχετικά με την αύξηση των συντάξεων, την αύξηση της κατώτερης σύνταξης του ΙΚΑ (σ.σ. στις 152.000 δρχ. από την 1η Ιανουαρίου 2001, σύμφωνα με την προεκλογική δέσμευση) και την αύξηση του ΕΚΑΣ (σ.σ. αυξάνει 7.000 δρχ. από την 1.1.2001). 
 Για την άμυνα, κατά τις ίδιες πληροφορίες, το κονδύλι που θα διατεθεί το 2001 αυξάνει κατά 10% και αναμένεται να ξεπεράσει τα 1, 1 τρισ. δρχ. Ο κ. Παπαντωνίου αμέσως μετά τη συνάντηση που είχε με τον κ. Τσοχατζόπουλο τόνισε ότι η εθνική άμυνα παραμένει βασική προτεραιότητα της κυβέρνησης, υπενθυμίζοντας ότι «βρίσκεται σε εξέλιξη ένα σημαντικό εξοπλιστικό πρόγραμμα, το οποίο ωστόσο απαιτεί αντιστοιχία των τρεχουσών δαπανών του υπουργείου με τα
 Yπενθυμίζεται ότι προχθές έκλεισε ο προϋπολογισμός του υπουργείου Υγείας με ποσοστό αύξησης 12%, δηλαδή ένα ποσό της τάξης του 1, 15 με 1, 20 τρισ. δρχ., ενώ για το Παιδείας η αύξηση φθάνει στο 8%, περίπου 1, 3 τρισ. δρχ.
 Στις χθεσινές συσκέψεις μετείχαν ο υφυπουργός Οικονομικών Γιώργος Δρυς, ο πρόεδρος του ΣΟΕ Βασίλης Ράπανος, ο γενικός γραμματέας του υπουργείου Εθνικής Οικονομίας Σπύρος Τραυλός και ο γενικός γραμματέας του Γενικού Λογιστηρίου του
Κράτους Γιάννης Κουσουλάκος, ενώ στη συνάντηση με τον υπουργό Εργασίας παραβρέθηκε και ο διοικητής της Εθνικής Τράπεζας Θεόδωρος Καρατζάς.
