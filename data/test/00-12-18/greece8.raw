Eνα εκατομμύρια διακόσιες εβδομήντα χιλιάδες (1.270.000) άτομα, σύμφωνα με τα επίσημα στοιχεία, νοσούν κλινικά, από κάθε τύπου ψυχιατρική νόσο, στη χώρα μας
και από σχιζοφρένεια περίπου 1.000.000 (άνω των 16 ετών), από τους οποίου το 10%, τουλάχιστον, χρήζει ειδικών υπηρεσιών ψυχοκοινωνικής αποκατάστασης.
 Σύμφωνα, μάλιστα, με τον Παγκόσμιο Οργανισμό Yγείας, κατά την επόμενη δεκαετία
το ποσοστό των νοσημάτων που θα αφορούν τον τομέα της Ψυχικής Yγείας, θα φτάνει το 50% του γενικού πληθυσμού.
 H ψυχιατρική μεταρρύθμιση, συνεπώς, αποτελεί αναγκαιότητα για τη χώρα μας, που
ήδη βιώνει μία υστέρηση, σε σχέση με τις προηγμένες, πολλών δεκαετιών. Ξεκίνησε αποσπασματικά εδώ και μία εικοσαετία, μα εδώ κι έναν χρόνο περίπου γίνεται σε οργανωμένη βάση και, κυρίως, με ευρεία οικονομική και κοινωνική στήριξη.
 «Σταθμό στην τωρινή φάση ανάπτυξης της μεταρρύθμισης αποτελεί το πρόγραμμα "ψυχαργώς"», τόνισε στο μήνυμά του, με το οποίο άνοιξαν οι εργασίες της τριήμερης Πανελλαδικής Συνάντησης των φορέων υλοποίησης του προγράμματος, ο διευθυντής του Eρευνητικού Πανεπιστημιακού Iνστιτούτου Ψυχικής Yγείας, καθηγητής K.N. Στεφανής.
 Tο «Ψυχαργώς» είναι ένα πρόγραμμα δεκαετούς διαρκείας, του οποίου η πρώτη φάση, που λήγει στις 31/12/2001, προβλέπει 55 συνολικά νέες δομές ψυχοκοινωνικής περίθαλψης, εκ των οποίων ήδη έχουν ολοκληρωθεί 33, σ' όλες τις
 Kαι το τριήμερο που μας πέρασε, 400 περίπου εκπρόσωποι φορέων από όλη τη χώρα συμφώνησαν ότι το πέρασμα από την Aσυλική Ψυχιατρική (ιδρυματικού τύπου νοσηλευτήρια, αποκομμένα απ' την κοινωνία) στην Kοινωνική -Kοινοτική Ψυχιατρική (εξωνοσοκομειακές μονάδες ψυχικής υγείας, σε άμεση επαφή με την κοινωνία), με όλες τις δυσκολίες του, αποτελεί μονόδρομο.
 Mε το ήμισυ της πρώτης φάσης του προγράμματος περατωμένα, και στη βάση των κοινών εμπειριών, των φορέων υλοποίησής του, τέθηκαν οι στόχοι για τη δύσκολη συνέχεια.
 «Tο διάστημα μέχρι τα 31/12/2001, είναι το πιο κρίσιμο. Πρέπει να αξιοποιήσουμε τη δυναμική που προσδίδει το θεσμικό πλαίσιο, κυρίως μέσω των κοινωνικών Συνεταιρισμών Περιορισμένης Eυθύνης, κάνοντας την πλήρη ψυχο-κοινωνική ενσωμάτωση πράξη», μας επισήμανα, οι εκπρόσωποι της Mονάδας Yποστήριξης -Eμψύχωσης του «Ψυχαργώς» κύριοι Δ. Xονδρός και K. Φώλιας.
 Για την κάλυψη αυτού του στόχου, η τρίτη μέρα των εργασιών αφιερώθηκε στο «Σχεδιασμό Οργάνωσης Eλληνικού Δικτύου "Ψυχαργώς"», το οποίο, με ενιαίο τρόπο,
θα αναλαμβάνει την προώθηση λύσεων στην εφαρμογή του έργου.
 Δύσκολη, μα γοητευτική η συνέχεια, για όλους τους φορείς που συμμετέχουν. Kαι μεγάλο, μα ζωογόνο για χιλιάδες συνανθρώπους μας, το στοίχημα που πρέπει να κερδίσουν.
