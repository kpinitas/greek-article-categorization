 Και ενώ ο νέος Αμερικανός πρόεδρος Τζορτζ Μπους Τζούνιορ ετοιμάζεται πυρετωδώς
για την ανάληψη των καθηκόντων του, το βλέμμα της Γουόλ Στριτ είναι στραμμένο σε έναν άλλο... πρόεδρο.
 Τον πρόεδρο της Fed, Αλαν Γκρίνσπαν, από τον οποίο αναμένει με αγωνία το χρησμό
που ενδεχομένως να τη λυτρώσει, ανοίγοντας το δρόμο για μείωση των επιτοκίων το 2001.
 Η Fed συνεδριάζει αύριο για τελευταία φορά μέσα στο 2000, εν μέσω αυξανόμενων ενδείξεων ότι η οικονομία προσγειώνεται ανώμαλα και με το χρηματιστήριο να πηγαίνει από το κακό στο χειρότερο, καθώς η μία μετά την άλλη οι αμερικανικές επιχειρήσεις ανακοινώνουν ότι τα αποτελέσματά τους θα είναι κατώτερα των προσδοκιών.
 Η άρση του πολιτικού αδιεξόδου στις ΗΠΑ κάθε άλλο παρά ευνόησε τους «ταύρους» (αισιόδοξοι), που υπέστησαν την προηγούμενη εβδομάδα μία ακόμη σημαντική ήττα.
 Ο Nasdaq έκλεισε την Παρασκευή με πτώση 2, 76% στις 2.653, 24 μονάδες, με συνολικές απώλειες την εβδομάδα που πέρασε 9%. Μόνο ένα θαύμα μπορεί να αποτρέψει, με ελάχιστες ακόμη συνεδριάσεις πριν από το τέλος της χρονιάς, την εγγραφή του 2000 ως μία από τις χειρότερες χρονιές, από την ίδρυση του Nasdaq,
επίπεδο στο οποίο είχε κλείσει στα μέσα Μαρτίου.
 Αλλά αν η πανωλεθρία του Nasdaq θεωρείται λίγο-πολύ αναμενόμενη μετά τη περσινή φρενίτιδα dot.com, ένας άλλος δείκτης, ο S&P 500, δείχνει ξεκάθαρα πως
η απαισιοδοξία έχει διαβρώσει ευρύτερα τη χρηματιστηριακή αγορά.
 Ο S&P 500, ο οποίος αποτελείται από το 75% της χρηματιστηριακής αξίας και ο οποίος μετρά τις διαθέσεις του ευρύτερου επενδυτικού κοινού, έχει υποχωρήσει από τις αρχές του έτους κατά 10, 7%.
 Αν διατηρηθεί το ποσοστό αυτό απωλειών, ο δείκτης θα καταγράψει τη χειρότερη επίδοσή του από το 1977, όταν είχε υποχωρήσει κατά 11, 5%. Την Παρασκευή έκλεισε με πτώση 2, 15% στις 1.312, 15 μονάδες, χαμηλότερο επίπεδο από τον Οκτώβριο του 1999. Συνολικά οι εβδομαδιαίες του απώλειες έφτασαν στο 4, 2%.
 Ο ίδιος ο Dow Jones, ο οποίος χάρη στη συμμετοχή σε αυτόν μετόχων από καπνοβιομηχανίες και φαρμακοβιομηχανίες, έδειχνε να «επιχαίρει» για την εκλογή
 Οι εξελίξεις αυτές κάνουν την αυριανή ετυμηγορία της Fed «ζήτημα ζωής ή θανάτου» για τις αγορές, που προσδοκούν ένα ξεκάθαρο σήμα από τον Αλαν Γκρίνσπαν για μείωση των επιτοκίων το νέο έτος.
 Ωστόσο δεν είναι καθόλου σίγουρο πως ο κ. Γκρίνσπαν βιάζεται, παρ' όλο που σε πρόσφατη ομιλία του είχε επισημάνει τους φόβους του για ενδεχόμενη ανώμαλη προσγείωση της αμερικανικής οικονομίας, με ό,τι αυτό συνεπάγεται.
 Η γνωστή εφημερίδα «Ουάσιγκτον Ποστ» την Παρασκευή, επικαλούμενη αξιωματούχους
της κεντρικής τράπεζας των ΗΠΑ, υποστήριξε ότι η Fed θεωρεί τον κίνδυνο ύφεσης
εξίσου σοβαρό με τον κίνδυνο πληθωρισμού, που σημαίνει ότι δεν θα βιαστεί να δώσει σήμα για πιθανή μείωση των επιτοκίων το 2001.
 Ούτως ή άλλως, οι χρησμοί του κ. Γκρίνσπαν, όπως αυτοί αποτυπώνονται και στα ανακοινωθέντα της τράπεζας, χωρούν πάντοτε διπλή ερμηνεία.
