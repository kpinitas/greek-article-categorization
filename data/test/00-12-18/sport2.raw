Ο Αγγελος Αναστασιάδης άρχισε να μιλάει, θέλοντας και μη, για μετεγραφές, με το που τέλειωσε το ματς του Παναθηναϊκού με τον Εθνικό Αστέρα και άρχισε η κουβέντα για την απόδοση του Χέλγκι Σίγκουρτσον. 
 «Εγώ δεν είπα ποτέ ότι θα φύγουν κάποιοι παίκτες, από τον Παναθηναϊκό», απάντησε με επίθεση ο κόουτς. «Εσείς τα γράφετε. Κι εγώ δεν μπορώ κάθε φορά που γράφεται κάτι να βγαίνω και να απαντάω. Εχουμε τρεις αγώνες την εβδομάδα. Αν καθόμαστε λοιπόν, είτε εγώ είτε οι παίκτες, να ασχολούμεθα με όσα γράφουν οι εφημερίδες, θα τρελαθούμε στο τέλος».
 Και πρόσθεσε: «Οταν είναι τελειωμένο κάτι, θα ανακοινωθεί. Ο Παναθηναϊκός δεν είναι καφενείο, ώστε ό,τι συζητούμε να βγαίνουμε και να το λέμε. Οταν έρθει η ώρα θα ανακοινωθούν ονόματα και να ξέρετε ότι εκείνοι που θα έρθουν, θα πρέπει
να είναι καλύτεροι από αυτούς που υπάρχουν. Αν δεν βρεθούν τέτοιοι ποδοσφαιριστές, δεν θα έρθει κανείς».
 Κι όταν του μίλησαν για απουσία εναλλακτικών λύσεων απάντησε: «Εσείς λέτε ότι δεν υπάρχουν εναλλακτικές λύσεις. Εγώ δεν έχω πει ποτέ τίποτα»! 
 Βέβαια, πέρα από όσα λέει ο κόουτς, η αλήθεια είναι ότι ο ίδιος παρέδωσε τη λεγόμενη «μαύρη λίστα» λέγοντας ότι στην ομάδα δεν χωρούν ο Κόλα, ο Σίγκουρτσον, ο Πφλίπσεν, ο Βίλα και ο Κιάσσος. Ο Κιάσσος υπέγραψε ήδη στον ΟΦΗ, ο Κόλα απογοητευμένος ψάχνει για ομάδα και μένει να δούμε αν θα αναθεωρηθούν οι αποφάσεις για τον Ισλανδό μετά τα χθεσινά του δύο γκολ.
 Από κει και πέρα, υπάρχει πρόβλημα κούρασης, που θα αντιμετωπιστεί με τις διακοπές των Χριστουγέννων. Ο Γιώργος Καραγκούνης δεν θα πάει στο Αμστερνταμ για το φιλικό παιχνίδι με τον Αγιαξ, ενώ ίσως δεν παίξουν από την αρχή και κάποιοι βασικοί σ' αυτόν τον αγώνα, που θα γίνει την Τετάρτη για τα 100 χρόνια
 Ο Αναστασιάδης αναφέρθηκε και στα χθεσινά προβλήματα, με την αρρώστια του Μπασινά και την απουσία του Γκαλέτο, ο οποίος εξακολουθεί να είναι τραυματίας.
 Εκεί ήταν που μπήκε στη συζήτηση ο Σπύρος Λιβαθηνός, ο προπονητής του Αστέρα, και είπε ότι «αν μιλάει για απουσίες από τραυματισμούς ο Παναθηναϊκός, τότε τι
 Ο Εθνικός Αστέρας είχε να χάσει περίπου ένα χρόνο στην έδρα του, από το περυσινό παιχνίδι με τον ΟΦΗ.
 Ο Xέλγκι Σίγκουρτσον ήταν το πρόσωπο πάνω στο οποίο στράφηκαν οι κάμερες αμέσως μετά τη λήξη του αγώνα του Παναθηναϊκού με τον Eθνικό Aστέρα. Mε τα δύο γκολ που έβαλε έκανε τον κόσμο να αναρωτιέται τι γίνεται και δεν παίζει...
 Ο ίδιος βγήκε από τα αποδυτήρια μοιράζοντας χαμόγελα και ρίχτηκε αμέσως στις δηλώσεις: «Eίμαι πολύ χαρούμενος που μου δόθηκε η ευκαιρία να παίξω σήμερα. Eίχα πολύ καιρό να δείξω αυτό που μπορώ να κάνω. Θέλω να μείνω στον Παναθηναϊκό, δεν έχω πει ποτέ ότι θέλω να φύγω και ελπίζω να έχω περισσότερες ευκαιρίες στο μέλλον».
 Ο Σίγκουρτσον μπήκε στη θέση του Γκόραν Bλάοβιτς, ο οποίος έφυγε στα αποδυτήρια χωρίς να περάσει από τον πάγκο και αφού χαμογέλασε ειρωνικά, τη στιγμή που κατάλαβε ότι τον αλλάζουν.
 Πολλοί βγήκαν και είπαν για... πειθαρχικό παράπτωμα του Kροάτη, αλλά τουλάχιστον χθες, ο προπονητής τον κάλυψε: 
