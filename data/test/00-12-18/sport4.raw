Ανακουφισμένοι και χαμογελαστοί έφυγαν από το γήπεδο της Ρόδου οι ποδοσφαιριστές του Ολυμπιακού και αυτό διότι, όπως είπε ο Δημήτρης Μαυρογενίδης, «δείξαμε χαρακτήρα, μείναμε στην κορυφή, διατηρήσαμε τη διαφορά από τους κυριότερους αντιπάλους μας και ξεπεράσαμε την άσχημη ψυχολογία των τελευταίων ημερών». Το ίδιο ήρεμος όμως και ο προπονητής της πειραϊκής ομάδας Τάκης Λεμονής, ο οποίος δήλωσε: «Δεν φοβήθηκα το παιχνίδι ακόμα και στο 1-1, καθώς είδα ότι η ομάδα ήταν ήρεμη και είχε υπομονή».
 Και ο νεαρός τεχνικός συμπλήρωσε: «Κλείσαμε με επιτυχία το 2000. Σε 21 μέρες δώσαμε επτά παιχνίδια και είχαμε έξι μετακινήσεις και αυτό τα λέει όλα. Ευτυχώς ξεπεράσαμε το δύσκολο πρόγραμμα με επιτυχία στο πρωτάθλημα, ενώ στο κύπελλο τα πήγαμε έτσι κι έτσι. Σήμερα παίξαμε με μία ομάδα που είχε πολλούς παίκτες στην άμυνα, αλλά έδειξε καλά στοιχεία».
 Ο Στέλιος Γιαννακόπουλος υποστήριξε: «Εγινε ένα νευρικό παιχνίδι, αλλά στο τέλος ήμασταν οι νικητές και αυτό έχει σημασία».
 Ο προπονητής του ΠΑΣ Γιάννινα Γιώργος Παράσχος είπε: «Είμαι ικανοποιημένος από τους παίκτες μου παρά τα προβλήματα. Είχαμε την ευκαιρία να ισοαφαρίσουμε, το καταφέραμε, αλλά δεν κρατήσαμε το αποτέλεσμα. Η φάση του πέναλτι τα άλλαξε όλα. Mάλλον και το δικό μας γκολ να είναι οφσάιντ, αλλά και η φάση του πέναλτι στον Ολυμπιακό δεν έπρεπε να δοθεί. Ελπίζω ο Ολυμπιακός να πάρει και αυτό το πρωτάθλημα».
 Ο Στράτος Γκαρόζης τόνισε: «Παίξαμε χωρίς άγχος και νομίζω ότι βοηθήσαμε να γίνει ένα καλό παιχνίδι. Ο ολυμπιακός μετά το 2-1 είχε το παιχνίδι στα μέτρα του».
 *Ο Μαυρογενίδης υπέστη ελαφρύ διάστρεμμα, ενώ ο Γεωργάτος αρνήθηκε να πάρει το περιβραχιόνιο του αρχηγού, στην αλλαγή του Αλεξανδρή, το οποίο πήγε στον Αμανατίδη.
 Η φάση του πέναλτι στο 59' του αγώνα στην ανατροπή του Γιαννακόπουλου από τον Τζούμπα ήταν το γεγονός του παιχνιδιού στη Ρόδο. Και αυτό διότι, ο Ολυμπιακός κατόρθωσε να πάρει σχεδόν αμέσως πάλι το προβάδισμα στο σκορ (2-1) σε ένα σημείο που ο ΠΑΣ Γιάννινα έδειχνε να ελέγχει το ματς και οι «ερυθρόλευκοι» έφτασαν στη νίκη. Το πέναλτι πάντως, είναι αμφισβητούμενο και όλοι έλεγαν «πρέπει» να το δούμε στο βίντεο, αλλά ο Στέλιος Γιαννακόπουλος στο τέλος του αγώνα ήταν κατηγορηματικός.
 «Ηταν καθαρή ανατροπή. Μου έβαλε το πόδι και σίγουρα ήταν πέναλτι», είπε ο μεσοεπιθετικός του Ολυμπιακού. Ο Ανδρέας Μπονόβας όμως, στα αποδυτήρια έλεγε σε όποιον έβλεπε μπροστά του. «Ο Γιαννακόπουλος είπε στον Τζούμπα ότι δεν ήταν
