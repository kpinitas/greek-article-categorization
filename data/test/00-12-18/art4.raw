 Λουκάς Καρυτινός είπε αβίαστα το «ναι» στις ευθύνες της θέσης του καλλιτεχνικού διευθυντή της Εθνικής Λυρικής Σκηνής πριν από 20 μήνες. Ηταν, όμως, ένα «ναι» με «σκοπιμότητα». Ενα «ναι» που πάνω απ' όλα εξέφραζε την κατάφαση στον αγώνα της λύσης «ορισμένων προβλημάτων». Με πρώτο, το κτιριακό. 
 «Η Εθνική Λυρική Σκηνή πρέπει να αποκτήσει το δικό της κτίριο. Δεν υπάρχουν άλλα περιθώρια», τόνιζε ο μαέστρος πριν από λίγους μήνες. «Κύριος στόχος μου είναι το κτίριο της όπερας», λέει και σήμερα. Το θέμα, παρ' όλα αυτά, παραμένει παγωμένο. Η ενημέρωσή του, παραδέχεται, εξακολουθεί να είναι ελλιπής, ενώ εκκρεμεί συνάντηση με τον υπουργό Πολιτισμού Ευάγγελο Βενιζέλο.
 Ετσι, μέσα σ' ένα γενικότερο πνεύμα ευφορίας και «καλού κάρμα»-φέτος, παρουσιάζονται οι διπλάσιες παραγωγές (24) απ' ό,τι συνήθως, ενώ σύντομα θα λειτουργήσει και δεύτερη σκηνή στο «Ακροπόλ»- μόνο αγκάθι στη θητεία του μοιάζει να είναι ο «κύριος στόχος». Δεν διστάζει, άλλωστε, να δηλώσει με αφοπλιστική ειλικρίνεια: «...κατά πάσα πιθανότητα, έχοντας θέσει το συγκεκριμένο στόχο, θα φύγω από τη Λυρική αποτυχημένος». Για τον άλλο του στόχο, την αύξηση του προϋπολογισμού κατά ένα δισ., αισιοδοξεί...
 Ανυποψίαστος, ενάμιση χρόνο πριν αποδεχτεί τη θέση του καλλιτεχνικού διευθυντή
σχολίαζε σε συνέντευξή του: «η Λυρική μοιάζει με οργανισμό όπου 300 εργαζόμενοι έχουν σκοπό να εκπαιδεύουν διευθυντές».
 «Κατ' αρχάς οι εργαζόμενοι που εκπαιδεύουν τώρα το διευθυντή στη Λυρική έχουν αυξηθεί κι είναι περίπου 500...Είπα τότε αυτή τη φράση, γιατί η πολιτεία άλλαζε τον καλλιτεχνικό διευθυντή με την παραμικρή αφορμή. Ενας καλλιτεχνικός διευθυντής για να λειτουργήσει θέλει τουλάχιστον ένα, ενάμιση χρόνο να ενημερωθεί, γιατί η Λυρική είναι ένας τεράστιος και πολύπλοκος μηχανισμός με σωματεία αλληλοσυγκρουόμενων συμφερόντων. Μόλις, λοιπόν, καταλάβει τι συμβαίνει, συνήθως ή αντικαθίσταται ή αποχωρεί. Εννοώ πως ένας διευθυντής, εφόσον αντέχει, πρέπει να μένει κάποιο διάστημα για να είναι αποδοτικός, για να μπορεί τελικά να κριθεί αν έπραξε καλώς ή κακώς».
 «Υπό μια έννοια, ναι, αν κι ο ενάμισης χρόνος πέρασε...Συν το ότι είμαι στη Λυρική από το '80 και την ξέρω, ήδη, καλά».
 «Ημουν βέβαιος πως θα είχα τη στήριξη όλου του προσωπικού. Είναι πάρα πολύ σπουδαίο αυτό».
 «Ο πρώτος στόχος μου είναι ο στόχος όλων μας: το κτίριο της όπερας. Είναι κοινός τόπος, πλέον, πως αυτό το κτίριο (Ολύμπια) είναι ανεπαρκέστατο τόσο για
τις ανάγκες των παραγωγών μας όσο και για τις απαιτήσεις του κοινού» 
 -Νοικιάζετε το «Ολύμπια», το «Ακροπόλ» και πόσους χώρους ακόμα; 
 «Στην Πειραιώς έχουμε δυο στούντιο. Το ένα για το Μπαλέτο και την αποθήκευση ειδών βεστιαρίου. Το άλλο, για τις πρόβες της ορχήστρας και της χορωδίας. Εχουμε, επίσης, δυο αποθήκες για φύλαξη σκηνικών στο Περιστέρι και στη Χασιά».
 -Εκ των οποίων τα 120 είναι για το «Ακροπόλ»
 «Οχι. Πληρώνουμε μισό δισ. δραχμές για ενοίκια. Σ' αυτό το ποσόν προστίθενται τώρα τα 120 εκατομμύρια για το "Ακροπόλ". Σύνολο 623 εκατομμύρια».
 -Το κτιριακό κρίνετε λοιπόν ότι είναι το πιο ακανθώδες πρόβλημα της Λυρικής; 
 «Για να αποκτήσει η Αθήνα ένα κτίριο όπερας, πράγμα το οποίο θα έπρεπε να έχει
γίνει εδώ και πάρα πολλά χρόνια, οφείλαμε να δημιουργήσουμε την ανάγκη στον κόσμο να το ζητήσει».
 -Επαιξε ρόλο το Μέγαρο στη δημιουργία αυτής της ανάγκης; 
 «Μας βοήθησε, εμμέσως, πάρα πολύ. Η Λυρική μονοπωλούσε το χώρο μέχρι το '90. Ετσι, αν και έδινε φοβερές παραστάσεις-εξαιρετικοί καλλιτέχνες έχουν περάσει από εδώ- δεν είχε μπει τόσο έντονα μέσα στην αγορά, διαφημιστικά κ.λπ.».
 «Κι είχε εφησυχαστεί προσφέροντας ένα σπουδαίο επίπεδο παραστάσεων. Από τη στιγμή, όμως, που το Μέγαρο μπήκε στην αγορά με τη νέα, σύγχρονη επικοινωνιακή
πολιτική του, εμείς έπρεπε να εκσυγχρονιστούμε για να το ανταγωνιστούμε σ' αυτόν τον τομέα. Η Λυρική, όντως, εκσυγχρονίστηκε, "πέρασε" πάρα πολύ προς τα έξω, γέμισε τις παραστάσεις της, αύξησε το κοινό της. Και συν τω χρόνω άρχισε να πείθει για την αναγκαιότητα ενός νέου κτίριο όπερας. Απέδειξε ότι δύναται να παράγει υψηλού επιπέδου παραστάσεις, αλλά μέχρι ενός σημείου όπου αναγκάζεται να σταματήσει, πολύ απλά, γιατί η κτιριακή υποδομή δεν της επιτρέπει να υπερβεί τεχνικώς ανυπέρβλητες δυσκολίες. Για παράδειγμα, διαθέτουμε ένα συγκεκριμένο χώρο ορχήστρας που μπορεί να μη χωρέσει όσα όργανα
θα ήθελε ένας συνθέτης προκειμένου να παίξουμε τα έργα του. Σ' αυτό, δυστυχώς,
 -Πετύχατε, λοιπόν, το κοινό να λειτουργεί σαν μοχλός πίεσης. Πρακτικά, όμως, πού βρίσκεται σήμερα το θέμα «κτίριο όπερας; »
 «Το πόρισμα της Επιτροπής που συνεστήθη επί υπουργίας Παπαζώη δεν προχωρεί».
 -Παρ' ότι έχει ενταχθεί το έργο στο Γ' ΚΠΣ; 
 «Εχει ενταχθεί, αλλά δεν ξέρω πώς ακριβώς. Δεν είμαι σε θέση να σας απαντήσω».
 «Δεν έχω ενημερωθεί ούτε για το πώς έχει ενταχθεί, ούτε για ποσόν. Είχε ειπωθεί ότι θα μπορούσαν να εκταμιευθούν 10-20 δισ. για να γίνουν οι αρχικές μελέτες κι η δημοπράτηση του έργου».
 -Το αν θα γίνει σε άλλη τοποθεσία, το ξέρετε μήπως; 
 «Ούτε γι' αυτό μπορώ να σας απαντήσω. Η Επιτροπή είχε προτείνει κάποιες πιθανές τοποθεσίες. Το Γκαζοχώρι ήταν αρχικώς η επικρατέστερη. Αυτή τη στιγμή,
όμως, δεν έχουμε το χώρο κι είναι σαν να μην έχουμε τίποτα. Το ζητούμενο είναι
πως η όπερα της Αθήνας πρέπει να κτιστεί μέσα στα όρια της πόλης. Η πρωτεύουσα, όμως, οικοδομικά είναι κορεσμένη. Αυτό είναι και το μεγαλύτερο πρόβλημα, η χωροθέτηση».
 «Πιστεύω ότι τα χρήματα μπορούν να βρεθούν εύκολα. Το πού θα ανεγερθεί το κτίριο είναι το πρόβλημα. Το νέο υπουργό, βέβαια, δεν τον έχω δει ακόμη».
 «Πρόκειται να τον συναντήσω. Ξέρω ότι είναι πάρα πολύ θετικός, αλλά, ακόμη, δεν έχουμε μιλήσει».
 -Πρακτικώς δεν γίνεται, πάντως, τίποτα αυτή τη στιγμή.
 -Προχωρήσατε, λοιπόν, στην ενοικίαση του «Ακροπόλ» για να αποσυμφορήσετε την εδώ σκηνή.
 «Στη σκηνή του "Ακροπόλ", εκτός των παραστάσεων οπερέτας και μιούζικαλ, θα φιλοξενήσουμε τα παιδικά. Για τα παιδικά έχουμε τεράστια ζήτηση στην οποία δεν
μπορούμε εδώ ν' ανταποκριθούμε. Αυτή τη στιγμή έχουμε στη λίστα αναμονής περίπου 150 σχολεία...».
 «Πάρα πολλά, με το ιδιοκτησιακό καθεστώς, τις συμφωνίες, τις συμβάσεις...».
 -Εκτός, λοιπόν, του στόχου της οικοδόμησης της όπερας, ποιες είναι οι άλλες, άμεσες προτεραιότητές σας; 
 «Εξακόσια είκοσι εκατομμύρια είναι τα ενοίκιά μας μόνο. Τρία δισ. είναι τα ανελαστικά μας έξοδα. Δηλαδή, ουσιαστικά παράγουμε καλλιτεχνικό έργο με τα εισιτήρια που κόβουμε».
 -Η ανεύρεση χρημάτων από γενναίες χορηγίες δεν είναι στόχος; 
 «Βεβαίως. Ηδη έχουμε εξασφαλίσει δυο μεγάλες χορηγίες κι είμαστε φουλ προσανατολισμένοι προς αυτή την κατεύθυνση».
 -Με ποιον ρυθμό και σε τι βαθμό, κρίνετε ότι έχει επιτευχθεί ο συγχρονισμός της Λυρικής με άλλα λυρικά, ευρωπαϊκά θέατρα; 
 «Απόλυτα. Τελευταίες παραστάσεις της Λυρικής είναι πολύ καλύτερες από αντίστοιχα θέατρα του εξωτερικού κι ως προς την ποικιλία, αλλά κι ως προς το επίπεδο παραγωγής. Μας ζητούν από μεγάλα θέατρα του εξωτερικού να ενοικιάσουν τα σκηνικά και τα κοστούμια παραστάσεων μας από την περσινή, την προπέρσινη, ακόμα και τη φετινή περίοδο. Είναι σημαντικό, και μπορούμε μ' αυτόν τον τρόπο να αποσβέσουμε και κάποιο κόστος». 
 -Τι, τελικά, ωθεί έναν πετυχημένο επαγγελματία να δεχθεί να βάλει σε δεύτερη μοίρα, έστω για κάποιο διάστημα, την καριέρα του και να δεχτεί μια τέτοια θέση
 «Ανέλαβα, γιατί αγαπάω ιδιαίτερα τη Λυρική. Θα το σκεφτόμουν πάρα πολύ, και μάλλον δεν θα το έκανα αν η πρόταση αφορούσε, για παράδειγμα, την Κρατική Ορχήστρα Αθηνών ή Θεσσαλονίκης. Ομως, με τη Λυρική, όπου όπως σας είπα εργάζομαι 20 χρόνια, είμαι δεμένος. Κι ήθελα, όλο αυτό το διάστημα, να λύσω κάποια προβλήματα. Το "ναι" μου δηλαδή κρύβει σκοπιμότητα. Επιθυμώ να λύσω ορισμένα προβλήματα και να επανέλθω στην προηγούμενη θέση μου μ' αυτά ήδη λυμένα».
 -Συνήθως, μακριά από μια θέση οργανική είναι πολύ εύκολο να σκέφτεται κάποιος λύσεις, όταν τοποθετηθεί, όμως, σ' αυτή διαπιστώνει πως η εφαρμογή τους δεν είναι καθόλου εύκολη.
 «Πάντα, θα 'λεγα είναι πολύ δύσκολο. Τις λύσεις μπορείς πράγματι πολύ εύκολα να τις βρεις, θεωρητικά, στο μυαλό σου. Στην πράξη αντιλαμβάνεσαι ότι η υλοποίηση είναι κάτι διαφορετικό. Επειδή, όμως, ζούμε στην Ελλάδα, έναν τόπο αρκετά απρόβλεπτο, μια λύση που φαντάζει πολύ δύσκολη μπορεί να γίνει πραγματικότητα από τη μια στιγμή στην άλλη. Να είναι, δηλαδή, πολύ πιο απλή κι
 -Πότε θα θεωρήσετε ότι το όραμά σας για τη Λυρική θα βρίσκετε κοντά στην ολοκλήρωσή του; 
 «Για μένα το όραμα της επιτυχίας ή της αποτυχίας μου είναι μόνο το κτίριο όπερας. Ολα τ' άλλα δεν τα πολυσυζητώ. Η Λυρική έχει μια δυναμική είτε είμαι εγώ είτε είναι κάποιος άλλος. Η Λυρική πάει πραγματικά μπροστά αυτή τη στιγμή.
Το πράγμα δουλεύει μόνο του, με το καλό του κάρμα. Καλές παραστάσεις πάντα γινόντουσαν και θα γίνονται. Οπως επίσης και κακές παραστάσεις. Θα θεωρήσω τον
εαυτό μου πετυχημένο αν δω τα σχέδια της όπερας να μπαίνουν μπροστά».
 -Η εξαίρεση στον κανόνα είναι να περνά κάποιος από μια τέτοια θέση και να πετυχαίνει. Πόσο σας απασχολεί αυτό το προηγούμενο; 
 «Δεν μ' απασχολεί ιδιαίτερα, γιατί, κατά πάσα πιθανότητα, έχοντας θέσει το συγκεκριμένο στόχο, θα φύγω αποτυχημένος...Δεν θέλω να το πιστεύω, πάντως, επειδή δεν θέλω να μεταδίδω προς το υπερπέραν αρνητικές σκέψεις και μηνύματα. Θέλω να πιστεύω ότι θα γίνει η αρχή με το κτίριο της όπερας. Αλλά, ένα πολύ μεγάλο ενδεχόμενο είναι να φύγω αποτυχημένος, να μην καταφέρω να το στήσω...»
 -Δεν σας απασχολεί, τότε, το γεγονός ότι η ενέργεια κι ο χρόνος που επενδύεται
είναι κατά κάποιον τρόπο εις βάρος της καριέρας σας; 
 «Δεν το σκέφτηκα πάρα πολύ. Το αποφάσισα σχεδόν αμέσως λέγοντας στον εαυτό μου
ότι θα μειώσω τις εμφανίσεις μου. Κάνω πάρα πολύ επιλεγμένες εμφανίσεις. Πέραν
αυτού, όμως, διαβάζω κάθε μέρα. Θέλω να διατηρώ την επαφή με το αντικείμενό μου κι όταν εμφανίζομαι να είμαι άρτια προετοιμασμένος».
