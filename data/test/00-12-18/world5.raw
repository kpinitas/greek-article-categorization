 Στις ερχόμενες εκλογές στη Σερβία η Δημοκρατική Αντιπολίτευση (Δ.Α.) θα θριαμβεύσει, υποστηρίζει ένας από τα ισχυρότερους παράγοντες της Δ.Α., ο δήμαρχος του Βελιγραδίου Μίλαν Πρότιτς. Ο συνομιλητής μας, που βρέθηκε πρόσφατα στην Αθήνα, στο πλαίσιο συνεδρίου που οργάνωσε το Ιδρυμα Σωκράτη Κόκκαλη, αναμένεται ότι θα είναι αντιπρόεδρος της νέας κυβέρνησης που θα προκύψει μετά τις εκλογές του Δεκεμβρίου. «Ολες οι δημοσκοπήσεις δείχνουν», μας λέει, «ότι θα πάρουμε το 70% των ψήφων, ενώ το Σοσιαλιστικό Κόμμα του κ. Μιλόσεβιτς δεν φαίνεται να περνάει το 7%. Τα δυο άλλα μικρότερα κόμματα, των κ. Ντράσκοβιτς και Σέσελι, δεν φαίνεται να επιτυγχάνουν να περάσουν το 5%, που
είναι το όριο που θέτει το εκλογικό σύστημα της χώρας για την είσοδο ενός κόμματος στο κοινοβούλιο».
 Για τις ριζικές αυτές αλλαγές στη γειτονική χώρα σημαντικό ρόλο, σύμφωνα με το
 «Η σημερινή κυβέρνηση και ιδιαίτερα ο υπουργός Eξωτερικών Γ. Παπανδρέου υποστήριξε με πολύ ουσιαστικό τρόπο τις δημοκρατικές αλλαγές που προωθούσε η αντιπολίτευση στη Σερβία. Συνεργαστήκαμε πολύ στενά με το ελληνικό ΥΠΕΞ για την προώθηση των αλλαγών στη Σερβία».
 Οσο για τις πολιτικές που ακολούθησαν οι προηγούμενες ελληνικές κυβερνήσεις, ο
 «Χωρίς να είναι καταστροφικές είναι, εντούτοις, γεγονός ότι δεν βοηθούσαν ιδιαίτερα τη Δημοκρατική Αντιπολίτευση. Σε πολλές περιπτώσεις η υποστήριξη, την οποία παρείχε η Ελλάδα προς τη Σερβία, ερμηνευόταν από το λαό μας ως υποστήριξη προς το καθεστώς Μιλόσεβιτς. Πάντως, θα πρέπει να παραδεχτούμε ότι υπήρξαν στιγμές, όπως το 1993, όταν η κυβέρνηση Μητσοτάκη έδειξε ένα βαθύ ανθρώπινο ενδιαφέρον για την τύχη των μελών της Aντιπολίτευσης, των οποίων κινδύνευε η ζωή, όπως του Βουκ Ντράσκοβιτς, όμως όχι πάντοτε. Ποτέ δεν αισθανθήκαμε π.χ. ότι είμαστε καλοδεχούμενοι στην ελληνική πρεσβεία.Τα μέλη τής Δημοκρατικής Aντιπολίτευσης αντιμετώπιζαν τρομερά προβλήματα να πάρουν βίζες για την Ελλάδα».
 Ενα από τα θέματα που απασχολούν τα διεθνή ΜΜΕ είναι η στάση την οποία θα τηρήσει η νέα κυβέρνηση έναντι του Σλόμπονταν Μιλόσεβιτς, ιδιαίτερα όσον αφορά
 «Υπάρχουν δυο θέματα εδώ. Το ένα αφορά την ευθύνη του καθεστώτος Μιλόσεβιτς για εγκλήματα που διεπράχθησαν εκτός Σερβίας, στη Βοσνία και στο Κόσοβο, στο όνομα της Σερβίας. Το άλλο αφορά την οικονομική καταλήστευση της χώρας -διότι δεν υπάρχει καμία αμφιβολία στο μυαλό μου ότι έβγαλε τεράστια ποσά από τη χώρα
και ότι επωφελήθηκε από τις δυσκολίες που αντιμετώπιζε ο λαός κατά την περίοδο
των κυρώσεων. Και για τα δύο πιστεύουμε ότι θα πρέπει να δικαστεί- είτε σε δύο
δίκες είτε ταυτόχρονα. Πάντως», σπεύδει να προσθέσει, «δεν επιθυμούμε αυτό το θέμα να πολιτικοποιηθεί, αλλά να αντιμετωπιστεί μέσα από το πρίσμα της απόδοσης δικαιοσύνης. Ενα μεγάλο τμήμα της διεθνούς κοινότητας έκανε λάθος όταν έριχνε τις ευθύνες σε όλο το σερβικό λαό. Οπως έδειξαν οι τελευταίες εξελίξεις, την ευθύνη φέρει το αυταρχικό καθεστώς Μιλόσεβιτς και όχι το σύνολο
του λαού, λες και υπήρχε κάποιο πρόβλημα με το "σερβικό εγκέφαλο"... Στο βαθμό
που το καθεστώς ήταν ολιγαρχικό και δικτατορικό και δεν πήγαζε από τη λαϊκή βούληση, δεν μπορείς να πεις ότι ο λαός ευθύνεται για τις πράξεις του καθεστώτος».
 Πολλοί στην Eυρώπη υποστηρίζουν ότι οι βομβαρδισμοί του ΝΑΤΟ οδήγησαν σε πτώση
του καθεστώτος Μιλόσεβιτς. Ομως ο κ. Πρότιτς διαφωνεί ριζικά με αυτή την αντίληψη.
 «Οι βομβαρδισμοί μάς έφεραν σε μια τρομερά δύσκολη, όχι μόνο πολιτική αλλά και
προσωπική, θέση. Είχαμε μεγάλες δυσκολίες να εξηγήσουμε όχι μόνο στους οπαδούς
μας, αλλά και στους εαυτούς μας, γιατί μας βομβάρδιζαν. Η Διεθνής Κοινότητα προσπάθησε να τα βρει με τον Μιλόσεβιτς και, όταν δεν τα κατάφερε, αποφάσισε να βομβαρδίσει...εμάς! ».
 Ζητήσαμε από το συνομιλητή μας να μας πει πώς θα αντιμετωπίσει η νέα κυβέρνηση
το πρόβλημα του Κοσόβου -αν π.χ. θα δεχτεί τη λύση της ανεξαρτησίας.
 «Αυτό που θα πρέπει να γίνει κατανοητό», απαντά ο συνομιλητής μας, «είναι ότι ένα ανεξάρτητο Κόσοβο θα δημιουργήσει πολύ περισσότερα προβλήματα στις άλλες βαλκανικές χώρες παρά στη Σερβία». Πάντως, σπεύδει να παρατηρήσει, «όλα όσα συνέβησαν στο Κόσοβο ήταν σε σημαντικό βαθμό το αποτέλεσμα των θερμών σχέσεων που είχε αναπτύξει η διεθνής κοινότητα -ιδιαίτερα οι ΗΠΑ- με τον Μιλόσεβιτς μετά το Ντέιτον. Ο Μιλόσεβιτς εθεωρείτο απ' όλους ως ο παράγων της σταθερότητας που θα βοηθούσε στην επίλυση των προβλημάτων. Από την άλλη πλευρά, ο Μιλόσεβιτς έκανε ένα μεγάλο λάθος. Οταν απέρριψε τη συμφωνία του Ραμπουγέ το έκανε γιατί θεώρησε ότι η παρουσία του ΝΑΤΟ στη Σερβία θα υπονόμευε την εξουσία του. Αυτό ήταν λάθος. Δεν κατανοούσε ότι η παρουσία του ΝΑΤΟ στη Σερβία θα ήταν η καλύτερη εγγύηση για τη διαιώνιση του καθεστώτος! Με
θλίβει να το πω, αλλά είμαι σίγουρος ότι η αν υπέγραφε τη συμφωνία του Ραμπουγέ, η διεθνής κοινότητα θα τον αντιμετώπιζε όχι μόνο ως αναγκαίο κακό, αλλά επίσης θα τον βοηθούσε να παραμείνει στην εξουσία».
