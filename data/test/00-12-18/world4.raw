 Χρησιμοποιώντας τα πλέον συμβιβαστικά λόγια έπειτα από εβδομάδες, ο Παλαιστίνιος ηγέτης Γιασέρ Αραφάτ, απάντησε «Γιατί όχι; », όταν ρωτήθηκε για τις προοπτικές συνάντησης με τον Ισραηλινό πρωθυπουργό, Εχούντ Μπαράκ. Παρ' όλ' αυτά, νέο ξέσπασμα βίας είχε ως αποτέλεσμα το θάνατο τριών Παλαιστίνιων σε
 Παρά τη σταθερή αύξηση του αριθμού των θυμάτων της ισραηλινό-παλαιστινιακής κόντρας -στις 12 εβδομάδες της τελευταίας έξαρσης βίας, έχουν σκοτωθεί 328 άνθρωποι, στην πλειονότητά τους Παλαιστίνιοι- και οι δύο πλευρές εμφανίζονται διατεθειμένες για έναν νέο γύρο ειρηνευτικών διαπραγματεύσεων.
 Ο Γιασέρ Αραφάτ δήλωσε ότι είναι έτοιμος για μια συνάντηση με τον Ισραηλινό πρωθυπουργό, αλλά μόνο μετά τις ανάλογες προετοιμασίες.
 Μια αντιπροσωπεία ανώτατων Παλαιστίνιων αξιωματούχων και Ισραηλινών θα αναχωρήσει αύριο στην Ουάσιγκτον, όπου θα έχει συνομιλίες με την αμερικανική κυβέρνηση για τις πιθανότητες επανάληψης των διαπραγματεύσεων με το Ισραήλ.
 Ετσι κι αλλιώς, ο υπό παραίτηση Ισραηλινός πρωθυπουργός, Εχούντ Μπάρακ, δήλωσε
ότι είναι έτοιμος να θυσιάσει την πρωθυπουργία παρά να σταματήσει τις προσπάθειες ειρήνευσης με τους Παλαιστινίους. «Ακόμη κι αν αυτό μου στοιχίσει την πρωθυπουργία, θα συνεχίσω στον ίδιο δρόμο, επειδή δεν υπάρχει άλλη εναλλακτική λύση από το να προχωρήσουμε προς τα εμπρός», τόνισε ο Μπάρακ μιλώντας σε συγκέντρωση στρατιωτικών.
 Οι πιο πρόσφατοι θάνατοι σημειώθηκαν στη Ράφα, τη νότια άκρη της Λωρίδας της Γάζας, ένα σημείο που συχνά γίνεται θέατρο αιματηρών συγκρούσεων. Παλαιστίνιοι
αξιωματούχοι δήλωσαν ότι σκοτώθηκαν δύο άτομα και άλλα τρία τραυματίστηκαν, όταν ισραηλινό τανκ άνοιξε πυρ εναντίον τους, καθώς διέσχιζαν το δρόμο. Επίσης, στο στρατόπεδο προσφύγων της Καλάντια στη Δυτική Οχθη, 28χρονος ακτιβιστής της οργάνωσης Φατάχ έχασε τη ζωή του λίγες ώρες νωρίτερα, σε έκρηξη
 Ο Αμερικανός πρόεδρος, Μπιλ Κλίντον, σε τηλεφωνική επικοινωνία που είχε με τον
Παλαιστίνιο ηγέτη, Γιασέρ Αραφάτ, εξέφρασε την ανησυχία του για τις συνεχιζόμενες βιαιότητες στη Μέση Ανατολή, αλλά πρόσθεσε ότι είναι πολύ ενθαρρυντικό το γεγονός πως Παλαιστίνιοι και Ισραηλινοί διαπραγματευτές συνεχίζουν τις συνομιλίες. Στη 45λεπτη συνομιλία τους, Κλίντον και Αραφάτ συμφώνησαν να εργαστούν από κοινού με στόχο την επίτευξη, όσο πιο γρήγορα γίνεται, μιας ειρηνευτικής συμφωνίας». 
 Εν τω μεταξύ χθες, ο πρόεδρος της Αιγύπτου, Χόσνι Μουμπάρακ, δήλωσε ότι οι Παλαιστίνιοι δεν είναι οι μοναδικοί που έχουν δικαίωμα να αποφασίσουν το μέλλον της ανατολικής Ιερουσαλήμ στις συνομιλίες με τους Ισραηλινούς. «Η Ιερουσαλήμ είναι ένα ζήτημα που αφορά όλους τους Μουσουλμάνους και όλους τους Χριστιανούς», είπε χαρακτηριστικά.
