 Η έντονη ανησυχία για τις εχθροπραξίες στη Νότια Σερβία και η αμοιβαία ικανοποίηση για τη συνεχή και σταθερή βελτίωση των σχέσεων Ελλάδας-FYRΟM κυριάρχησαν στις συναντήσεις που είχε χθες ο Γιώργος Παπανδρέου με το Σκοπιανό
πρωθυπουργό Λιούπτσκο Γκεοργκίεφσκι και το νέο υπουργό Εξωτερικών Σεργκάν Κερίμ.
 Αυτές ακριβώς τις ανησυχίες για τους κινδύνους που εγκυμονούν επεισόδια Aλβανών, όπως αυτά που συμβαίνουν τις τελευταίες δεκαπέντε μέρες στη Ν. Σερβία, θα θέσουν στη σημερινή σύνοδο του ΝΑΤΟ στις Βρυξέλλες ο Γ. Παπανδρέου -κατά κύριο λόγο- και ο Σ. Κερίμ, οι οποίοι αναμένεται να αναπτύξουν και συγκεκριμένες προτάσεις για την εκδήλωση πρωτοβουλίας με στόχο τη σταθερότητα στην περιοχή.
 Ενδεικτικό των ανησυχιών είναι το στοιχείο ότι οι δύο υπουργοί επικοινώνησαν τηλεφωνικά -την ώρα της συνάντησης- με τον πρωθυπουργό της Αλβανίας Ιλίρ Μέτα,
όχι μόνο για να δείξουν το ανθρώπινο ενδιαφέρον, ύστερα από τη δολοφονική απόπειρα εναντίον του, αλλά και για να συζητήσουν την κατάσταση στο Κόσοβο και
 Η συνάντηση Γ. Παπανδρέου-Γκεοργκίεφσκι έγινε σε σκοπιανό έδαφος, στο περιθώριο των εγκαινίων του νέου τελωνείου στη Γευγελή, και η συνάντηση με τον
Σ. Κερίμ λίγες ώρες αργότερα στη Θεσσαλονίκη (ξενοδοχείο Hyatt).
 «Χωρίς τη βοήθεια της Ελλάδας δεν θα είχαμε προχωρήσει τόσο πολύ και το νέο τελωνείο είναι ένα αποτέλεσμα αυτής της συνεργασίας», παρατήρησε ο πρωθυπουργός της FYRΟM, ενώ οι δύο υπουργοί τόνισαν ότι αρχίζει «νέα εποχή» στις σχέσεις των δύο χωρών.
 Για το θέμα του ονόματος «απλώς ανταλλάξαμε απόψεις», είπε ο Γ. Παπανδρέου και
 Ο Σκοπιανός υπουργός είπε ότι δεν πρέπει να φέρνουμε το ζήτημα του ονόμαστος σε σύγκρουση με τα θετικά αποτελέσματα στα υπόλοιπα θέματα. 
