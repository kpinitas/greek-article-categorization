 «Η Τουρκία είναι χώρα πολύ δημοκρατική. Τόσο δημοκρατική ώστε οι αστυνομικοί μπορούν να διαδηλώνουν ελεύθερα τις τελευταίες μέρες πυροβολώντας στον αέρα και κανείς δεν τους ενοχλεί...». Μέχρι να συνειδητοποιηθεί η ειρωνεία στις κουβέντες του προέδρου του δικηγορικού συλλόγου Κωνσταντινούπολης, Γιουσέλ Σαϊμάν, την ελληνική αποστολή συμπαράστασης που έφτασε χθες στην Πόλη διαπέρασε ένα ψυχρό ρίγος. 
 Η ένταση που κυριαρχεί στην ατμόσφαιρα φέρει οσμή μπαρουτιού. Τη συνθέτει η αποφασιστικότητα των εκατοντάδων απεργών πείνας από τις 20 Οκτωβρίου, που έχουν βάλει ως όριο το θάνατο προκειμένου να μη δεχθούν το βασανιστήριο της καθημερινής εξόντωσης στα κελιά απομόνωσης -γνωστά ως φυλακές τύπου F, εκσυγχρονισμένη εκδοχή των «λευκών κελιών» της Γερμανίας την περασμένη 20ετία.
Δίπλα τους οι συγγενείς, φίλοι και συναγωνιστές τους που καθημερινά διαδηλώνουν, όπως και χθες βράδυ στο Ταξίμ, ερχόμενοι σε σύγκρουση με αστυνομία και αγανακτισμένους πολίτες. Μερικοί από τους συναγωνιστές τους τούς
συμπαραστέκονται, πραγματοποιώντας και αυτοί απεργία πείνας μέχρι θανάτου. Και
είναι αρκετοί. Εκτάκτως συναντήσαμε στα γραφεία των συμπαραστατών τους «Ta yad»
 Kάνοντας μια μικρή βόλτα κατά μήκος του πολυσύχναστου και εμπορικού κεντρικού δρόμου της περιοχής συναντούσαμε συχνά πεζούς αστυνομικούς και φορτηγάκια με στρατοφυλακή. Στην άλλη πλευρά, ομάδες φασιστών αποτελειώνουν το έργο τους.
 Πριν από τη φετινή συνέντευξη Tύπου στα γραφεία των συμπαραστατών, ομάδα τους μοίρασε σχετικές προκηρύξεις στο δρόμο με τις οποίες ζητούσαν τη διεύρυνση της
αμνηστίας για τους πολιτικούς κρατούμενους και την τιμωρία των βασανιστών τους. (Οι επιθέσεις στις φυλακές όπου βρίσκονται ολιγάριθμες ομάδες πολιτικών κρατουμένων είναι προσφιλείς, προσθέτοντας κάθε φορά νεκρούς, βαριά τραυματίες, ανάπηρους και ακρωτηριασμένους στα θύματα αυτού του ανελέητου κατασταλτικού πολέμου).
 Πίσω τους ακολουθούσαν αρκετές τηλεοπτικές κάμερες, οι οποίες επιδίδονταν στην
κινηματογράφηση αυτών που έπαιρναν τις προκηρύξεις. «Θα μπορούσε κανείς να πει
ότι το κλίμα θυμίζει το διάστημα πριν από τη χούντα του '80 με τους εξαγριωμένους αστυνομικούς και τις επιθέσεις των ακροδεξιών, αν η κατάσταση δεν ήταν χειρότερη σήμερα. Από 30.000 οι αστυνομικοί τότε, σήμερα είναι 150.000, ενώ οι ακροδεξιοί πήραν μεγάλο ποσοστό στις εκλογές και σήμερα είναι στη Βουλή», είπε η προέδρος του αριστερού δικηγορικού σχήματος «Φίλοι του Λαού», κ. Τζουλάι. Μία διαδήλωση συμπαράστασης που είχε προγραμματιστεί για χθες στο Ταξίμ ματαιώθηκε κάτω από το βάρος πολυάριθμης αστυνομικής δύναμης.
 Mέσα σ' αυτό το κλίμα οι διαπραγματεύσεις των απεργών πείνας με την κυβέρνηση φαίνεται να οδηγούνται ανέλπιστα σε κάποια λύση.
 Σημειώνεται πως την ελληνική αποστολή αποτελούν οι: Αντώνης Καρράς, Δ. Παξινός -αντιπρόεδρος Δ.Σ.Α. και Χρ. Καψάλης -Π.Σ.Α., Φ. Πετραλιά -Δ.Σ ΕΣHΕΑ, Α.Λ. Στάμου γραμματέας της Ομοσπονδίας Αυτοδιαχειριζόμενων Ταμείων, Στ. Τσούκαλος -πρ. πρόεδρος της ΕΙΝΑΠ, Α.Ρ. Συγγελάκης -νεολαία ΠΑΣΟΚ και ομάδα δημοσιογράφων.
