 Πριν από 20 ημέρες έκαναν λιτανείες για να βρέξει. Χθες παρακαλούσαν να σταματήσουν οι βροχές, που έκαναν άνω κάτω όλη την Κρήτη.
 Στην τοποθεσία Ιλλιγα Σφακίων τα ορμητικά νερά παρέσυραν τα χώματα πάνω στα οποία κτίστηκε παραθαλάσσιο ξενοδοχείο, το οποίο τώρα ουσιαστικά κρέμεται στον... αέρα. Στον εθνικό δρόμο προς Σφακιά, η θεομηνία στην τοποθεσία Σφακόριακο προκάλεσε σημαντική καθίζηση. Ο ασφαλτοτάπητας ξεκόλλησε και η κίνηση των οχημάτων γίνεται με μεγάλη δυσκολία. Εξάλλου, διακόπηκε η επικοινωνία με την Ανώπολη Σφακίων, λόγω σημαντικής καθίζησης.
 Επιπλέον, ζημιές υπέστησαν σπίτια και καταστήματα της Χώρας Σφακίων. Οι ζημιές
συνολικά στην περιοχή εκτιμάται από το Δήμο Σφακίων ότι μπορεί να ξεπερνούν το
1 δισ. δραχμές. Επίσης υπoλογίζεται ότι περίπου 1.000 αιγοπρόβατα πνίγηκαν στα
 Στην περιοχή Αγία Γαλήνη Ρεθύμνου, επίσης, ήταν μεγάλες οι ζημιές. Ο χείμαρρος
που διασχίζει την περιοχή υπερχείλισε, με αποτέλεσμα τέσσερα σπίτια να πλημμυρίσουν, ενώ υπόγεια και δρόμοι σκεπάστηκαν από λάσπη. Η έγκαιρη επέμβαση
της Πυροσβεστικής Υπηρεσίας έσωσε ζευγάρι ηλικιωμένων, η υπόγεια κατοικία των οποίων πλημμύρισε, ενώ κοιμούνταν.
 Eίκοσι υπόγεια και ισόγεια πλημμύρισαν στο Γιόφυρο, τον Ξηροπόταμο Ηρακλείου και σε γειτονιές όπου δεν υπάρχει δίκτυο αποχέτευσης των ομβρίων, καθώς οι δρόμοι μετατράπηκαν σε ποτάμια. Σοβαρά προβλήματα δημιουργήθηκαν στο εμπορικό κέντρο της πόλης επειδή οι σχάρες είχαν καλυφθεί από φερτά υλικά. Δεκάδες αυτοκίνητα ακινητοποιήθηκαν στους δρόμους με αποτέλεσμα να προκληθεί κυκλοφοριακή συμφόρηση. Tα σχολεία υπολειτούργησαν γιατί οι μαθητές δεν μπορούσαν να διασχίσουν τους δρόμους - ποτάμια, ενώ σε μερικά κτίρια μπήκαν νερά από τις στέγες. Σε πολλά χωριά του νομού σημειώθηκαν διακοπές στο ηλεκτρικό ρεύμα και η αποκατάσταση των συνδέσεων καθυστέρησε λόγω της απεργίας
