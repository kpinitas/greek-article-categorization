Με τη φράση «αυτό που έχει σημασία είναι ένα πολιτικό κόμμα να κερδίζει τις εκλογές» σχολίασε ο κυβερνητικός εκπρόσωπος τα αποτελέσματα της δημοσκόπησης της M.R.B Χαρακτήρισε έγκυρες τις μετρήσεις, αλλά παρατήρησε ότι αποτυπώνουν τις διαθέσεις της κοινής γνώμης σε μια ορισμένη στιγμή και για τα αποτελέσματά
 Για τα αποτελέσματα της δημοσκόπησης σχετικά με το κόμμα Αβραμόπουλου», ο κ. Ρέππας χρησιμοποίησε τη φράση «ακόμη δεν τον είδαμε, Γιάννη, τον εβαφτίσαμε». Και πρόσθεσε ότι «υπάρχει τεράστια απόσταση ανάμεσα σε ένα ιδεατό κόμμα και σε
ένα κόμμα που λειτουργεί στο πεδίο των αντιπαραθέσεων και των ρήξεων».
 Οταν ρωτήθηκε για τη φθορά που εμφανίζει η κυβέρνηση, είπε ότι το φαινόμενο αυτό έχει εκδηλωθεί πολλές φορές στο παρελθόν και το δικαιολόγησε λέγοντας ότι
η κυβέρνηση από την αρχή της θητείας άνοιξε τα μεγάλα θέματα με «επιθετικό τρόπο». Και κατέληξε λέγοντας ότι προσδοκά να δρέψει τους καρπούς της πολιτικής της μόλις ολοκληρωθεί η εφαρμογή του προγράμματός της.
 Συνεχίζει ο Θόδωρος Τσουκάτος να ασκεί τις κομματικές του αρμοδιότητες, παρά το βαρύ κλίμα που επικρατεί γι' αυτόν στη Χαριλάου Τρικούπη και στην κυβέρνηση.
 Επικεφαλής κομματικού κλιμακίου θα χαιρετίσει το Σάββατο εκ μέρους της Εκτελεστικής Γραμματείας του ΠΑΣΟΚ το προσυνέδριο με θέμα «Aγροτική ανάπτυξη -
ύπαιθρος» που διοργανώνει το κυβερνών κόμμα το Σάββατο στο Aγρίνιο. H εκδήλωση
αυτή εντάσσεται στο πρόγραμμα συνδιασκέψεων του ΠΑΣΟΚ σε όλες τις περιφέρειες της χώρας.
