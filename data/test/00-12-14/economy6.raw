Σε δυόμισι μήνες το αργότερο θα πρέπει να έχει ξεκινήσει η λειτουργία των Διαχειριστικών Αρχών του Γ  Κοινοτικού Πλαισίου Στήριξης, παράλληλα με την έγκριση των Επιχειρησιακών Προγραμμάτων. 
 Το χρονοδιάγραμμα αυτό αποτελεί, σύμφωνα με τον πρωθυπουργό, το ακραίο χρονικό όριο για να ξεκινήσει το Γ' ΚΠΣ και να μειωθεί στο ελάχιστο ο κίνδυνος απώλειας πόρων από τα Διαρθρωτικά Ταμεία. 
 Το σημείο αυτό υπογραμμίστηκε με ιδιαίτερη έμφαση από τον υπουργό Εθνικής Οικονομίας Γιάννο Παπανωνίου και τον υφυπουργό, αρμόδιο για το Γ  ΚΠΣ, Χρ. Πάχτα στη διυπουργική σύσκεψη που πραγματοποιήθηκε χθες με θέμα τους πόρους των Διαρθωτικών Ταμείων για την περίοδο 2000-2006, στο μέγαρο Μαξίμου.
 Οπως δήλωσε αμέσως μετά τη σύσκεψη ο κ. Πάχτας, οι Διαχειριστικές Αρχές, που αποτελούν μαζί με τις Επιτροπές Παρακολούθησης τα κεντρικά θεσμικά όργανα για την υλοποίηση του Γ  ΚΠΣ, θα πρέπει να έχουν στελεχωθεί και να λειτουργούν το αργότερο μέχρι τα τέλη Φεβρουαρίου του 2001, ταυτόχρονα με την έγκριση των Επιχειρησιακών Προγραμμάτων. Με την υλοποίηση του Γ  ΚΠΣ, το οποίο χρηματοδοτείται με 17, 5 τρισ. δρχ. από την Ε.Ε., εθνικούς δημόσιους και ιδιωτικούς πόρους, «θα πρέπει να επιτευχθεί η πραγματική σύγκλιση σε όλους τους τομείς της οικονομίας», τόνισε ο αρμόδιος υφυπουργός.
 Ο πρωθυπουργός ζήτησε από όλους τους υπουργούς, και ιδιαίτερα από τα βασικά υπουργεία, να επιταχύνουν τις κινήσεις τους ώστε να ξεκινήσουν έγκαιρα τα Επιχειρησιακά Προγράμματα για να αποφευχθούν οι απώλειες πόρων, καθώς το Γ  ΚΠΣ θα υλοποιηθεί με βάση τους νέους κανονισμούς, οι οποίοι δεν επειτρέπουν τη
μεταφορά πόρων από έτος σε έτος και περιορίζουν σημαντικά επίσης τη μεταφορά πόρων από έργο σε έργο.
 Από την πλευρά του οικονομικού επιτελείου επισημάνθηκε επίσης και ένας άλλος σοβαρός κίνδυνος στην υλοποίηση του Προγράμματος. Οπως τονίστηκε, ο ιδιωτικός τομέας στην Ελλάδα δεν είναι ακόμα από πλευράς μεγέθους αλλά και διάρθρωσης ικανός να αντεπεξέλθει στην ανάληψη και εκτέλεση έργων συνολικού ύψους περίπου
 Ο κίνδυνος αυτός, όπως διευκρινίζουν από το ΥΠΕΘΟ, έγκειται στο γεγονός ότι οι
οικονομικοί και επιχειρηματικοί φορείς έχουν χάσει σημαντικό χρόνο και δεν έχουν προσαρμοστεί στις αυξημένες απαιτήσεις των τεράστιων όγκων έργου και χρηματοδότησης του Γ  ΚΠΣ.
 Το πρόβλημα αυτό, σε συνδυασμό με τα προβλήματα της έγκαιρης σύστασης των νέων
θεσμών διαχείρισης, οργάνωσης και εποπτείας που απαιτεί από το Δημόσιο η εκτέλεση του Γ  ΚΠΣ, έχει δημιουργήσει έντονη ανησυχία στην κυβέρνηση και ιδιαίτερα στο οικονομικό επιτελείο της, που ζήτησε την παρέμβαση του πρωθυπουργού για να επιταχυνθούν οι διαδικασίες σε κάθε υπουργείο.
