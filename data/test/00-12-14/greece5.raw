 Πενήντα χρόνια έχουν κυλήσει από την ίδρυση, με απόφαση του ΟΗΕ, της Υπατης Αρμοστείας για τους πρόσφυγες, που αρχικά είχε ως αποκλειστικό σκοπό την αποκατάσταση μέσα σε χρονικό πλαίσιο 3 ετών του περίπου 1, 5 εκατομμυρίου Ευρωπαίων που παρέμεναν εκτοπισμένοι, ως επακόλουθο του Β  Παγκοσμίου Πολέμου.
 Σήμερα, στην αυγή της νέας χιλιετίας, η Υπατη Αρμοστεία για τους πρόσφυγες έχει στην ευθύνη της πάνω από 22, 3 εκατομμύρια πρόσφυγες σ' όλον τον κόσμο, αναλογία ενός πρόσφυγα ανά 269 κατοίκους της Γης. Η ίδια η Υπατη Αρμοστεία, που ξεκίνησε το 1951 το πρώτο γραφείο στη Γενεύη με προσωπικό 23 ατόμων και πλέον, διαθέτει 277 γραφεία σε 120 χώρες, προσωπικό 5.203 ατόμων και προϋπολογισμό για το 2000 ένα δισεκατομμύριο δολάρια, υπολογίζει πως ο προσφυγικός πληθυσμός είναι αρκετά μεγαλύτερος. Μόνον οι κρίσεις στο Κόσσοβο και στην περιοχή των Βαλκανίων αύξησαν σ' έναν χρόνο 2000-2000 τους πρόσφυγες κατά ένα εκατομμύριο, ενώ στη δεκαετία του '90 ο συνολικός αριθμός αυξήθηκε παγκοσμίως κατά 7 εκατομμύρια. 
 Οσο υπάρχουν πόλεμοι, διωγμοί και έλειψη ανεκτικότητας υπάρχουν και πρόσφυγες,
γι' αυτό και το σύνθημα της Υπατης Αρμοστείας του ΟΗΕ για τους πρόσφυγες με αφορμή τα γενέθλιά της είναι «Συμπληρώσαμε 50 χρόνια, αλλά... Δεν γιορτάζουμε,
γιατί ακόμα υπάρχουν 22 εκατομμύρια πρόσφυγες γύρω μας».
 Η Υπατη Αρμοστεία παρέχει βοήθεια και ευκαιρίες ενσωμάτωσης όχι μόνο σε πρόσφυγες, αλλά ολοένα αυξανόμενα και σε άλλες κατηγορίες εκτοπισμένων ή ευάλωτων ομάδων. Πολλοί από αυτούς, καθώς έχει αλλάξει η μορφή των πολέμων, αναγκάστηκαν να εγκαταλείψουν τα σπίτια τους, χωρίς όμως να φτάσουν σε ξένη χώρα και έτσι δεν υπόκεινται στους προστατευτικούς για τους πρόσφυγες νόμους. Οι εσωτερικά εκτοπισμένοι υπολογίζονται σε 20-25 εκατομμύρια παγκοσμίως με συγκέντρωση στη Βοσνία-Ερζεγοβίνη, τη Σρι Λάνκα, χώρες αφρικανικές και της πρώην Σοβιετικής Ενωσης.
 Στην Ελλάδα το γραφείο της Υπατης Αρμοστείας του ΟΗΕ λειτουργεί από το Μάρτιο του 1952. Τριάντα χρόνια νωρίτερα είχε ξεκινήσει μια μεγάλη επιχείρηση για τους περισσότερους από 1, 5 εκατομμύριο πρόσφυγες από τη Μικρά Ασία υπό την αιγίδα της Κοινωνίας των Εθνών. Η Ελλάδα είναι μέλος της Eκτελεστικής Eπιτροπής τής Αρμοστείας, η οποία αποτελείται από 57 κράτη, καθήκοντα των οποίων είναι να εγκρίνουν τα προγράμματα αρωγής. 
 Η Αρμοστεία συνεργάζεται παγκοσμίως με 544 μη κυβερνητικές οργανώσεις, ενώ τη Συνθήκη της Γενεύης του 1951 και/ή το Πρωτόκολλο του 1967 έχουν υπογράψει 139 χώρες του κόσμου. 
 Μερικά από τα σημεία-σταθμοί στην ιστορία της Υπατης Αρμοστείας είναι: 
 14 Δεκεμβρίου 1950: Η Γενική Συνέλευση των Ηνωμένων Εθνών ιδρύει το γραφείο της Υπατης Αρμοστείας ως μιας μη πολιτικής ανθρωπιστικής οργάνωσης.
 28/7/1951: Υιοθετείται στη Γενεύη η συνθήκη που αφορά το καθεστώς των προσφύγων, ακρογωνιαίος λίθος του διεθνούς προσφυγικού νόμου. Εφαρμόζεται ανεξαρτήτως φυλής, θρησκείας, χώρας ή καταγωγής, αλλά περιορίζεται σ' όσους έγιναν πρόσφυγες πριν από την 1/1/1951. 
 1954: Το Βραβείο Νόμπελ Ειρήνης απόνεμεται στην Υπατη Αρμοστεία. 
 31/1/1967: Υιοθετείται Πρωτόκολλο επί της Συνθήκης για το Καθεστώς των Προσφύγων, που επεκτείνει την προστασία προς όλους τους πρόσφυγες, ανεξαρτήτως
της ημερομηνίας που αναγκάστηκαν να εγκαταλείψουν τις εστίες τους.
 10/9/1969: Η Οργάνωση της Αφρικανικής Ενωσης (ΟAU) εγκρίνει τη Ρυθμιστική Συνθήκη των Ειδικών θεμάτων των Προβλημάτων των Προσφύγων στην Αφρική.
 1981: Το Βραβείο Νόμπελ Ειρήνης απονέμεται για δεύτερη φορά στην Αρμοστεία για
την ενασχόλησή της «με μια πραγματική πλημμύρα ανθρώπινου πόνου και καταστροφής». Το βραβείο χαρακτηρίζεται από την Αρμοστεία ως «μια δήλωση απέναντι στους πρόσφυγες του κόσμου πως δεν είναι ξεχασμένοι».
 10/12/84: Δέκα κυβερνήσεις της Λατινικής Αμερικής υιοθετούν τη Διακήρυξη της Καρθαγένης ως μέρος της προσπάθειας επέκτασης της προστασίας στους ξεριζωμένους πληθυσμούς της Κ. Αμερικής. 
 1989: Στη Γενεύη σύνοδος που αφορά τη νοτιοανατολική Ασία υιοθετεί σχέδιο δράσης για την εξεύρεση λύσεων στο θέμα των Ινδοκινέζων προσφύγων.
 Σχέδιο δράσης υιοθετεί και η Διεθνής Σύνοδος για τους πρόσφυγες της Κεντρικής Αμερικής. 
 Ο παγκόσμιος προσφυγικός πληθυσμός φτάνει στα υψηλότερα επίπεδα με 27, 4 εκατομμύρια πρόσφυγες.
 1996: Στη Γενεύη σύνοδος της Κοινοπολιτείας των Ανεξαρτήτων Κρατών για τους πρόσφυγες και μετανάστες οργανώνει πολύπλευρο φόρουμ, για να επιχειρηθούν λύσεις σε τοπικό επίπεδο, καθώς από τις αρχές του '90 οι χωρίς προηγούμενο μετακινήσεις στις πρώην σοβιετικές Δημοκρατίες δημιούργησαν ένα σύνολο 9 εκατομμυρίων ξεριζωμένων ανθρώπων. 
 Με τη λήξη του Β' Παγκοσμίου Πολέμου εκατομμύρια άνθρωποι βρέθηκαν άστεγοι, όπως αυτοί οι πρόσφυγες από την Ανατολική Ευρώπη σ' ένα στρατόπεδο της Γερμανίας. Εκτιμάται πως την εποχή της ίδρυσης της Υπατης Αρμοστείας 1.250.000
πρόσφυγες βρίσκονταν στη δικαιοδοσία της, από τους οποίους 300-400.000 έχρηζαν
άμεσης βοήθειας. Ανάμεσά τους και οι εκτοπισμένοι Βερολινέζοι.
 Η δεκαετία του 1950 σηματοδοτήθηκε επίσης από τους 200.000 Ούγγρους πρόσφυγες (1956), πολλοί από τους οποίους μετεγκαταστάθηκαν στο εξωτερικό ή εγκαταστάθηκαν σε σπίτια στην Αυστρία, χρηματοδοτούμενα από την Αρμοστεία. Ηταν η πρώτη μεταπολεμική προσφυγική κρίση που αντιμετώπισε η Αρμοστεία.
 Στην Ελλάδα το '50 υπήρχαν καταγεγραμμένοι 20.000 πρόσφυγες, μεταξύ τους και και μια προπολεμική ομάδα Αρμενίων, Λευκορώσων, Ρώσων ελληνικής καταγωγής.
 Ο απελευθερωτικός πόλεμος της Αλγερίας στα τέλη της δεκαετίας «εξαπολύει» το πρώτο μεγάλο κύμα προσφύγων στην ιστορία της σύγχρονης Αφρικής και πάνω από 200.000 πρόσφυγες να συρρέουν σε Τυνησία και Μαρόκο, για τους οποίους η Αρμοστεία οργάνωσε την παροχή υλικής βοήθειας και πέντε χρόνια αργότερα τον επαναπατρισμό τους.
 Η Υπατη Αρμοστεία παραλαμβάνει το 1954 το Βραβείο Νόμπελ Ειρήνης.
 Δύσκολα μπορούσε κανείς τότε να φανταστεί πως το προσφυγικό κύμα θα έβαινε ολοένα και αυξανόμενο στις επόμενες δεκαετίες.
 Στη δεκαετία του '60 το αντιαποικιακό κίνημα επεκτείνεται στην κεντρική και νότιο Αφρική, προκαλώντας εκτεταμένες μετακινήσεις πληθυσμού. Το 1962 ιδρύεται
το πρώτο γραφείο της Αρμοστίας στην υποσαχάρια Αφρική, στο Μπουρούντι. Εκατομμύρια άνθρωποι ξεριζώνονται από το Κέρας της Αφρικής και τις γύρω περιοχές. Η παγκόσμια εξάπλωση των προσφυγικών κρίσεων οδηγεί στην υιοθέτηση του Πρωτοκόλλου επί της Συνθήκης της Γενεύης για το Καθεστώς των Προσφύγων που
επεκτείνει την προστασία προς όλους όσοι πληρούν το χαρακτηρισμό του πρόσφυγα βάση της Συνθήκης- ανεξάρτητα από το πότε έγιναν πρόσφυγες.
 Στην Ελλάδα συνεχίζονται και ολοκληρώνονται τα κοινά προγράμματα του κράτους και της Αρμοστίας για την «εκκένωση των καταυλισμών», τα οποία παρείχαν στέγη,
εκπαίδευση και απασχόληση σε πρόσφυγες κυρίως ελληνικής καταγωγής, που ζούσαν πολλά χρόνια στη χώρα και οι ευεργετηθέντες πήραν την ελληνική υπηκοότητα.
 Υιοθετείται ειδική Ρυθμιστική Συνθήκη για τα προβλήματα στην Αφρική.
 πλέον δραμματική έξοδος του 20ού αιώνα λαμβάνει χώρα όταν 10 εκατομμύρια άνθρωποι καταφεύγουν στην Ινδία, εξαιτίας του πολέμου στο ανατολικό Πακιστάν. Μια ευρεία επιχείρηση ανακούφισης των προσφύγων ξεκινά, επιτρέποντας την επιβίωση σε εκατομμύρια υπάρξεων, παρά τις καταστροφικές πλημμύρες, σε 800 στρατόπεδα που έστησε η Υπατη Αρμοστεία. Επαναπατρίζονται με τη βοήθεια της Αρμοστείας, που συντονίζει τη διεθνή βοήθεια, τον επόμενο χρόνο στη νέα χώρα τους, το Μπαγκλαντές. 
 Ιδρύεται γραφείο στη Χιλή αμέσως μετά την πτώση του Αλιέντε. Βοηθά ξένους πρόσφυγες να βρουν νέα χώρα εγκατάστασης και 200.000 Xιλιανούς να ξεφύγουν τη στρατιωτική καταπίεση. 
 Δεκάδες χιλιάδες Ινδοκινέζοι εγκαταλείπουν Καμπότζη, Λάος, Βιέτναμ. Δεκάδες χιλιάδες φεύγουν με πλοιάρια, παρά τους κινδύνους και τους πειρατές της θάλασσας της νότιας Κίνας. Η φυγή συνεχίζεται για τα επόμενα 25 χρόνια. 
 Ξεσπά πόλεμος στο Κέρας της Αφρικής και περίπου 3 εκατομμύρια Σομαλοί και Αιθίοπες εκτοπίζονται. Ειδικό πρόγραμμα της Αρμοστείας εφαρμόζεται στις γειτονικές χώρες.
 Αφγανοί πρόσφυγες αρχίζουν να φτάνουν στο Ιράν και το Πακιστάν. 
 Με την τουρκική εισβολή στην Κύπρο πάνω από 400.000 άνθρωποι βρίσκονται άστεγοι και τα Ηνωμένα Εθνη ζητούν από την Αρμοστεία να εκπονήσει πρόγραμμα στέγασης, σίτισης και υγείας.
 Στην Ελλάδα το Γραφείο ασχολείται κυρίως με Ανατολικοευρωπαίους πρόσφυγες και πέτυχε για τους περισσότερους εγκατάσταση σε τρίτες χώρες. Το 1976, 3.000 Ιρακινοί Χριστιανοί, ασσυριακής καταγωγής, μεταφέρθηκαν από το Λίβανο στην Ελλάδα, για να μετεγκατασταθούν στη συνέχεια, επιτυχώς, αλλού. Το 1979 προσφέρεται μόνιμη εγκατάσταση στη χώρα μας για 200 Βιετναμέζους, «ανθρώπους των πλοιαρίων».
 Στην αυγή της δεκαετίας του '80 ένα προσφυγικό δράμα ξετυλίγεται στο Αφγανιστάν
απ' όπου πάνω από 5 εκατομμύρια άνθρωποι διαφεύγουν εξαιτίας του εμφυλίου πολέμου. Η Αρμοστεία παρέχει βοήθεια κατά τη μακροχρόνια παραμονή των προσφύγων σε Ιράν και Πακιστάν και η επιχείρηση αντιπροσωπεύει ένα από τα βαρύτερα φορτία που επωμίστηκε η διεθνής κοινότητα. 
 Ενας κύκλος πολιτικής βίας και καταπίσεσης εξαπλώνεται στην Kεντρική Αμερική, προκαλώντας κύμα προσφύγων από Νικαράγουα, Σαλβαδόρ και Γουατεμάλα. 
 Ο εμφύλιος πόλεμος στη Σρι Λάνκα προκαλεί την έξοδο πάνω από 100.000 ανθρώπων.
Ο μεγάλος αιθιοπικός λιμός σκοτώνει εκατοντάδες χιλιάδες και ακόμη περισσότεροι καταφεύγουν στη Σομαλία, το Σουδάν και το Τζιμπουτί. 
 Η έξαρση του εμφυλίου στη Μοζαμβίκη εξαναγκάζει περισσότερο από το 1/3 του πληθυσμού των 17 εκατομμυρίων να διαφύγει σε 6 γειτονικές χώρες.
 Ο επταετής εμφύλιος στη Λιβερία ξεριζώνει 700.000 ανθρώπους. 
 Στην Ελλάδα η δεκαετία του '80 χαρακτηρίζεται από τον ερχομό μεγάλου αριθμού αιτούντων άσυλο από την Τουρκία, την Πολωνία, το Iράν, την Αιθιοπία και χώρες της Μέσης Ανατολής. Ο αριθμός εμφανίζεται ιδιαίτερα αυξημένος το 1987-88. 
 Στα διάστημα των 10 αυτών χρόνων υιοθετούνται ειδικές Διακηρύξεις ή Σχέδια Δράσης για την ανεύρεση λύσεων στη Λατινική, την Κεντρική Αμερική και τη Nοτιοανατολική Ασία.
 δεκαετία του '90 χαρακτηρίζεται από δραματική αύξηση του προσφυγικού πληθυσμού, ο οποίος από 14.916.498 έφτασε το 2000 τα 22.257.340 ανθρώπων που καταγεγραμμένα εμπίπτουν στη δικαιοδοσία της Υπατης Αρμοστείας. Το μέλλον φαντάζει άδηλον όσο και τη δεκαετία του '50 που κανείς δεν φανταζόταν πως η τριετής «προθεσμία» της Υπατης Αρμοστείας να αποκαταστήσει τους πρόσφυγες του Β' Παγκοσμίου Πολέμου θα επεκτεινόταν στο διηνεκές...
 Πλήθος γεγονότων στα οποία η Υπατη Αρμοστεία για τους Πρόσφυγες, με επικεφαλής
κατά τη δεκαετία την κ. Σαγκάτο Ογκάτα, κλήθηκε να παράσχει τις υπηρεσίες της,
σηματοδοτούν τη δεκαετία. Ο Πόλεμος στον Κόλπο, η διάλυση της πρώην Γιουγκοσλαβίας, η φρίκη της γενοκτονίας του εμφυλίου της Ρουάντα, η κρίση στο Κόσοβο και οι NATΟϊκές επιδρομές, η εσωτερική εκτόπιση πληθυσμών μεταξύ τους και αυτών μετά την ανεξαρτησία του Ανατολικού Τιμόρ, όμως και το «κλείσιμο» παλιότερων λογαριασμών: όπως ο τελικός επαναπατρισμός 370.000 Καμποτζιανών. Αυτά είναι μερικά μόνο από τα γεγονότα. «Η ευημερία και η ασφάλεια ενός πρόσφυγα είναι ο μοναδικός αμετακίνητος στόχος», δήλωσε η κ. Ογκάτα, απαντώντας σε αρνητικές κριτικές προς την Αρμοστεία πως παραβιάζει το ρόλο της- όταν αναγκάστηκε να αναπροσαρμόσει τις πάγιες πρακτικές της ενώπιον συνθηκών όπως: ο στενός συγχρωτισμός με στρατιωτικές δυνάμεις.
 Η απελευθέρωση του Νέλσον Μαντέλα οριοθετεί το τέλος του απαρτχάιντ στη Ν. Αφρική. Χιλιάδες Nοτιοαφρικανοί σε εξορία επιστρέφουν. 
από το Ιράκ στο Ιράν, ενώ 500.000 οδεύουν βόρεια στα τουρκικά σύνορα, όπου βρίσκονται μέχρι σήμερα παγιδευμένοι (;). Πόλεμος ξεσπά αμέσως μετά την ανακήρυξη της ανεξαρτησίας Κροατίας-Σλοβενίας. Η Γιουγκοσλαβία ζητεί τη βοήθεια της Αρμοστείας που παραμένει η κύρια ανθρωπιστική οργάνωση στη βαλκανική διαμάχη.
 1992 - Ανεξαρτητοποιείται η Βοσνία-Ερζεγοβίνη. Στα επόμενα 2 χρόνια κορύφωσης της διαμάχης η Αρμοστεία βοηθά 3, 5 εκατομμύρια ανθρώπους στην πρώην Γιουγκοσλαβία. Δημιουργείται η μεγαλύτερη αερογέφυρα στην Iστορία, διάρκειας 3, 5 χρόνων. Περίπου 700.000 Βόσνιοι βγαίνουν στην προσφυγιά. Σχεδόν 2 εκατομμύρια, οι εσωτερικά εκτοπισμένοι.
 Εθνικές, θρησκευτικές κρίσεις και διαμάχες ξεσπούν μετά την κατάρρευση της Σοβιετικής Ενωσης, στην Αρμενία-Αζερμπαϊτζάν, Νότιο Καύκασο, Γεωργία και Τατζικιστάν.
 1994 - Πάνω από 1 εκατομμύριο ανθρωποι πεθαίνουν στη γενοκτονία της Ρουάντα. 1, 7 εκατομμύρια φεύγουν από τη χώρα. Δύο χρόνια αργότερα επαναπατρίζονται εκατοντάδες χιλιάδες, ενώ χιλιάδες πεθαίνουν στα δάση της Κεντρικής Αφρικής.
 1995 - Με τη Συμφωνία του Ντέιτον η Αρμοστεία αναλαμβάνει τον επαναπατρισμό στη Βοσνία-Ερζεγοβίνη.
 Πραγματοποιείται από την Αρμοστεία ο μαζικότερος επαναπατρισμός στην Αφρική 1, 7 εκατομμυρίων Μοζαμβικανών, ο επιτυχέστερος μετά τον Β' Παγκόσμιο Πόλεμο.
 Ο παγκόσμιος προσφυγικός πληθυσμός φτάνει στα υψηλότερα επίπεδα με 27, 4 εκατομμύρια πρόσφυγες.
 1996 - Στη Γενεύη Σύνοδος της Κοινοπολιτείας των Ανεξαρτήτων Κρατών για τους Πρόσφυγες και Μετανάστες, οργανώνει πολύπλευρο φόρουμ για να επιχειρηθούν λύσεις σε τοπικό επίπεδο, καθώς από τις αρχές του '90 οι χωρίς προηγούμενο μετακινήσεις στις πρώην Σοβιετικές Δημοκρατίες δημιούργησαν ένα σύνολο 9 εκατομμυρίων ξεριζωμένων ανθρώπων.
 1998 - Μέσα σε λίγους μήνες 350.000 άνθρωποι εκτοπίζονται λόγω της διαμάχης στο Κόσοβο.
 Μάρτιος 2000 - Ξεκινούν οι αεροπορικές επιδρομές του ΝΑΤΟ. Σε 11 βδομάδες 1 εκατομμύριο άνθρωποι εγκαταλείπουν την εμπόλεμη περιοχή. Η κρίση στο Κόσοβο θεωρείται από την Αρμοστεία η πλέον πολύπλοκη επείγουσα κατάσταση που αντιμετώπιστηκε στα 50 χρόνια ιστορίας της, λόγω της πρωτοφανούς ταχύτητας αποχώρησης και επαναπατρισμού.
