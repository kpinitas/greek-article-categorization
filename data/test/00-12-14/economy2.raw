Δύσκολοι καιροί για αυτοκίνητα. Και η General Motors, η μεγαλύτερη αμερικανική
και παγκόσμια αυτοκινητοβιομηχανία, ανακοίνωσε προχθές την περικοπή 10.000 θέσεων εργασίας, 10% του εργατικού της δυναμικού σε ΗΠΑ και Ευρώπη.
 Μαζί με τους εργαζόμενους που θα χάσουν τη δουλειά τους, μπαίνει λουκέτο και στην παραγωγή ενός από τα αρχαιότερα αμερικανικά μοντέλα, του Οldsmobile.
ένα από τα αγαπημένα «χιτ» της δεκαετίας του '60 και '70, αλλά ήδη από τη δεκαετία του '80, είχε αρχίσει να πέρνει την κατιούσα.
 Ο αδυσώπητος ανταγωνισμός, τη δεκαετία του '90, τόσο από τα υπόλοιπα μοντέλα της ίδιας τής General Motors και η αθρόα εισαγωγή φτηνότερων και ελκυστικότερων μοντέλων, από την Ευρώπη και την Ιαπωνία, συρρίκνωσαν τις πωλήσεις του Οldsmobile και επιδείνωσαν τα προβλήματα της General Motors.
 Το μερίδιο αγοράς της Οldsmobile έχει περιοριστεί στο 2%, με το συνολικό μερίδιο αγοράς της GM στις HΠA, να έχει μειωθεί κάτω του 30%. Το 1985 το Οldsmobile πουλούσε πάνω από ένα εκατ. αυτοκίνητα και είχε εμερίδιο αγοράς 7%.
 Τα μεγαλύτερα προβλήματα παρουσιάζει η General Motors Ευρώπης, παρ' όλο που οι
συνολικές πωλήσεις αυτοκινήτων το 2000 στην Ευρώπη έφτασαν στο ρεκόρ των 15, 3 εκατ.
 Ωστόσο η GM Ευρώπης είχε το τρίτο τρίμηνο ζημιές 181 εκατ. δολ. και το τέταρτο
τρίμηνο αναμένεται να είναι ακόμη μεγαλύτερες. Γενικά οι «τρεις αδελφές» του Ντιτρόιτ (GM, Ford και Chr ysler) δεν πηγαίνουν και πολύ καλά στην ευρωπαϊκή αγορά, ενώ η Chr ysler αντιμετωπίζει επιπλέον σοβαρά προβλήματα μετά τη συγχώνευσή της με τη γερμανική Daimler.
 Η Ford Ευρώπης παρουσίασε ζημιές 221 εκατ. δολ. το τρίτο τρίμηνο, έχοντας καταγράψει ζημιές 156 εκατ. δολ. την ίδια περίοδο πέρυσι. Το 2000 είχε συνολικά ζημιές 55 εκατ. δολ.
 Ενα από τα πρώτα εργοστάσια που θα κλείσουν είναι αυτό της Vauxhall στο Λιούτον, βόρεια του Λονδίνου στη Βρετανία, το οποίο απασχολεί 2.000 εργαζόμενους. Το κλείσιμο της Vauxhall αποτελεί ταφόπλακα για τη βρετανική αυτοκινητοβιομηχανία, που ήδη αντιμετωπίζει σοβαρά προβλήματα με τη βιωσιμότητα της Rover, μετά την πώλησή της από τη γερμανική BMW.
 Παρ' όλο που η επώδυνη αναδιάρθρωση της GM αφορά την αναστολή της παραγωγής του Οldsmobile, που μαζί με τη Daimler αποτελεί τα αρχαιότερα ονόματα της διεθνούς αυτοκινητοβιομηχανίας, τη μερίδα του λέοντος θα πληρώσει η Ευρώπη.
 Εξαγριωμένοι εργάτες, μάλιστα, της Vauxhall, συγκεντρώθηκαν χθες έξω από το εργοστάσιο στο Λιούτον, αποκαλώντας «Ιούδα» το διευθύνοντα σύμβουλο Νικ Ρέιλι,
 Συνολικά η GM στην Ευρώπη θα μειώσει κατά 400.000 μονάδες, 15% περίπου, την παραγωγική δυνατότητά της, από τις αρχές του 2004.
 Οι περικοπές στην Ευρώπη έρχονται μάλιστα σε μία περίοδο που φημολογείτο ότι η
GM ενδεχομένως να αγοράσει το υπόλοιπο της Fiat, με την οποία είχε συνεργαστεί
