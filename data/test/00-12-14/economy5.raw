«Πρωτοχρονιάτικος μπουναμάς 200 δισ. δρχ. περίπου στο Δημόσιο από την Εθνική Τράπεζα». 
 διοίκηση της Τράπεζας αποφάσισε να αγοράσει από τη Δημόσια Επιχείρηση Κινητών Αξιών (ΔΕΚΑ) μετοχές και μετατρέψιμα ομόλογα της Εθνικής, των οποίων η αξία υπολογίζεται με βάσει τις τρέχουσες τιμές στα 195 δισ. δρχ. Με τον τρόπο αυτόν
το υπουργείο Οικονομικών κλείνει την «τρύπα» που δημιουργήθηκε στο δημόσιο χρέος από τη μεγάλη ανατίμηση του δολαρίου και του γεν, καθώς και από τις ζημιές που έχει υποστεί η ΔΕΚΑ από τη μεγάλη υποχώρηση του Χρηματιστήριου. 
 Η επιχειρηματική όμως αυτή κίνηση ευνοεί και την ίδια την Τράπεζα, καθώς οι μετοχές που αγοράζει «αποσύρονται από την κυκλοφορία», δηλαδή κατά το ποσό του
τιμήματος που θα διατεθεί για την αγορά των μετοχών, το οποίο δεν ανακοινώνεται, θα μειωθούν ισόποσα τα ίδια κεφάλαιά της.
 Με τον τρόπο αυτόν, υποστήριζαν πηγές της διοίκησης της Τράπεζας, μεγιστοποιείται το όφελος για τους ιδιώτες επενδυτές, μετόχους της Τράπεζας. Και αυτό γιατί η μείωση του μετοχικού κεφαλαίου της Τράπεζας αυξάνει «αυτομάτως» δύο πολύ σημαντικούς χρηματιστηριακούς δείκτες: την απόδοση των ιδίων κεφαλαίων και τα κέρδη ανά μετοχή. Βέβαια, η διέθεση των κεφαλαίων που θα απαιτούνται για την αγορά των μετοχών αυτών (περίπου 200 δισ. δρχ.) μειώνουν ισόποσα την καθαρή θέση της Τράπεζας. Ομως, σύμφωνα με τις ίδιες πηγές, η Εθνική διαθέτει στην παρούσα φάση «υπερεπάρκεια κεφαλαίων», γεγονός που της δίνει την άνεση να πραγματοποιεί τέτοιου είδους κινήσεις, οι οποίες θα
 Ο στρατηγικός χαρακτήρας της κίνησης αφορά την αγορά 1, 6 εκατ. ομολογιών οι οποίες σε ένα χρόνο από σήμερα θα μετατραπούν σε 6, 5 εκατ. μετοχές. Η μάζα αυτή των μετοχών θα μπορούσε να χρησιμεύσει για τη σύναψη στρατηγικής συμμαχίας, με ανταλλαγή μετοχικών πακέτων, εφόσον φυσικά οι συνθήκες το ευνοούν. Εκτός από τις ομολογίες, η Εθνική αγοράζει 6, 4 εκατ. μετοχές που κατείχε από την περασμένη Παρασκευή η ΔΕΚΑ, ύστερα από τη μετατροπή τμήματος του ίδιου ομολογιακού δανείου. Δηλαδή, στην ουσία η άμεση συμμετοχή του Δημοσίου στο μετοχικό κεφάλαιο της ΕΤΕ μετά τις κινήσεις αυτές παραμένει αμετάβλητη. 
