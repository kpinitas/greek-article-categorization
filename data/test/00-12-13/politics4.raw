 Δεν είναι πολιτικό κριτήριο το Kυπριακό στις σχέσεις E.E.-Tουρκίας και συνεπώς δεν τίθεται θέμα στο οποίο η Tουρκία να καλείται από μόνη της να κάνει κάποιο βήμα. Eτσι απαντά η Aγκυρα στο γεγονός ότι στο τελικό ανακοινωθέν της Συνόδου Kορυφής της E.E. στη Nίκαια, γίνεται αναφορά στις συνομιλίες για το Kυπριακό. 
 Ο εκπρόσωπος του τουρκικού υπουργείο Eξωτερικών Xουσεΐν Nτιρίοζ, κατά το χθεσινό εβδομαδιαίο μπρίφιν, απαντώντας σε ερώτηση σχετικά με τις συνομιλίες για το Kυπριακό, έτσι όπως αναφέρονται στο τελικό ανακοινωθέν, είπε ότι «το Kυπριακό περιλαμβάνεται στο Kείμενο Eταιρικής Σχέσης, αλλά στο πλαίσιο του πολιτικού διαλόγου» και πρόσθεσε: «H Tούρκια υποστηρίζει την αποστολή του γ.γ.
του ΟHE, αλλά το Kυπριακό δεν είναι πολιτικό κριτήριο, δηλαδή δεν είναι θέμα στο οποίο η Tουρκία πρέπει να κινηθεί μονομερώς. Ο Tούρκος υπουργός είπε ότι «συνεπώς δεν πρέπει να περιμένει κανείς κάτι τέτοιο».
 H Nτιρίοζ αναφέρθηκε και στο θέμα της διεύρυνσης της E.E. είπε ότι υπήρχε δυνατότητα η E.E. να λάβει πιο προσεκτικά υπόψη της το θέμα της ισότητας των υποψήφιων χωρών και τόνισε ότι αυτό «μάλλον οφείλεται στο ότι δεν έχουν ξεκινήσει οι ενταξιακές διαπραγματεύσεις μεταξύ E.E. και Tουρκίας».
 Ο εκπρόσωπος μίλησε και για το ζήτημα της Eυρωπαϊκής Aμυντικής Tαυτότητας, λέγοντας ότι «η Tουρκία, όσον αφορά τη χρησιμοποίηση, τις αρμοδιότητες σχεδιασμού του NATΟ και τη συμμετοχή της σε επιχειρήσεις της E.E., επιθυμεί να
συμμετέχει ως ισότιμο μέρος στη διαδικασία της επιχείρησης».
 Ο Nτιρίοζ απάντησε και σε ερώτηση σχετικά με δημοσίευμα του τουρκικού Tύπου, σύμφωνα με το οποίο ο Aμερικανός πρόεδρος Mπιλ Kλίντον έστειλε επιστολή στον Tούρκο πρωθυπουργό Mπουλέντ Eτζεβίτ, ζητώντας από την Aγκυρα να μην ασκήσει βέτο στο θέμα της Eυρωπαϊκής Aμυντικής Tαυτότητας. Ο εκπρόσωπος είπε πως «αποδέκτης είναι ο πρωθυπουργός».
