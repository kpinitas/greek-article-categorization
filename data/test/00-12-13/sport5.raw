 Τριάντα πέντε μέρες μετά την ομόφωνη στήριξη των αθλητικών ομοσπονδιών από τους υπουργούς Aθλητισμού των χωρών-μελών της Ε.Ε., η ευρωπαϊκή Κομισιόν συνυπέγραψε το κείμενο των 15 σημείων που συντάχθηκε τότε στο Στρασβούργο, και
δίνει πλέον στη FIBA το εφόδιο που χρειαζόταν για να κινηθεί δικαστικώς εναντίον της ULEB.
 Η αναγνώριση της αυτονομίας των αναγνωρισμένων ομοσπονδιών στην οργάνωση, προβολή και συνοχή των αθλημάτων τους είναι το τρίπτυχο στο οποίο θα στηριχτεί
η Παγκόσμια Ομοσπονδία για να επιτύχει, είτε με απόφαση του Ευρωπαϊκού Δικαστηρίου είτε με παρέμβαση των κυβερνήσεων κάποιων χωρών, την παύση όλων των δραστηριοτήτων της ULEB. Κυρίως του ευρωπαϊκού πρωταθλήματος (Ευρωλίγκα), που ξεκίνησε τον Οκτώβριο με τη συμμετοχή 24 συλλόγων.
 «Περιμένουμε να φτάσει στα χέρια μας το πλήρες κείμενο από τη Νίκαια της Γαλλίας, να μελετήσουμε προσεκτικά όλες τις πτυχές του και στη συνέχεια να κινηθούμε προς το στόχο μας, που δεν είναι άλλος από την προστασία του αθλητισμού και τη συσπείρωση του ευρωπαϊκού μπάσκετ», έλεγε χθες ο πρόεδρος της ΕΟΚ Γιώργος Βασιλακόπουλος, που παίζει πρωταγωνιστικό ρόλο στη συγκεκριμένη επιδίωξη της FIBA. 
 Στις 27 και 28 Ιανουαρίου η ευρωπαϊκή ζώνη της FIBA πραγματοποιεί έκτακτη συνέλευση και δεν αποκλείεται να προχωρήσει τότε σε αποβολή ομοσπονδιών ή συλλόγων που στηρίζουν το φετινό εγχείρημα της ULEB. Εκτιμάται όμως ότι θα προηγηθούν πολλές διαβουλεύσεις με τους παράγοντες της άλλης πλευράς ώστε να επιτευχθεί μια συμφωνία που θα αποτελέσει πολύ πιο στέρεα βάση από οποιαδήποτε
