 Ψευδεπίγραφο για την οριστική επίλυση των προβλημάτων που γεννά η μετανάστευση,
που δεν ρυθμίζει την είσοδο, ούτε παρέχει καν μια αξιοπρεπρεπή νομιμοποίηση. Εξαιρετικά ανεδαφικό, επιτρέποντας το ενδεχόμενο εδραίωσης στο οργανωμένο έγκλημα, ήταν ορισμένοι χαρακτηρισμοί νομικών, στη συζήτηση που διοργάνωσε η Ελληνική Ενωση για τα Δικαιώματα του Ανθρώπου σχετικά με το σχέδιο νόμου που κατατέθηκε στο Κοινοβούλιο για την «Είσοδο και παραμονή αλλοδαπών στην ελληνική επικράτεια. Κτήση της ελληνικής ιθαγένειας με πολιτογράφηση». 
 Γενικό το συμπέρασμα, πως «αν ψηφισθεί ως έχει, το σχέδιο νόμου θα προκαλέσει κοινωνικό κόστος και θα επεκτείνει τις τάσεις ρατσισμού και ξενοφοβίας που υπάρχουν στην κοινωνία μας». Διότι: 
 «Είναι εξαιρετικά ανεδαφικό για τη νόμιμη παραμονή και εργασία, απαιτώντας χρόνια συνεχούς απασχόλησης (πράγμα που δεν ισχύει ούτε για το 50% των Ελλήνων). 
 «Επιπλέον, ενισχύει τη διαφθορά, απαιτώντας από το μετανάστη να φύγει μόλις χάσει τη δουλειά του. Η φοροδιαφυγή, οι άτυπες εργασιακές σχέσεις, η παραοικονομία και η αφανής απασχόληση εξακολουθούν να ενισχύονται. Τρίτον, μεγάλες κοινωνικές ομάδες αποκλείονται από την υγιειονομική προστασία».
 Σημαντικά, επίσης, χαρακτηρίστηκαν θέματα όπως το γεγονός ότι ο μετανάστης δεν
μπορεί να φέρει την οικογένειά του (υποστηρίζοντας την αναγκαιότητα της οικογενειακής επανένωσης), πως στο σχέδιο νόμου δεν υπάρχει κεφάλαιο για την προστασία των ανηλίκων και των ηλικιωμένων, ενώ εξακολουθεί να επιτρέπεται η απέλασή τους, παρ' όλους τους διεθνείς κανόνες προστασίας. Επιτρέπεται, μάλιστα, η απέλαση ασθενών εφόσον πάσχουν από νόσημα επικίνδυνο για τη δημόσια
 Χαρακτήρισαν «ανεπίτρεπτη» τη διάταξη για απέλαση ανηλίκων, των οποίων η οικογένεια διαμένει στην Ελλάδα νόμιμα: «Στην Ελλάδα δεν προστατεύεται η οικογένεια του μετανάστη, διώκεται το διεθνώς κατοχυρωμένο θεμελιώδες δικαίωμα
της οικογένειας», πρόσθεσαν και χαρακτήρισαν «μεγάλη απάλειψη» της διάταξης περί απαγόρευσης φυλετικών ή άλλων διακρίσεων που υπήρχε.
 Για την απαγόρευση της εργασίας στους παράνομους μετανάστες υποστήριξαν πως «εθελοτυφλούν» οι νομοθέτες και πως δεν είναι δυνατόν η παράνομη εργασία να αποτελεί ποινικό αδίκημα, όπως και η παράνομη είσοδος, δήλωσε η δικηγόρος Γιάννα Κούρτοβικ. 
 Από το Συνήγορο του Πολίτη, ο Ανδρέας Τάκης εξήγησε ότι το 25% που απασχολεί το φορέα είναι υποθέσεις αλλοδαπών για θέματα που -δυστυχώς- δεν επιλύονται από το νομοσχέδιο. 
 «Θετικό» έκρινε ο ίδιος το γεγονός ότι οι αρμοδιότητες παραμονής και εργασίας φεύγουν από το αστυνομικό σώμα και μεταφέρονται σε διοικητικά όργανα (μην ξεχνάμε, όμως, ότι εκπρόσωποι της Τοπικής Αυτοδιοίκησης απαιτούν την απέλαση των μεταναστών μετά τη συγκομιδή της σοδειάς. Eπιπλέον, οι «παράνομοι» στερούνται τη δυνατότητα συμβολαιογραφικών πράξεων, νοσηλείας και ευνοείται η γενίκευση μαζικών απελάσεων. Eπίσης, θεώρησαν υπερβολικό το παράβολο 500.000 δραχμών για μία αίτηση, που δεν εξασφαλίζει την ελληνική ιθαγένεια. 
 Μοναδικό αποτέλεσμα και αυτού του νομοσχεδίου, όπως τόνισαν είναι «να εξακολουθούν να συρρέουν ως μόνιμοι τρόφιμοι στις φυλακές χιλιάδες άνθρωποι κι
άλλοι να βρίσκονται υπό διαρκή διωγμό και να αποτελούν αντικείμενο εκμετάλλευσης. 
 Ηδη, με τις προηγούμενες διατάξεις, οι εννέα στους 10 μετανάστες διαβιούν σε καθεστώς παρανομίας, γεγονός που θα ρύθμιζε το προτεινόμενο σχέδιο νόμου. Αντιθέτως, ενθαρρύνει, όπως ειπώθηκε, την κατάδοση στα δύο βασικά αγαθά: στις περιπτώσεις υγείας και στέγης, κρίνοντας ως πολιτική ανυπακοή την κάλυψη παράνομων μεταναστών σε δύο κρίσιμες διατάξεις.
