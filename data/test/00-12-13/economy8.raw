Ανοδο σημείωσαν τον περασμένο μήνα οι τιμές στις δύο μεγαλύτερες οικονομίες της ζώνης του ευρώ, τη Γαλλία και τη Γερμανία, όμως η πτώση των τιμών του μαύρου χρυσού υπενθυμίζει ότι τα πληθωριστικά προβλήματα της Ευρώπης είναι παροδικά και μάλλον έχουν αρχίσει να φθίνουν. 
 πρόσφατη υποχώρηση των τιμών του πετρελαίου λύνει τα χέρια της ΕΚΤ, η οποία ίσως τελικά να μη χρειαστεί να προβεί σε νέα αύξηση των επιτοκίων, όπως αρχικά
 Τα στοιχεία που δόθηκαν χθες στη δημοσιότητα δείχνουν ότι οι τιμές προχωρούν σε υψηλότερα επίπεδα σε Γερμανία και Γαλλία και αυξάνουν τον κίνδυνο ο Δείκτης
Τιμών Καταναλωτή να ξεπεράσει το Νοέμβριο στη ζώνη του ευρώ το 2, 8%, έναντι 2, 7% τον Οκτώβριο. Συγκεκριμένα, στη Γαλλία ο ετήσιος πληθωρισμός προσέγγισε τον προηγούμενο μήνα το 2, 2%, ενώ στη Γερμανία διαμορφώθηκε στο 2, 4%. 
 Ομως οι αναλυτές πιστεύουν ότι δεν υπάρχει λόγος για πανικό, αφού η άνοδος αυτή οφείλεται κυρίως στο πετρέλαιο, η τιμή του οποίου τριπλασιάστηκε από τις αρχές του 2000, και στις ακριβότερες εισαγωγές λόγω του αδύναμου ευρώ.
 Τόσο οι υψηλότερες τιμές πετρελαίου όσο και τα υψηλότερα επιτόκια - η ΕΚΤ τα αύξησε φέτος 6 φορές - οδήγησαν σε άνοδο του κόστους σε καταναλωτές και επιχειρήσεις. Αποτέλεσμα, η επιβράδυνση της κατανάλωσης και του ρυθμού οικονομικής ανάπτυξης στη ζώνη του ευρώ. Σύμφωνα με τα στοιχεία που έδωσε χθες
στη δημοσιότητα η στατιστική υπηρεσία της Ευρωπαϊκής Ενωσης, το ΑΕΠ στη ζώνη του ευρώ αυξήθηκε σε ετήσια βάση στο γ' τρίμηνο κατά 3, 4% έναντι 3, 7% στο δεύτερο.
 Ομως, σε σχέση με τον περασμένο μήνα οι τιμές του πετρελαίου υποχωρούν σήμερα περισσότερο από 15% και όλα δείχνουν ότι η μέση τιμή για το 2001 θα είναι πολύ
χαμηλότερη από τα φετινά επίπεδα. Ετσι, δεν είναι λίγοι αυτοί που εκτιμούν ότι
η ΕΚΤ θα αρχίσει να μειώνει τα επιτόκια από τα μέσα της επόμενης χρονιάς. Η Merril L ynch μάλιστα, εκτιμά ότι εφ' όσον εκλείψουν οι εξωτερικοί παράγοντες -πετρέλαιο, αδύναμο ευρώ- που επιδρούν ανοδικά στις τιμές στη ζώνη του ευρώ, την επόμενη χρονιά ο πληθωρισμός θα προσεγγίσει το 1, 7%, κάτι που θα ωθήσει την ΕΚΤ σε χαλάρωση της νομισματικής πολιτικής της. 
 Οι πρόσφατες προβλέψεις της Κομισιόν πάντως για το 2001 μιλούν για πληθωρισμό 2, 1% και ρυθμό ανάπτυξης 3, 4%. Ομως οι εκτιμήσεις αυτές βασίζονται στη συντηρητική παραδοχή για μέση τιμή πετρελαίου 30 δολάρια ανά βαρέλι φέτος και 27, 5 δολάρια το 2001. Οι αντίστοιχες εκτιμήσεις των αναλυτών μιλούν για μέση τιμή 23, 60 δολάρια ανά βαρέλι την επόμενη χρονιά.
 Η ΕΚΤ πάντως παραμένει σε επιφυλακή για τον επωνομαζόμενο δεύτερο γύρο των επιδράσεων στις τιμές που οδηγούν σε υψηλότερο δομικό πληθωρισμό. Συγκεκριμένα, η ΕΚΤ παραμένει επιφυλακτική αφού περιμένει να δει πώς θα εξελιχθούν οι διαπραγματεύσεις των εργαζομένων με τις κυβερνήσεις για τις ετήσιες αυξήσεις στους μισθούς.
