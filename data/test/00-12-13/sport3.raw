 Μπαρτσελόνα και η Ρόμα φέρνουν τα λεφτά στα ταμεία της ΑΕΚ, η Θέλτα και η Πόρτο δημιουργούν κλίμα (συγκρατημένης) αισιοδοξίας για την έκβαση της πρόκρισης. Το μεσημέρι κληρώνει στη Γενεύη για την ΑΕΚ, που στις 15 ή 22 Φεβρουαρίου θα επισκεφθεί μία εκ των Βαρκελώνη, Ρώμη, Βίγκο, Πόρτο. Εμπορικά η
ΑΕΚ θέλει τους Καταλανούς ή τους Ιταλούς. Θα εισπράξει (ιδίως με Μπάρτσα) περί
τα 400 εκατ. από τηλεοπτικά δικαιώματα. Γύρω στα 250 εκατ. υπολογίζονται τα έσοδα με Θέλτα και μόνο 100 με την Πόρτο. 
 Για την Μπάρτσα του Ριβάλντο και των Ολλανδών δεν χρειάζονται ιδιαίτερες συστάσεις. Ούτε για τη Ρόμα των Μπατιστούτα, Τότι, που ηγούνται της προσπάθειας να παραμείνει ώς το τέλος πρώτη στο καμπιονάτο. Στο Βίγκο της Γαλικίας (κοντά στα σύνορα με Πορτογαλία, προς την πλευρά του Ατλαντικού) εδρεύει η Θέλτα του Βραζιλιάνου Κατάνια και των Ρώσων Μοστοβόι, Καρπίν. Και λίγο νοτιότερα η Πόρτο, που δεν έχει καμία σχέση με την ομάδα η οποία τα προηγούμενα χρόνια αντιμετώπιζε τον Ολυμπιακό.
 Εντός των ημερών ίσως υπάρξουν εξελίξεις στην υπόθεση μετεγγραφής του Ακη Ζήκου. Οπως αποκάλυψε το Σάββατο η «Ε», το πιο ζεστό ενδιαφέρον έχει δείξει η Σαραγόσα, ένας από τους παραδοσιακά πλουσιότερους ισπανικούς συλλόγους. Η Σαραγόσα είχε στείλει ανθρώπους της για να δουν τον Ζήκο και στα δύο παιχνίδια
της ΑΕΚ με τη Λεβερκούζεν, όπως και πριν από ενάμιση μήνα με τη Χερφόλγκε.
 Σύμφωνα με πληροφορίες, έγιναν ήδη οι πρώτες επαφές, και τις δύο πλευρές χωρίζει ένα εκατομμύριο δολάρια. Οι Ισπανοί δίνουν 2 εκατ. δολάρια (800 εκατ. δρχ.), η ΑΕΚ θέλει 3 εκατ. δολάρια (1, 2 δισ. δρχ.), το πιο πιθανό είναι να συμφωνήσουν γύρω στα 900-950 εκατ. 
 * Ενα εκατ. δρχ. θα στοιχίσει στον Κοπιτσή το νυχτοπερπάτημα της περασμένης Πέμπτης. Το πρόστιμο του επιβλήθηκε χθες, και ο Παθιακάκης έκανε τις απαραίτητες συστάσεις στον ποδοσφαιριστή, που εν συνεχεία προπονήθηκε κανονικά.
 * Τον Αύγουστο ξεκίνησε να παίζει στο Κύπελλο α λα...Βίκτωρα η ΑΕΚ απόψε κλείνει ο κύκλος των αγώνων της α  φάσης με το ματς κατά του Εθνικού Πειραιά στην Καισαριανή (7.30, Alter). Ο Παθιακάκης ξεκουράζει σχεδόν όλους τους βασικούς. Οι 15 που θα παίξουν είναι οι Μιχαηλίδης, Χιώτης, Ροντρίγκο, Κωστένογλου, Μαλαδένης, Σαβέβσκι, Κωστής, Κοπιτσής, Κωνσταντινίδης, Καραγιάννης, Κάλβο, Ρουίς, Πετκόφ, Τόσκας και Καραμέρης. Διαιτητής του αγώνα θα είναι ο Τσαλάς από τη Θεσσαλονίκη.
παραπέμπεται ο Φίλιππος Nτόβας για το ματς Kαλαμάτας-Iωαννίνων.
