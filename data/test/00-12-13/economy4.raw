 Αυτή τη φορά, όμως, η πρωθύστερη στρεβλή αντίδραση της χρηματιστηριακής αγοράς
έγινε δεκτή με έντονα αρνητικά σχόλια και περισσή ειρωνική διάθεση από τους επενδυτές, δεδομένου ότι η χθεσινή σημαντική κάμψη (-1, 97%) ήταν έξω από τα αναμενόμενα και κόντρα στο μάλλον καλό κλίμα που είχε διαφανεί κατά τις αμέσως
 Γεγονός είναι πάντως ότι με τη νέα χθεσινή κίνηση Παπαδήμου η καθαρή απόδοση των επιτοκίων κατάθεσης διαμορφώνεται περίπου στο 3%, ενώ ο πληθωρισμός κινείται με ρυθμό άνω του 4%, κάτι που θα αναγνωριστεί και θα επικροτηθεί αργά
 Προς το παρόν, ωστόσο, και μέχρι να αποκατασταθούν οι ισορροπίες και οι υγιείς
αντιδράσεις, η αγορά της Σοφοκλέους εξακολουθεί να ταλαιπωρείται από σοβαρή έλλειψη ρευστότητας, όπως άλλωστε δείχνει και ο χθεσινός καθαρός τζίρος συναλλαγών των 50 δισ. δρχ., που με τα μεγάλα προσυμφωνημένα πακέτα έφτασε τα 133 δισ. δρχ.
 Το κύμα ρευστοποιήσεων που καταγράφηκε χθες, περί το μέσον των συναλλαγών, προκαλώντας πιέσεις σε ισχυρές κατά βάση μετοχικές αξίες αποδίδεται στις κινήσεις ισχυρών χαρτοφυλακίων της αγοράς, που πιθανόν να φοβήθηκαν ένα νέο πισωγύρισμα τιμών και δείκτη προς ακόμη χαμηλότερα επίπεδα. Οι ανησυχίες αυτές
έδειχναν πάντως να περιορίζονται αργά το βράδυ και αρκετοί παράγοντες της χρηματιστηριακής αγοράς σημείωναν ότι δεν αποκλείεται, ακόμη και μέσα στη σημερινή συνεδρίαση, να σημειωθεί αντιστροφή κλίματος.
 Στην παρούσα φάση και με δεδομένη τη μάλλον καλή κατάσταση των διεθνών αγορών (ή εν πάση περιπτώσει δίχως την ύπαρξη μεγάλων προβλημάτων στο διεθνή ορίζοντα), μια κίνηση της Σοφοκλέους προς τα πάνω, προς την περιοχή δηλαδή των
3.800 έως και 4.000 μονάδων, μεσοπρόθεσμα θα πρέπει να θεωρείται περισσότερο πιθανή εκδοχή από μια υποχώρηση σε επίπεδα κάτω των 3.500 μονάδων, σημείωναν χθες αναλυτές της χρηματιστηριακής αγοράς. 
 Σε ό,τι αφορά εξάλλου τις μακροπρόθεσμες προοπτικές της χρηματιστηριακής αγοράς χαρακτηριστική είναι η θέση της Alico-Eurobank ΑΕΔΑΚ που σημειώνει: «Yστερα από ένα αρνητικό 2000, στη χρονιά που μας έρχεται οι όποιες ανοδικές κινήσεις εκδηλωθούν θα είναι τελείως διαφορετικές από τις αντίστοιχες του 2000. Οι κινήσεις αυτές αρχικά θα ξεκινήσουν από τα blue chips που βρίσκονται στο στόχαστρο των θεσμικών επενδυτών, αλλά θα συνοδευτούν και από πιο γενικευμένες ανόδους που θα οφείλονται κυρίως στους εγχώριους επενδυτές». 
 Ως ένα πρόσθετο στοιχείο «υγείας» της Σοφοκλέους θεωρείται ακόμη το αγοραστικό
ενδιαφέρον που θα προέλθει από τα 11 τρισ. δρχ. τα οποία είναι σήμερα τοποθετημένα σε repos και Αμοιβαία Κεφάλαια Διαχείρισης Διαθεσίμων, τα οποία αναμένεται να κατευθυνθούν στη Σοφοκλέους μέσω μετοχικών αλλά και μικτών αμοιβαίων κεφαλαίων.
 Με λίγα λόγια, όλοι θέλουν να πιστεύουν ότι αργά ή γρήγορα ο Παπαδήμος θα δικαιωθεί! ... 
