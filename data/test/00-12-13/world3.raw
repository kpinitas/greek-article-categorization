 Ενώ η Αμερική και μαζί της όλη η υφήλιος περίμεναν μέχρι αργά χθες την καθυστερούσα απόφαση του Ανώτατου Αμερικανικού Δικαστηρίου για την τύχη των αμφισβητούμενων από την πλευρά Γκορ ψήφων, το απόγευμα η Βουλή της Φλόριντα προχώρησε, όπως αναμενόταν εξάλλου, στην επικύρωση των 25 εκλεκτόρων της Πολιτείας, για λογαριασμό του κυβερνήτη Μπους.
 Η ελεγχόμενη από τους Pεμπουμπλικανούς Βουλή πέρασε άνετα, με ψήφους 79 υπέρ έναντι 41 κατά, το ψήφισμα για την επικύρωση των 25 εκλεκτόρων, κερδίζοντας μάλιστα στην πορεία και δύο ψήφους Δημοκρατών.
 Η Γερουσία του Κοινοβουλίου της Πολιτείας, ελεγχόμενη επίσης από τους Pεμπουμπλικανούς, αναμένεται ν' ασχοληθεί σήμερα με το ψήφισμα, αλλά ήταν αδιευκρίνιστο κατά πόσο θα διεξαγόταν ψηφοφορία επ' αυτού, δεδομένου ότι ο πρόεδρός της Τζον Μακ Κέι είχε εκφράσει την πρόθεσή του νωρίτερα χθες, να περιμένει για την απόφαση του Ανώτατου Δικαστηρίου, ούτως ώστε να υπάρχει μια «ξεκάθαρη κατεύθυνση» επί του ζητήματος και να μην υπάρχει, έτσι, κάποιο ψεγάδι στην επιλογή της.
 Ο κ. Μακ Κέι εξέφρασε μάλιστα τη βεβαιότητα πως η απόφαση του Ανώτατου Δικαστηρίου θα ευνοήσει τον Pεμπουμπλικανό υποψήφιο, κυβερνήτη Μπους.
 Εν μέσω αυτής της κινητοποίησης, το Ανώτατο Δικαστήριο της Φλόριντα αργά χθες βράδυ επικύρωσε τις αποφάσεις των κατώτερων δικαστηρίων να μην πεταχτούν τα 25.000 ταχυδρομικά ψηφοδέλτια των κοινοτήτων Σεμινόλ και Μάρτιν, που είχαν ζητήσει τοπικά Δημοκρατικά στελέχη, με ισχυρισμούς αντικανονικών ενεργειών εκ μέρους Pεπουμπλικανών.
 Eνώ όλα αυτά συνέβαιναν κατά τη χθεσινή μέρα επικύρωσης από τους πολιτειακούς εκλέκτορές τους, οι Aμερικανοί περίμεναν με κομμένη την ανάσα για την απόφαση του Aνώτατου Δικαστηρίου στην Ουάσιγκτον, όπου οι εννέα δικαστές -πέντε συντηρητικής απόκλισης και τέσσερις φιλελεύθερης απόκλισης- επιχειρούσαν προφανώς υπό την καθοδήγηση του αρχιδικαστή Γ. Pενκουίστ και με αρκετό «παζάρι», να βρουν τη χρυσή τομή της απόφασης εκείνης που δεν θα ζημίωνε την αξιοπιστία του δικαστηρίου και θα 'ταν κατά το δυνατόν ευρύτερης αποδοχής από υποστηρικτές της ηττημένης πλευράς.
 Tο Aνώτατο Δικαστήριο δεν έχει θέσει διορία για την έκδοση της απόφασής του για το πλέον καυτό πολιτικό και νομικό ζήτημα στην ιστορία των Hνωμένων Πολιτειών, στην υπόθεση Mπους κατά Γκορ.
 Οποιο κι αν είναι το αποτέλεσμα, είπε τη Δευτέρα το βράδυ ο πρόεδρος Kλίντον, «θα πρόκειται για μια ιστορική απόφαση, με την οποία θα ζήσουμε για πάντα».
 Οι δύο «μονομάχοι», παρά την επιφανειακή ηρεμία τους, ήταν βέβαιο πως θα 'ταν «κολλημένοι» στα τηλέφωνα με τους δικηγόρους τους εν αναμονή της απόφασης.
 Πιο ήρεμος ο κυβερνήτης Mπους, ασχολήθηκε με τρέχοντα ζητήματα της Πολιτείας του, ξεκινώντας ωστόσο με την τακτική πρωινή ενημέρωση που έχει αρχίσει και την κάνει η CIA για τις διεθνείς εξελίξεις, καθώς και ζητήματα της μεταβατικής
 Στην Ουάσιγκτον ο αντιπρόεδρος Γκορ πέρασε τον περισσότερο χρόνο του στην επίσημη κατοικία του στο Naval Οbservator yεν αναμονή της «καυτής» απόφασης...
