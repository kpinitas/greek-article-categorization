Διατηρεί το μεγαλύτερο μέρος από τα κέρδη της πρόσφατης ανοδικής κούρσας των επτά ημερών (28/11-7/12) η Σοφοκλέους, παρά τις ρευστοποιήσεις που εκδηλώνονται κατά τις τρεις τελευταίες συνεδριάσεις σε όλο το φάσμα των μετοχικών τίτλων.
 Αν και οι τίτλοι που εξακολούθησαν να καταγράφουν σοβαρά κέρδη (10-40%) το τελευταίο τριήμερο δεν ξεπερνούν τους 15 (βλέπε πίνακα), η συντριπτική πλειονότητα των υπόλοιπων μετοχών, παρότι κινείται σε χαμηλότερα επίπεδα, εμφανίζει απώλειες, οι οποίες προς το παρόν δεν απειλούν να «χωνέψουν» τα σημαντικά κέρδη που σημειώθηκαν από τα τέλη Νοεμβρίου έως και τις 8 Δεκεμβρίου
 Είναι χαρακτηριστικό ότι ακόμη και οι μετοχές που προσέφεραν εντυπωσιακά κέρδη
κατά το διάστημα 28/11-7/12 όπως η Alpha Finance (75%), η Χαλυβδοφύλλων (63, 3%), η Μεσοχωρίτη (53%), η Πληροφορική Εργασίας (52%) κ.ά., και τώρα υφίστανται τα ισχυρότερα κύματα ρευστοποιήσεων, δεν καταγράφουν σωρευτικές απώλειες υψηλότερες του 15-16%. Από το σύνολο δε των μετοχών, περίπου 280 καταγράφουν απώλειες που δεν υπερβαίνουν το 10%, είτε κινούνται σταθεροποιητικά.
 Σε επίπεδο κλαδικών δεικτών η εικόνα δεν διαφέρει ιδιαίτερα. Ο γενικός δείκτης
που αποκόμισε κέρδη 16, 4% κατά το επταήμερο της ανόδου, έχει υποχωρήσει περίπου κατά κατά 3, 5% από τις 7 Δεκεμβρίου, κλείνοντας χθες στις 3.612 μονάδες με σημαντικές ημερήσιες απώλειες 2%.
 Ο τραπεζικός δείκτης εμφανίζεται περισσότερο ανθεκτικός σε σχέση με όλους τους
υπόλοιπους επιμέρους δείκτες, χάνοντας 2, 75% το τελευταίο τριήμερο, όταν στη διάρκεια της πρόσφατης ανόδου είχε διατηρήσει πρωταγωνιστικό ρόλο, καταγράφοντας κέρδη 17, 5%. Ο κλάδος των κατασκευαστικών εταιρειών που είχε ενισχυθεί σε ποσοστό 26%, έχασε μόλις 4, 7%, ενώ ο κλάδος των εταιρειών Επενδύσεων που είχε προσφέρει τη μεγαλύτερη απόδοση (32%), υποχωρεί κατά τις τελευταίες τρεις συνεδριάσεις κατά -4, 69%. Στην κορυφή του κύματος των ρευστοποιήσεων που σημειώνονται αυτές τις μέρες, πάντως, βρίσκονται πάλι οι μετοχές της Παράλληλης Αγοράς, ο δείκτης των οποίων χάνει ποσοστό 7, 2% έναντι κερδών 18, 4% που είχε καταγράψει από τις 28 Νοεμβρίου έως τις 7 Δεκεμβρίου.
 Ενα στοιχείο που αξίζει τον κόπο να επισημανθεί, καθώς έχει επαναληφθεί αρκετές φορές και στο παρελθόν, είναι το γεγονός ότι η Σοφοκλέους εμφανίζεται αποστασιοποιημένη από τις μεγάλες διεθνείς αγορές τις οποίες υποτίθεται ότι παρακολουθεί. Τόσο η άνοδος που προηγήθηκε, όσο και η υποχώρηση των τελευταίων
συνεδριάσεων, πόρρω απέχει από την εικόνα που παρουσίασαν το ίδιο διάστημα τα μεγάλα ξένα χρηματιστήρια. Υπό το πρίσμα αυτό, όταν ο γενικός δείκτης ενισχυόταν σωρρευτικά κατά 16% από τις 18/11 έως τις 7/12, ο παρισινός δείκτης
 Την ίδια αναντιστοιχία παρατηρεί κανείς και εάν συγκρίνει τη συμπεριφορά της Σοφοκλέους και των διεθνών αγορών από τις 7/12 έως και χθες (προχθές για τα ξένα χρηματιστήρια). Aπώλειες 3, 45% για το Γενικό Δείκτη, κέρδη από 1 έως 3, 3%
