 Μια νέα ομάδα θέλει να χτίσει στην Παιανία ο Αναστασιάδης, όπως φαίνεται καθαρά
από τις τελευταίες μετεγγραφικές κινήσεις. Απώτερος στόχος είναι να κατεβεί σταδιακά ο μέσος όρος ηλικίας με την απόκτηση εξελίξιμων ποδοσφαιριστών κάτω των 20 χρόνων (Μπόατεγκ, Σεϊταρίδης). Η αναζήτηση ταλέντων θα συνεχιστεί παράλληλα με τις ενέργειες για εξεύρεση επιθετικού περιοχής που θα δώσει άμεσα
 Προς το παρόν ξεκίνησε η διαδικασία των αποδεσμεύσεων. Ο πρόεδρος του Παναθηναϊκού Αγγελος Φιλιππίδης συναντήθηκε με τον Χέλγκι Σίγκουρτσον, ο οποίος έχει προτάσεις από την Αγγλία. «Ηταν μια συζήτηση σε καλό κλίμα», είπε κατόπιν ο Ισλανδός χωρίς να επεκταθεί σε λεπτομέρειες. Ο Κιάσος από την πλευρά
του, ακόμη ένας παίκτης που θα φύγει, συζητά με ΟΦΗ και ομάδα της Θεσσαλονίκης.
 Χθες ο πρόεδρος του ΠΑΟ κλήθηκε εκ νέου στον αθλητικό δικαστή (για την Πέμπτη στις 10 π.μ.), κατηγορούμενος ότι δεν ανακάλεσε τις δυσφημιστικές δηλώσεις στην ΕΡΑ-ΣΠΟΡ, σύμφωνα με την απόφαση της 16ης Νοεμβρίου. Η αντίδρασή του, μόλις πληροφορήθηκε το γεγονός, ήταν πως η δήλωση ανάκλησης όσων είχε πει έγινε «πριν από τον αγώνα με τη Μάντσεστερ στο αεροδρόμιο του Ελληνικού κατά την αναχώρηση της ομάδας».
 Τον καινούργιο χρόνο θα ξαναπαίξει ο Πάολο Σόουζα που συνεχίζει να γυμνάζεται μόνος του. Αισθάνεται πάντως καλά και φαίνεται ότι έχει ξεπεράσει το πρόβλημα στους προσαγωγούς. Σήμερα μπαίνει στο πρόγραμμα της ομάδας ο Γκαλέτο, ο οποίος
δύσκολα θα προλάβει το ματς της Κυριακής με τον Εθνικό Αστέρα (Γήπεδο Καισαριανής, 7 μ.μ.). Δεν υπολογίζεται ο Γκούμας που άρχισε θεραπεία.
 Ο Αναστασιάδης περιμένει με αγωνία το σημερινό αγώνα της Εθνικής στην Ξάνθη με
τη Γιουγκοσλαβία, στον οποίο αναμένεται να αγωνιστούν έξι ποδοσφαιριστές του. Χθες πάντως ανακοίνωσε το πρόγραμμα προπονήσεων την περίοδο των εορτών. Στο διάστημα από 22-27 Δεκεμβρίου οι «πράσινοι» θα είναι ελεύθεροι να ξεκουραστούν.
 * Χριστουγεννιάτικη γιορτή ετοιμάζει ο «ΠΑΝΑΘΑΣ», η μασκότ του Παναθηναϊκού, για τα μέλη του δικού του κλαμπ. Οι πύλες της Παιανίας την ερχόμενη εβδομάδα θα ανοίξουν για τους μικρούς φίλους του «τριφυλλιού», που θα έχουν την ευκαιρία να δουν από κοντά τους ποδοσφαιριστές, να φωτογραφηθούν μαζί τους, να
