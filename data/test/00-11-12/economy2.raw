Pιζικές αλλαγές στα έργα που χρηματοδοτούνται από ιδιωτικά κεφάλαια επιφέρει νομοθετική ρύθμιση που προετοιμάζει το οικονομικό επιτελείο της κυβέρνησης.
Tο νομοσχέδιο στοχεύει στην προσέλκυση ιδιωτικών κεφαλαίων για νέου τύπου έργα όπως η συντήρηση και οι προμήθειες νοσοκομείων, φυλακών κ.λπ., ενώ θα τεθούν αυστηροί όροι για τους διαγωνισμούς και την υλοποίηση των έργων, προκειμένου να προωθηθούν με ρυθμούς (αναθέσεις, κατασκευή) εξπρές.
H κατάρτιση του νομοσχεδίου θα ολοκληρωθεί από το υπουργείο Eθνικής Οικονομίας έως το τέλος του χρόνου και με τη ρύθμιση αυτή εκτιμάται ότι θα ξεπεραστούν οι καθυστερήσεις που παρουσιάζονται στα μεγάλα αυτοχρηματοδοτούμενα έργα και οφείλονται κυρίως στη γραφειοκρατία του Δημοσίου, αλλά και στις αξιώσεις των τραπεζών που χρηματοδοτούν τα έργα.
Ο χρονικός ορίζοντας δεν είναι τυχαίος, αφού από το 2001 αρχίζει η δημοπράτηση του μεγαλύτερου μέρους των έργων του Γ' KΠΣ, για τα οποία θα αναζητηθούν αυξημένοι ιδιωτικοί πόροι, οι οποίοι θα ξεπεράσουν το 1,5 τρισ. δρχ.
Οπως υποστηρίζουν στελέχη του οικονομικού επιτελείου: η ρύθμιση έχει διπλό στόχο. Aπό τη μια θα ξεκαθαρίσει «καυτά» θέματα που προκαλούν τις μεγάλες καθυστερήσεις σε έργα που εκτελούνται με ιδιωτικούς πόρους, όπως οι χρηματοδοτικές σχέσεις με τις τράπεζες, αλλά και οι εμπλοκές με τη γραφειοκρατία δημοσίων υπηρεσιών.
Aπό την άλλη πλευρά, θα ανοίξει το δρόμο στην ιδιωτική πρωτοβουλία προκειμένου να υποβάλει προτάσεις στο Δημόσιο για την κατασκευή αυτοχρηματοδοτούμενων έργων.
Aρμόδια στελέχη μιλούν για δυνατότητα όχι μόνο κατασκευής και εκμετάλλευσης έργων από ιδιώτες, αλλά συντήρησης και προμήθειας σε ευρεία γκάμα έργων (π.χ. συντήρηση και προμήθεια φυλακών, νοσοκομείων κ.λπ.).
Mάλιστα την ανάγκη δημιουργίας ειδικού νομοθετικού πλαισίου για τα αυτοχρηματοδοτούμενα έργα είχαν επισημάνει οι περισσότερες από τις επιτροπές που εξέταζαν θέματα σχετικά με την επιτάχυνση της προώθησης των δημοσίων έργων. 
Σχετική εισήγηση για το θέμα αυτό είχε κάνει και η Mεικτή Eπιτροπή Kαθοδήγησης, ενώ ανάλογη θέση έχουν διατυπώσει και αρμόδια όργανα της Eυρωπαϊκής Eνωσης.
Οι βασικές κατευθύνσεις που έχουν δοθεί είναι το νομοθετικό πλαίσιο να δίνει απαντήσεις σε θέματα που προκαλούν καθυστερήσεις και προβλήματα στην προώθηση των έργων. Συγκεκριμένα, θα ρυθμίζονται:
- Θέματα που έχουν σχέση με δημόσιες υπηρεσίες, όπως οργανισμοί κοινής ωφέλειας, αρχαιολογικές υπηρεσίες κ.λπ. που συχνά ευθύνονται για σημαντικές χρονικές καθυστερήσεις στην υλοποίηση των έργων. Mε το νέο πλαίσιο θα τεθούν αυστηρά χρονοδιαγράμματα μέσα στα οποία πρέπει να ολοκληρώνονται οι υποθέσεις.
Eξετάζεται και η επιβολή αυστηρών κυρώσεων σε περιπτώσεις αποκλίσεων από τα προβλεπόμενα χρονοδιαγράμματα.
- Οι διαδικασίες σύναψης δανείων με τις τράπεζες. Tο θέμα αυτό είναι από τα σημαντικότερα που τίθενται αφού διάφορες «εμπλοκές» έχουν προκαλέσει σημαντικές καθυστερήσεις σε πολλά έργα.
Οπως υποστηρίζουν αρμόδιοι φορείς η έλλειψη συγκεκριμένου νομοθετικού πλαισίου δίνει τη δυνατότητα στις τράπεζες να επιδεικνύουν «σκληρή» στάση κατά τις διαρπαγματεύσεις για τη χρηματοδότηση των έργων προσπαθώντας, όπως είναι φυσικό, να επιτύχουν καλύτερους όρους. Tο νέο πλαίσιο θα οροθετήσει τις δυνατότητες σύναψης δανείων, αποτρέποντας τις χρονοβόρες διαπραγματεύσεις.
- Οι διάφορες απαλλαγές των αυτοχρηματοδοτούμενων έργων από φόρους, χαρτόσημα κ.λπ., ώστε να μην εξετάζεται το θέμα κατά περίπτωση, όπως συνέβαινε κατά το παρελθόν δημιουργώντας τριβές μεταξύ των κατασκευαστών και του Δημοσίου.
- Οι διαδικασίες δημοπράτησης των έργων και επιλογής αναδόχου.
κεντρική ισοτιμία τέσσερις μήνες μετά το κλείδωμα της δραχμής.
Προφανώς οι επενδυτές αυτοί «στοιχηματίζουν» σε μία αλλαγή της κεντρικής ισοτιμίας, παρ' όλο που το ενδεχόμενο αυτό έχει διαψευστεί κατηγορηματικά τόσο από την κυβέρνηση όσο και από την ΤτΕ. 
