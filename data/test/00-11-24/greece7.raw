 Την Κυριακή -ύστερα από τρεις αναβολές- θα προσέλθουν στις κάλπες οι περίπου 76.000 μηχανικοί όλης της χώρας για να αναδείξουν τα νέα όργανα διοίκησης του Τεχνικού Επιμελητηρίου, σε εθνικό και περιφερειακό επίπεδο. Η ψηφοφορία θα διεξαχθεί σε 144 εκλογικά τμήματα, από τα οποία τα 44 στην Αττική και τα 16 στη Θεσσαλονίκη.
 Η κεντρική αντιπροσωπεία -η Βουλή των μηχανικών- αποτελείται από 200 μέλη και δύο αριστείνδην, που αφορούν τον απερχόμενο πρόεδρο και τον α' αντιπρόεδρο. Αυτή θα εκλέξει τη διοίκηση του ΤΕΕ. Είναι ένα σύστημα που βασίζεται στην απλή
αναλογική, αλλά οδηγεί σε συμμαχίες -συχνά «ανίερες»- για την εκλογή του προέδρου και των υπολοίπων 14 μελών της διοικούσας. Ως το 1981 η ανάδειξη της διοίκησης γινόταν από τους ίδιους τους μηχανικούς, με ενισχυμένη αναλογική.
 Είναι βέβαιο ότι οι μεθαυριανές εκλογές θα επιφέρουν σημαντικές αλλαγές στο χώρο του ΤΕΕ, του θεσμοθετημένου τεχνικού συμβούλου της πολιτείας, με μεγάλο ειδικό βάρος στην ανάπτυξη της χώρας. Τον τόνο αναμένεται να δώσει η αποχή, καθώς και η ψήφος των νέων. Στον ιδιαίτερο χώρο των μηχανικών, έξι στους δέκα απέκτησαν πτυχίο την τελευταία 20ετία, τρεις στους δέκα σπούδασαν στο εξωτερικό και μόνον δύο στους δέκα είναι γυναίκες. Το 21% είναι ελεύθεροι επαγγελματίες και μόλις το 11% δημόσιοι υπάλληλοι. Η ανεργία είναι μικρή και κυριαρχεί κυρίως η ετεροαπασχόληση. Οι πολυπληθέστεροι κλάδοι είναι οι πολιτικοί μηχανικοί, οι αρχιτέκτονες και οι μηχανολόγοι.
 Η διάσπαση των παραδοσιακά μεγάλων παρατάξεων του χώρου. Η αποστασιοποίηση του
επί 12ετίας προέδρου Κώστα Λιάσκα -ο οποίος για πρώτη φορά δεν θέτει υποψηφιότητα αλλά θα είναι μέλος της νέας αντιπροσωπείας αξιοποιώντας τη διάταξη των αριστείνδην μελών- οδήγησε στον κατακερματισμό της «Ενότητας», της
παράταξης που στις τελευταίες εκλογές είχε συγκεντρώσει το -όχι ευκαταφρόνητο για αριστερό χώρο- ποσοστό του 16%. Η ΠΑΣΚ εμφανίζεται με δύο ψηφοδέλτια, παρά
τις προσπάθειες κορυφαίων κυβερνητικών στελεχών, για ενιαία εμφάνιση. Η ΔΚΜ, που κινείται στο χώρο της Ν.Δ., είχε κλυδωνιστεί πριν από μερικούς μήνες με την αποχώρηση στελεχών που προέρχονται από τη Nεολαία του κόμματος, αλλά εν όψει εκλογών επικράτησαν ψυχραιμότερες σκέψεις και η παράταξη εμφανίζεται -τυπικά τουλάχιστον- ενωμένη. Μόνη απώλεια είναι ο πρώην αντιπρόεδρος και στέλεχος της Ν.Δ. Νίκος Δρέττας, ο οποίος κατέρχεται ως ανεξάρτητος και διατεθειμένος να διεκδικήσει τη θέση του προέδρου του ΤΕΕ. Βασική του σκέψη είναι να προωθήσει, με συναινετικές διαδικασίες, αλλαγές στο σημερινό καθεστώς
των εκλογών, κυρίως με την επαναφορά τής απευθείας ανάδειξης του προέδρου από το σύνολο των ψηφοφόρων, με νέα προσφυγή στις κάλπες σε 1, 5 χρόνο.
 Ο «πληθωρισμός» των παρατάξεων, που έφτασαν αισίως τις 22, έναντι 14 στις προηγούμενες εκλογές. Υπάρχουν επίσης πολλοί ανεξάρτητητοι, κυρίως στην περιφέρεια, που διεκδικούν μια θέση στη 200μελή αντιπροσωπεία. Η ίδια εικόνα υπάρχει και στους υποψηφίους, που έφτασαν αισίως τους 2.400. Mε άλλα λόγια, ένας στους 32 μηχανικούς είναι υποψήφιος.
 Εκδηλώνονται και εκλογικά τάσεις ανεξαρτησίας. Οι κόντρες κινούνται σε δύο άξονες: Κέντρο-περιφέρεια και κλαδικές ιδιαιτερότητες. Αυξάνονται και πληθύνονται οι παρατάξεις με τοπικό χαρακτήρα (Μακεδονία, Κρήτη, Εύβοια, κ.λπ.), καθώς και τα σχήματα που απευθύνονται σε ειδικές κατηγορίες (μηχανικοί
της εκπαίδευσης, ελεύθεροι επαγγελματίες, κ.λπ.). Υπάρχουν αρκετοί που προωθούν την ιδέα για κλαδικά επιμελητήρια, που θα εκφράζονται ομόσπονδα μέσα από ένα κεντρικό ΤΕΕ.
 Οι παρατάξεις που διεκδικούν την ψήφο των μηχανικών την Κυριακή, κατά αλφαβητική σειρά, είναι οι εξής: 
 1 «Αδέσμευτοι-Ανεξάρτητοι-Ελεύθεροι Επαγγελματίες Mηχανικοί». Κατεβαίνει για πρώτη φορά, με εκπρόσωπο τον Γ. Νόρδα. Προέρχονται από την ΕΛΕΜ και δραστηριοποιούνται κυρίως στη Θεσσαλονίκη.
 2 «Ανανεωτική Συνεργασία Μηχανικών Ελλάδας». Η ΑΣΜΕ είναι ένα σχήμα με μεγάλη προϊστορία, με ισχυρές καταβολές από το χώρο της ανανεωτικής Aριστεράς, κυρίως
το ΚΚΕ εσ., και μεγάλη απήχηση στους αρχιτέκτονες και τους πολιτικούς μηχανικούς. Στις τελευταίες εκλογές συμμετείχε στην «Ενότητα», σε αυτές κατεβαίνει αυτοτελώς με επικεφαλής τον Στέφανο Ιωακειμίδη, στέλεχος της Aριστεράς με αγωνιστικές περγαμηνές και μεγάλο κύρος, εντός και εκτός συνόρων.
 3 «Ανεξάρτητη Κίνηση Αρχιτεκτόνων». Παράταξη με επικεφαλής τον Αγ. Μπαμπαδήμα,
που δοκιμάζει τις δυνάμεις της για δεύτερη φορά σε εκλογές του ΤΕΕ.
 4 «Αριστερή Συνεργασία Μηχανικών». Κινείται στο χώρο της εξωκοινοβουλευτικής Aριστεράς και εκπροσωπείται από τον Δ. Κλεφτοδήμο.
 5 «Δημοκρατική Ενωση Μηχανικών». Δημιούργημα του προηγούμενου προέδρου του ΤΕΕ, Νίκου Δεσύλλα, εκπροσωπείται σήμερα από το β' αντιπρόεδρο του Επιμελητηρίου Αντώνη Κοτζαμπασάκη και συσπειρώνει καθηγητές πολυτεχνικών σχολών, δημάρχους και συνδικαλιστικά στελέχη. Οι γυναίκες υποψήφιες φτάνουν το
 6 «Δημοκρατική Κίνηση Μηχανικών». Αντιπροσωπεύει το χώρο της αξιωματικής αντιπολίτευσης και σ' αυτές τις εκλογές κατέρχεται μαζί με την «Πορεία στο Αύριο», παράταξη που πρόσκειται στο κόμμα του Αντώνη Σαμαρά. Συμπράττει επίσης
η ΔΑΠ-ΝΔΜΚ, που εκπροσωπείται από τους Γ. Παπαδόπουλο και Γ. Θεοδωράκη. Επικεφαλής είναι ο Δ. Παυλόπουλος, ενώ μετέχουν γνωστοί συνδικαλιστές από τους
κλαδικούς συλλόγους των μηχανικών και καθηγητές πολυτεχνικών σχολών.
 7 «Ελεύθεροι Επαγγελματίες Μηχανικοί-ΕΛΕΜ». Η παράταξη είχε κάνει την έκπληξη στις προηγούμενες εκλογές. Εκπροσωπείται από τον Θ. Σεραφίδη.
 8 «Ενότητα Μηχανικών». Διατηρεί τον τίτλο, αλλά όχι και το εύρος της παράταξης
που ίδρυσε ο Κώστας Λιάσκας. Εχει απήχηση στο χώρο των μηχανολόγων, ηλεκτρολόγων και ναυπηγών. Εκπροσωπείται από τον Χρ. Σινάνη, μέλος της σημερινής διοίκησης του ΤΕΕ.
 9 «Eνωτική Κίνηση Χημικών Μηχανικών-Μηχανικών Διεργασιών». Δραστηριοποιείται κυρίως στο μικρό αριθμητικά κλάδο των χημικών μηχανικών και εκπροσωπείται από τον Κ. Κρεμαλή.
 10 «Μηχανικοί της Ανάπτυξης». Σχήμα που εμφανίστηκε στις προηγούμενες εκλογές,
πετυχαίνοντας σημαντικά ποσοστά στην περιοχή της Θεσσαλονίκης. Εκπροσωπείται από τον Λ. Παντέκη.
 11 «Μηχανικοί της Επαίδευσης». H πρώτη -κατά σειρά εμφάνισης- παρουσία στο χώρο του ΤΕΕ που είχε το εργασιακό στοιχείο στη συγκρότησή της. Εχει διαγράψει
αξιόλογη παρουσία στο χώρο. Εκπρόσωπος είναι ο Γ. Ζερβάκης.
 12 «Μηχανικοί (ΤΕΕ) της Τάξης». Νέο σχήμα με ελάχιστους υποψηφίους και εκπρόσωπο τον Στ. Σφακιανάκη.
 13 «Πανεπιστημονική Δημοκρατική Κίνηση Μηχανικών». Είναι η παράταξη που εκφράζει κυρίως το χώρο του ΚΚΕ. Εκτός από την τελευταία θητεία, μετείχε με εκπρόσωπό της στη διοίκηση του ΤΕΕ. Είναι η μόνη κίνηση που εκπροσωπείται από γυναίκα, τη Ρούλα Ξαρχάκου.
 14 «ΠΑΣΚ Μηχανικών». Εκπροσωπείται από τον πρόεδρο της ΕΥΔΑΠ Γιώργο Παπαβασιλείου, επί σειρά ετών μέλος της διοίκησης του ΤΕΕ και πρόεδρο του ΤΣΜΕΔΕ, ενώ μετέχουν πολλά στελέχη του ΠΑΣΟΚ από τις διοικήσεις μεγάλων οργανισμών, καθώς και συνδικαλιστές από κλαδικούς και εργασιακούς συλλόγους. Μεταξύ των υποψηφίων περιλαμβάνεται ο Σπ. Ζανιάς, μέλος της σημερινής διοίκησης του ΤΕΕ, οι πρόεδροι των πολιτικών μηχανικών Β. Οικονομόπουλος και των τοπογράφων Ν. Ιωνάς, καθώς και οι Ηρακλής Δρούλιας και Γ. Τσουκαλάς από το
 15 «ΠΑΣΚ-Συνεργαζόμενοι». Συσπειρώνουν τους νέους του χώρου και δεν είναι τυχαίο ότι εκπροσωπούνται από τον Χρ. Σπίρτζη, στέλεχος της νεολαίας ΠΑΣΟΚ. Στα ψηφοδέλτια μετέχουν τρία μέλη τής έως πρόσφατα ενιαίας ΠΑΣΚ στη διοίκηση του ΤΕΕ, η γενική γραμματέας Ολυμπία Βαγγελάτου, ο αναπληρωτής γραμματέας Δ. Καπετανάς και ο καθηγητής Δημοσθένης Αγορής. Ο σημερινός αντιπρόεδρος Κώστας Σαββίδης στηρίζει το ψηφοδέλτιο, αλλά δεν είναι υποψήφιος, αφού επέλεξε να εκλεγεί στην αντιπροσωπεία αριστείνδην.
 16 «Συνεργασία Μηχανικών Νίκος Κιτσίκης». Παράταξη που προέρχεται από την «Ενότητα», αλλά ασκεί κριτική στον Κ. Λιάσκα. Συσπειρώνει δυνάμεις από το χώρο
του ΣΥΝ και της ευρύτερης Aριστεράς και εκπροσωπείται από τον Γιάννη Αλαβάνο, μέλος της διοίκησης του ΤΕΕ επί σειρά ετών. Στα ψηφοδέλτια μετέχουν 12 καθηγητές πολυτεχνικών σχολών, συνδικαλιστές, καθώς και πολλές γυναίκες.
 17 «Συσπείρωση Αριστερών Μηχανικών». Παράταξη εκτός κομματικών επιρροών και με
συλλογικές διαδικασίες. Η πολύχρονη παρουσία της στο χώρο δεν φαίνεται να επηρεάζει τη νεανικότητα στις ιδέες και τον τρόπο έκφρασης, που όταν πρωτοεμφανίστηκε δημιούργησε «στιλ» στο χώρο των μηχανικών. Για λόγους τυπικούς, εμφανίζεται ως εκπρόσωπος του συλλογικού σχήματος ο Αντ. Μαούνης.
 18-22 Μετέχουν, τέλος, η «Ανεξάρτητη Πρωτοβουλία» και η «Ενωτική Παρέμβαση» με
σημείο αναφοράς την Ανατολική Μακεδονία, η «Παρέμβαση Μηχανικών» Kεντρικής και
Δυτικής Μακεδονίας, η «Ριζοσπαστική Πρόταση» Δυτικής Ελλάδας και οι «Aυτόνομοι
