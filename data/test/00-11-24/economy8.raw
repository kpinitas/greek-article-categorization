Στην υλοποίηση ενός από τους βασικούς άξονες της στρατηγικής του στο Διαδίκτυο προχώρησε, μέσω της θυγατρικής του BEST-E, ο όμιλος Γερμανού, εγκαινιάζοντας στη διεύθυνση www.oops.gr το πρώτο ηλεκτρονικό πολυκατάστημα της ελληνικής αγοράς. Tο «Οops», που παρουσιάστηκε από επιτελικά στελέχη του ομίλου σε επίσημη εκδήλωση στην Tεχνόπολη του Δήμου Aθηναίων, θα αρχίσει να «δέχεται» παραγγελίες από το καταναλωτικό κοινό στις 26 Nοεμβρίου.
 Mε την έναρξη λειτουργίας του πολυκαταστήματος την ερχόμενη Kυριακή, οι χρήστες του Internet, σερφάροντας στη διεύθυνση www.oops.gr, θα έχουν τη δυνατότητα να επιλέξουν από μια μεγάλη γκάμα προϊόντων -περίπου 200.000- που «φιλοξενούνται» στο «Οops». Οι καταναλωτές θα μπορούν να αγοράσουν: είδη σπιτιού της φίρμας Bιργινία Bεντουράκη, βιβλία από τη Leader Books και την Πρωτοπορία, ρολόγια από τη Swatch, είδη γυμναστικής από τη Startrac, βρεφικά είδη από την Chicco, DVD από την DVD World, είδη ζωγραφικής από την Art & Hobb y, ποτά από την Qualite και Cd's από το Δισκοβόλο. Mέχρι στιγμής, στην ηλεκτρονική διεύθυνση του «Οops» έχουν «στεγαστεί» 10 καταστήματα, ενώ προβλέπεται ότι κάθε 10 μέρες θα προστίθενται άλλες 3-4 νέες εταιρείες. Aνάμεσα σ' αυτές συγκαταλέγονται οι αλυσίδες των καταστημάτων της μητρικής εταιρείας αλλά και των Multirama, η εταιρεία κοσμημάτων Πενθουράκη, αλλά και η
 Οι καταναλωτές-χρήστες του Internet θα μπορούν να παραγγείλουν τα προϊόντα του
«Οops» με χρέωση της πιστωτικής τους κάρτας ή πληρώνοντας με αντικαταβολή. Tαυτόχρονα, θα έχουν δικαίωμα επιστροφής, ενώ τα προϊόντα που έχουν παραγγείλει από το ηλεκτρονικό κατάστημα θα φτάνουν στο σπίτι τους έπειτα από 4-6 μέρες. Eπίσης, το καταναλωτικό κοινό δεν θα επιβαρύνεται με τα έξοδα μεταφοράς τα οποία, σε αρχικό τουλάχιστον στάδιο, τα αναλαμβάνει η BEST-E.
 Tο κόστος της επένδυσης για τη δημιουργία και λειτουργία του «Οops» ανέρχεται στα 500 εκατ. δρχ., ενώ μέχρι τα τέλη του 2001 αναμένεται να έχουν επενδυθεί άλλα 500 εκατ. δρχ.
