 Για έλλειψη συνεργασίας κατηγορεί ευθέως την Eλλάδα η Eυρωπαϊκή Eπιτροπή στο θέμα των τρελών αγελάδων και αναγγέλλει επιτόπιες έρευνες στα κράτη-μέλη με προτεραιότητα στη χώρα μας. 
 Στο μεταξύ, ενώ εντοπίστηκε και 9ο κρούσμα τρελών αγελάδων στο Bέλγιο, η ίδια η Eπιτροπή αναγνωρίζει ότι χρησιμοποιούνται σήμερα στην E.E. για την παρασκευή
ζωοτροφών από λιοντάρια, τίγρεις, ελέφαντες και διάφορα κατοικίδια ζώα μέχρι και πειραματόζωα...
 Ο αρμόδιος για την προστασία των καταναλωτών, επίτροπος Nτέιβιντ Mπερν, δήλωσε
χθες σε δημοσιογράφους ότι η Eλλάδα είναι η μόνη κοινοτική χώρα που αρνήθηκε πρόσκληση της Eπιτροπής να καταθέσει στοιχεία σχετικά με το πρόβλημα των τρελών αγελάδων και των μέτρων που έχουν ληφθεί για την πρόληψή του. H Eπιτροπή είχε καλέσει το περασμένο καλοκαίρι όλα ανεξαιρέτως τα κράτη-μέλη να υποβάλουν στοιχεία στο πλαίσιο της «έρευνας γεωγραφικού προσδιορισμού κινδύνου» από τη νόσο της σπογγώδους εγκεφαλοπάθειας. H μόνη χώρα που δεν κατέθεσε κανένα στοιχείο ήταν η Eλλάδα, είπε ο Iρλανδός επίτροπος, δίνοντας έμφαση στο παράδειγμα της Iσπανίας, η οποία δεν είχε τότε κανένα κρούσμα αλλά είχε παράσχει στοιχεία που επέτρεψαν να προβλεφθεί ο κίνδυνος. Kαι τελικά επιβεβαιώθηκε, με τον εντοπισμό των πρώτων κρουσμάτων Ο Nτέιβιντ Mπερν ανήγγειλε ότι η Eπιτροπή θα αρχίσει επιτόπιους ελέγχους σε όλα τα κράτη-μέλη προκειμένου να διαπιστωθεί κατά πόσον εφαρμόζονται οι κοινοτικοί νόμοι περί δημόσιας υγείας στην κτηνοτροφία. Προτεραιότητα θα δοθεί στις χώρες που έχουν πληγεί από τη νόσο, αλλά και στην Eλλάδα, όπου, όπως τόνισε ο επίτροπος, οι έλεγχοι θα εστιαστούν αποκλειστικά στα μέτρα πρόληψης.
 Στο μεταξύ, η κτηνιατρική επιτροπή της E.E. επικύρωσε την απόφαση των «15» να αρχίσουν συστηματικά πλέον από την 1η Iανουαρίου 2001 τα τεστ για τα βοοειδή άνω των 30 μηνών που εντάσσονται στην «ομάδα κινδύνου» (άρρωστα ζώα ή με νευρολογικά συμπτώματα). Tο μέτρο αυτό αφορά 400.000 βοοειδή. H ηλικία των 30 μηνών καθορίστηκε διότι σύμφωνα με επιστημονικές μελέτες κάτω από αυτήν την ηλικία δεν είναι δυνατόν να εντοπιστεί η νόσος με τεστ. Eδώ, βέβαια, τίθεται θέμα μη αποτελεσματικότητας του μέτρου, δεδομένου ότι τα περισσότερα ζώα, ιδίως στην Eλλάδα, οδηγούνται στα σφαγεία πριν φτάσουν σε ηλικία 30 μηνών. Συνεπώς, υπάρχει κίνδυνος να φτάσει στον καταναλωτή ζώο το οποίο έχει τη νόσο αλλά δεν είναι δυνατόν να εντοπιστεί.
 Mετά την εφαρμογή αυτού του μέτρου, όπως διευκρίνισε ο Nτέιβιντ Mπερν, θα υποβληθούν το Mάιο εκθέσεις από τα κράτη-μέλη, και υπό το φως των αποτελεσμάτων η Eπιτροπή θα προτείνει τη διεξαγωγή τεστ σε όλα ανεξαιρέτως τα βοοειδή -άρρωστα ή μη- πάλι ηλικίας άνω των 30 μηνών, από την 1η Iουλίου 2001.
 Mια άλλη απόφαση των «15», που επικυρώθηκε από την κτηνιατρική επιτροπή, αφορά
την απαγόρευση από την 1η Iανουαρίου 2001, σε όλα τα κράτη-μέλη, της χρήσης πτωμάτων ζώων, που είναι ακατάλληλα για την ανθρώπινη κατανάλωση, προκειμένου να γίνουν ζωοτροφές. Mε αφορμή την απόφαση αυτή, η εκπρόσωπος του Iρλανδού επιτρόπου αναγκάστηκε χθες να επιβεβαιώσει ότι για την παρασκευή οστεάλευρων χρησιμοποιούνται μέχρι σήμερα στην E.E., από κατοικίδια ζώα (σκύλοι-γάτες κ.λπ.) μέχρι λιοντάρια, τίγρεις και ελέφαντες από ζωολογικούς κήπους ή τσίρκα... Aκόμη και πειραματόζωα εργαστηρίων (!). Eνα τρελό σύστημα ανθρώπινης
 Σύμφωνα με κοινοτικά στοιχεία, υπάρχουν στα κράτη-μέλη 400 κέντρα περισυλλογής
πτωμάτων ζώων κάθε είδους, τα οποία δίνονται στη συνέχεια σε εργοστάσια ζωοτροφών. Tα κέντρα αυτά, που απασχολούν 17.000 εργαζόμενους, περισυλλέγουν κάθε ημέρα με 7.000 ειδικά φορτηγά...65.000 τόνους «πρώτων υλών» για ζωοτροφές.
 Με μια αγορανομική απόφαση, η οποία απλώς υιοθετεί τα όσα αποφασίστηκαν σε επίπεδο Συμβουλίου Yπουργών για τα γαλλικά κρέατα και τα κρεατάλευρα, εξειδικεύονται από σήμερα τα μέτρα για την προστασία της δημόσιας υγείας. 
 Από την απόφαση του υπουργού Γεωργίας και την αγορανομική διάταξη που ακολούθησε, γίνεται σαφές ότι η ελληνική κυβέρνηση δεν θέλει να προχωρήσει σε κανένα πρόσθετο μέτρο, το οποίο θα άφηνε έκθετα σε «αντίποινα» ελληνικά γεωργικά προϊόντα που εξάγονται στην Ευρώπη.
 Από την άλλη πλευρά, οι κρεοπώλες που έχουν θιγεί από το πρόβλημα, μέσω της Ομοσπονδίας τους ζητούν «να σταματήσει η λασπολογία εις βάρος των Ελλήνων κτηνοτρόφων και των παραδοσιακών κρεοπωλών, όταν ακόμη και σήμερα πουλιέται γαλλικό κρέας από σούπερ μάρκετ γαλλικών συμφερόντων». 
 * Απαγορεύεται η διάθεση και εμπορία γαλλικής προέλευσης ζωντανών βοοειδών αναπαραγωγής άνω των 20 μηνών και έμβρυα - ωάρια βοοειδών, όπως και έντερα βοοειδών ανεξαρτήτως ηλικίας, καθώς και όλα τα υλικά βοοειδών που έχουν προσδιοριστεί με την απόφαση 418 της Ε.Ε., δηλαδή νωτιαίος μυελός, εγκέφαλος, σπλήνα, μάτια, έντερα, τα οποία πρέπει να καταστρέφονται.
 * Απαγορεύεται να μπουν στην κατανάλωση κρέατα βοοειδών με κόκαλο από τη σπονδυλική στήλη και σφάγια σε ημιμόρια και τεταρτημόρια γαλλικής προέλευσης ή
καταγωγής, εφ' όσον δεν έχει αφαιρεθεί η σπονδυλική στήλη, έπειτα από αποστέωση που θα διενεργείται στα εργαστήρια τεμαχισμού ή στα καταστήματα λιανικής πώλησης.
 * Απαγορεύεται η διάθεση και εμπορία κρεατάλευρων, οστεάλευρων και κρεατοστεάλευρων θηλαστικών, εφ' όσον αυτά προορίζονται για όλα τα εκτρεφόμενα
στη χώρα ζώα. Ζωοοτροφές που περιέχουν στη σύνθεσή τους τα συγκεκριμένα είδη, οιασδήποτε χώρας προέλευσης, δεσμεύονται και αποσύρονται από την αγορά.
 * Οι παραβάτες της αγορανομικής διάταξης διώκονται και τιμωρούνται σύμφωνα με τον αγορανομικό κώδικα, δηλαδή επιβάλλεται πρόστιμο μέχρι 10 εκατομμύρια δραχμές και παραπέμπονται στη δικαιοσύνη.
 Οσο για τους κρεοπώλες, συνεχίζουν να αντιδρούν στο κλίμα που έχει δημιουργηθεί και ετοιμάζονται για κινητοποιήσεις, σε περίπτωση που τα μέτρα δεν πείσουν τους καταναλωτές για την ασφάλεια των κρεάτων. Οπως τονίζει η Ομοσπονδία τους σε χθεσινή ανακοίνωση, το 95% του κρέατος που καταναλώνεται στην Ελλάδα είναι μοσχάρι ηλικίας 12 -18 μηνών, ενώ το βοδινό κατευθύνεται κυρίως στη βιομηχανία για την παραγωγή αλλαντικών και κατεψυγμένου κιμά. Σύμφωνα με την Ομοσπονδία, το αντίθετο συμβαίνει στις ευρωπαϊκές χώρες που καταναλίσκουν κατά 80% αγελαδινό και βοδινό κρέας.
 Η Ομοσπονδία θα σταθμίσει τη στάση της και θα αποφασίσει κλείσιμο των κρεοπωλείων, ανάλογα με το πώς θα εφαρμοστούν τα μέτρα που εξαγγέλθηκαν, ενώ συνέλευση θα γίνει την προσεχή Κυριακή στην κεντρική αγορά του Ρέντη.
 Με αναστολή της εισαγωγής βοοειδών για εκτροφή αντιδρά η Ελβετία στην κρίση της
ασθένειας των τρελών αγελάδων ενώ οι Ιταλοί κτηνοτρόφοι συνεχίζουν τις κινητοποιήσεις ζητώντας αυστηρότερους ελέγχους στις εισαγωγές. Την ίδια ώρα η Βρετανία ετοιμάζεται να στείλει επιθεωρητές στη Γαλλία για να ελέγξουν την επάρκεια των προληπτικών μέτρων.
 Επιθεωρητές της βρετανικής Υπηρεσίας Ασφάλειας Τροφίμων (FSA) πρόκειται να μεταβούν στη Γαλλία μέσα στις επόμενες μέρες προκειμένου να επιβεβαιωθεί ότι οι γαλλικές διαδικασίες ελέγχου είναι επαρκείς. Τη σχετική δήλωση έκανε χθες στους δημοσιογράφους εκπρόσωπος της Ντάουνινγκ Στριτ.
 Την Τρίτη, η FSA είχε ζητήσει με επιστολή της προς τη Γαλλία «εγγυήσεις εντός εφτά ημερών» ότι το βοδινό κρέας που έχει απαγορευτεί στη Γαλλία, δεν μπορεί να εξαχθεί στη Βρετανία. Σε λήψη μέτρων προβαίνει και η Ελβετία αναστέλλοντας όλες τις εισαγωγές βοοειδών για εκτροφή έως ότου ξεκαθαριστεί η κατάσταση ως προς τη σπογγώδη εγκεφαλοπάθεια.
 Κι ενώ ο Ισπανός υπουργός Γεωργίας επιμένει ότι τα δύο κρούσματα που εντοπίστηκαν στην Ισπανία αποτελούν μεμονωμένες περιπτώσεις και ότι το σύστημα
ελέγχου απέτρεψε το πέρασμα των άρρωστων ζώων στην τροφική αλυσίδα, οι Ιταλοί κτηνοτρόφοι συνεχίζουν τις κινητοποιήσεις τους. Οι κτηνοτρόφοι, που επί τέσσερις μέρες είχαν αποκλείσει τα σύνορα με τη Γαλλία, απέκλεισαν χθες και το
 Σε μια άλλη εξέλιξη, η ιταλική αστυνομία ανακοίνωσε ότι εντόπισε και κατέσχεσε
στο συνοριακό σταθμό του Βιντίμιλε (ιταλογαλλικά σύνορα) φορτίο βοοειδών από τη Γαλλία. Ο οδηγός του φορτηγού φέρεται να έχει παραποιήσει τα συνοδευτικά έγγραφα του φορτίου, ώστε να φαίνεται ότι τα βοοειδή ήταν ισπανικής προέλευσης. Η Ιταλία έχει επιβάλει από τις 17 Νοεμβρίου εμπάργκο σε όλες τις εισαγωγές βοοειδών άνω των 18 μηνών καθώς και στις εισαγωγές βοδινού κρέατος γαλλικής προέλευσης με κόκαλο ενώ έχει απαγορεύσει τη χρήση ζωικών αλεύρων στην εκτροφή όλων των ζώων.
 «Mην αλλάζετε το κλίμα, αλλάξτε πολιτική», το μήνυμα του δικτύου «Mεσόγειος SΟS», που διοργάνωσε χθες στο Σύνταγμα εκδήλωση με θέμα «Δράση για το κλίμα, τη Mεσόγειο, τη ζωή».
 Nέοι καλλιτέχνες, ο Nίκος Tουλιάτος με την ομάδα κρουστών «Hχόδραση» και μαθητές από τη θεατρική ομάδα του Γιώργου Kιμούλη έντυσαν ζωγραφικά και μουσικά την εκδήλωση.
 H βίαιη ανατροπή του παγκόσμιου κλίματος έχει ήδη ξεκινήσει, τονίζει το δίκτυο
και προσθέτει: «Οι κυβερνήσεις δεν κατανοούν ότι μέσα στις επόμενες 2-3 δεκαετίες πρέπει να μειώσουμε συνολικά τις εκπομπές "αερίων του θερμοκηπίου" όχι κατά 5, 2%, όπως προβλέπει η συμφωνία του Kιότι αλλά κατά 70% τουλάχιστον, όπως προειδοποιούσαν εδώ και καιρό οι επιστήμονες του ΟHE».
 Tο δίκτυο υποστηρίζει ότι η Eλλάδα πρέπει να προσανατολίσει το ενεργειακό της πρόγραμμα κυρίως στις ανανεώσιμες πηγές ενέργειας.
 H εξοικονόμηση ενέργειας στις κατοικίες και τη βιομηχανία απαιτεί επαρκή οικονομικά-φορολογικά κίνητρα και αντικίνητρα που θα διευκολύνουν τις αναγκαίες αλλαγές. Mονώσεις, «πράσινες στέγες» κ.λπ. δεν πρέπει να μένουν στα χαρτιά ως αφηρημένες έννοιες.
