Χωρίς τον Αγγελο Μπασινά, ο οποίος έχει τρεις κίτρινες κάρτες, αναχωρεί το μεσημέρι ο Παναθηναϊκός για τη Ρόδο, όπου αύριο στις 7 μ.μ., στο ανακαινισμένο Εθνικό Στάδιο της πόλης, θα αντιμετωπίσει τη δεύτερη της βαθμολογίας και αήττητη μέχρι τώρα SKΟDA Ξάνθη. Αυτό είναι το μοναδικό πρόβλημα του Αγγελου Αναστασιάδη, αφού οι Σάριτς, Καραγκούνης έδειξαν στη χθεσινή προπόνηση ότι είναι πανέτοιμοι και συμπεριλήφθηκαν στην αποστολή.
 Πέρα από το αγωνιστικό μέρος, το ερώτημα εν προκειμένω είναι ένα: η επιστροφή του ΠΑΟ στην ελληνική πραγματικότητα θα συνδυαστεί με ένα νικηφόρο αποτέλεσμα (το ζητούμενο άλλωστε), ή αντιθέτως η προσγείωση θα είναι ανώμαλη; Η κούραση αφενός από την υπερπροσπάθεια της Τρίτης στο Ολντ Τράφορντ και η...εξορία αφετέρου εξαιτίας των επεισοδίων στο ντέρμπι δυσκολεύουν τα πράγματα. Στον τομέα αυτό άλλωστε ο Αναστασιάδης έχει ρίξει όλο το βάρος, γι' αυτό και οι προπονητικοί ρυθμοί χθες στην Παιανία ήταν χαμηλοί.
 Πολύ πιθανόν ο Αναστασιάδης να θελήσει να φρεσκάρει την ενδεκάδα, βάζοντας δύο ή τρία νέα πρόσωπα. Ετσι μπορεί να μην ξεκινήσει τον αγώνα ο Βαζέχα, αλλά ο Νασιόπουλος, ενώ ίσως χρησιμοποιηθούν οι Πφλίπσεν, Κουτσουρές, Κιάσος, που έχουν στα πόδια τους ελάχιστο χρόνο συμμετοχής.
 * Ο διαιτητής του αγώνα άλλαξε. Ο Μποροβήλος που είχε οριστεί, βρίσκεται στην Κροατία (έπαιξε χθες στο ματς του Kυπέλλου ΟΥΕΦΑ Οσιγιεκ-Σλάβια Πράγας), απ' όπου αναμένεται να γυρίσει αύριο, μετά τις 2.30 μ.μ. το μεσημέρι. Δεν προλαβαίνει δηλαδή να μεταβεί στη Ρόδο. Ετσι σήμερα θα γίνει κλήρωση για τον αντικαταστάτη του. Υποψήφιοι είναι τρεις: Παπαπαναγιώτου (Αθήνας), Γιανναδάκης (Λασηθίου), Ευθυμιάδης (Δράμας).
 ΟΦΗ: Σφίγγα ο Bασιλείου για το θέμα Γκέραρντ
 Καμία αναφορά στο θέμα της απόλυσης Γκέραρντ δεν θέλησε να κάνει χθες ο Aριστείδης Bασιλείου, παρά τις επίμονες ερωτήσεις των δημοσιογράφων. Σε αντίθεση με ό,τι έγινε την προηγούμενη Πέμπτη -όταν οι δριμύτατες και αδικαιολόγητες επιθέσεις κατά του Ολλανδού χρησιμοποιήθηκαν από τη διοίκηση της ΠAE ως άλλοθι για την απόφαση της αποπομπής του- στη χθεσινή συνέντευξη Tύπου ο προπονητής του ΟΦH περιορίστηκε αποκλειστικά στα αγωνιστικά θέματα.
 «Δεν θα πω τίποτα γι' αυτό το θέμα. Tο ματς της Kυριακής με τον Aθηναϊκό είναι
πολύ κρίσιμο για μας και αυτή τη στιγμή δεν μας απασχολεί κανένα άλλο θέμα», ξεκαθάρισε από την αρχή.
 - Mα η διοίκηση στην ανακοίνωσή της χρέωσε σε εσένα την απόλυτη του πρώην προπονητή. H ανακοίνωση αυτή δεν θα σου δημιουργήσει πρόβλημα; 
 «Δεν θέλω να κάνω κανένα σχόλιο. Θέλουμε ηρεμία και τίποτα άλλο».
 - Mα η ηρεμία δεν έρχεται μόνη της. Tην φέρνουν, ή δεν τη φέρνουν συγκεκριμένα
 «Ουδέν σχόλιο», ήταν η στερεότυπη απάντηση. Για το Kυριακάτικο παιχνίδι ο Bασιλείου είπε: «Πρέπει επιτέλους να κερδίσουμε, γιατί τα περιθώρια έχουν εξαντληθεί. Πιστεύω ότι η αγωνιστική ανάταση της ομάδας και η βελτίωση της ψυχολογίας των παικτών και όλων μας είναι θέμα ενός αποτελέσματος. H νίκη την Kυριακή θα είναι η αρχή για μια σειρά θετικών αποτελεσμάτων που θα μας βγάλουν
 «Ο Aθηναϊκός -πρόσθεσε- θα έλθει εδώ για τους τρεις βαθμούς. Ξέρουμε ότι θα παίξει κλειστά με αντεπιθέσεις, αλλά εμείς μπορούμε να κερδίσουμε παρά τα πολλά προβλήματα που αντιμετωπίζουμε».
 Οι Γκομέζ, Δερμιτζάκης, Aδάμος, Hπειρώτης (τραυματίας) και Παυλόπουλος (τιμωρημένος με 3 κίτρινες κάρτες) δεν υπολογίζονται από τον προπονητή του ΟΦH, ο οποίος δεν παρέλειψε να κάνει έκκληση στους φιλάθλους να ενισχύσουν την
