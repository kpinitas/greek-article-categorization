 εύσωμος και οπλισμένος σαν αστακός κουκουλοφόρος, που εισέβαλε χθες τα μεσάνυχτα στο πρατήριο υγρών καυσίμων του 50χρονου Ανδρέα Γρίβα, στο 22ο χιλιόμετρο της νέας εθνικής οδού Ιτέας - Ναυπάκτου, δεν ήταν συνηθισμένος κακοποιός, αλλά αστυνομικός, που θέλησε να ληστέψει και να εκδικηθεί τον ιδιοκτήτη του πρατηρίου, επειδή ο τελευταίος τον είχε καταγγείλει στην υπηρεσία του για την κατασκευή αυθαίρετου κτίσματος στο Γαλαξίδι. 
 Το πρωτοφανές περιστατικό, που έχει προκαλέσει σοκ στην κοινωνία της Αμφισσας,
 Ο αρχιφύλακας Γεώργιος Γεωργακόπουλος, 53 ετών, που υπηρετεί στη Σχολή Αξιωματικών της ΕΛ.ΑΣ. εισέβαλε στο πρατήριο υγρών καυσίμων του Αν. Γρίβα και,
με κίνητρο τη ληστεία και την εκδίκηση, πυροβόλησε και τραυμάτισε στο μηρό τον
Γρίβα και στη συνέχεια τον μαχαίρωσε στην αριστερή θωρακική χώρα.
 Ακολούθως ο αστυνομικός προσπάθησε να διαφύγει με το αυτοκίνητό του, αλλά για κακή του τύχη... στο 19ο χιλιόμετρο της νέας εθνικής οδού Ιτέας - Ναυπάκτου έχασε τον έλεγχο του οχήματός του και προσέκρουσε σε βράχο, με αποτέλεσμα να τραυματιστεί και στη συνέχεια να συλληφθεί από τους έκπληκτους συναδέλφους του.
 Αναφερόμενος στο περιστατικό ο αστυνομικός διευθυντής Φωκίδας, Γιώργος Πλαγιανάκος, αποκάλυψε ότι δράστης και θύμα είχαν από παλιά διαφορές και ιστορικό, λόγω αυθαίρετης κατασκευής που είχε ο αστυνομικός στο Γαλαξίδι.
 Την άποψη του αστυνομικού διευθυντή επιβεβαίωσε και ο Γρίβας, ο οποίος νοσηλεύεται εκτός κινδύνου στο νοσοκομείο. Τόνισε ότι από τότε που κατήγγειλε τον αστυνομικό για το αυθαίρετό του στο Γαλαξίδι, εκείνος συνέχεια του έλεγε ότι θα τον σκοτώσει.
 Ο αρχιφύλακας Γεώργιος Γεωργακόπουλος νοσηλεύεται φρουρούμενος στο 401 ΣΓΝ Αθηνών και σύμφωνα με τις εκτιμήσεις των γιατρών, κινδυνεύει να χάσει το μάτι του εξαιτίας του τραυματισμού του από την εκτροπή του οχήματός του.
 Κατά του αστυνομικού σχηματίστηκε δικογραφία για παράβαση του άρθρου 299 σε συνδυασμό με το άρθρο 42ΠΚ -απόπειρα ανθρωποκτονίας- και το Ν. 2168/93 περί όπλων. 
