Η νέα μεγάλη χθεσινή πτώση του χρηματιστηρίου της Αθήνας έθεσε για μια ακόμη φορά σε λειτουργία το μηχανισμό κυκλοφορίας φημών για ψευδείς, όπως αποδεικνύεται, εκθέσεις ξένων οίκων, αναφορικά με την ελληνική χρηματιστηριακή
αγορά, που διαψεύδονται όμως επωνύμως και κατηγορηματικώς από στελέχη τους.
 Ειδικότερα χθες κυκλοφόρησαν φήμες που ήθελαν τη γνωστή γερμανική τράπεζα Deutsche Bank να προβλέπει καθίζηση της Σοφοκλέους και το γενικό δείκτη στις 2.900 μονάδες. Είναι χαρακτηριστικό ότι αναφερόμενη σε αυτό το θέμα ιστοσελίδα
 «Σύμφωνα με πληροφορίες από το εξωτερικό, στις 2.900 μονάδες "βλέπει" την αγορά η Deutsche Bank Resarch, εμμένοντας στις προβλέψεις που είχε διατυπώσει τον Αύγουστο και που προέβλεπαν διόρθωση έως το επίπεδο αυτό πριν από το τέλος
του χρόνου». Και συνέχιζε: «Σύμφωνα με κύκλους της τράπεζας, η εκτίμηση αυτή δίνεται με βάση αναθεωρημένες τεχνικές αναλύσεις, καθώς και τις βραχυπρόθεσμες
 Ομως ο αναλυτής της Deutsche Bank Γιώργος Σπάης, υπόψη του οποίου τέθηκαν τόσο
οι φήμες όσο και το σχετικό δημοσίευμα, αφού εξέφρασε την κατάπληξή του, τις διέψευσε κατηγορηματικά.
 «Δεν υπάρχει έκθεση της τράπεζάς μας με αυτό το περιεχόμενο. Η τελευταία έκθεση στρατηγικής της Deutshe Bank δημοσιεύθηκε το Σεπτέμβριο και όχι τον Αύγουστο και δίνει σαν 12μηνο στόχο για το γενικό δείκτη τις 4.600 μονάδες. Από τότε δεν έχουμε δημοσιεύσει άλλη έκθεση», είπε ο κ. Σπάης στην «Ε», προσθέτοντας ότι «πολλές μετοχές είναι πλέον φθηνές σε αυτά τα επίπεδα, αλλά θα πρέπει να συγκρίνονται πάντοτε με εκείνες ομοειδών εταιρειών στο εξωτερικό».
 Ερωτηθείς για την ύπαρξη κάποιας νέας έκθεσης, ο ίδιος τόνισε ότι «ετοιμάζεται
η τριμηνιαία έκθεση της τράπεζάς μας για τις αναδυόμενες αγορές, στις οποίες ανήκει ακόμη η Ελλάδα» και στη σύνταξη της οποίας συμμετέχει και ο ίδιος αλλά δεν ήθελε να μιλήσει για το περιεχόμενό της. Αφησε όμως να εννοηθεί ότι οι 2.900 μονάδες σαν στόχος για το γενικό δείκτη ήταν εκτός τόπου και χρόνου.
 Επισημαίνεται ότι οι τεχνικές αναλύσεις του ΧΑΑ που κάνει η Deutshe Bank έχουν
 Στην αγορά παραγώγων, τα συμβόλαια μελλοντικής εκπλήρωσης (ΣΜΕ) στο δείκτη FTSE/ASE-40 έφθασαν να διαπραγματεύονται με premium μέχρι και 3% μέσα στη συνεδρίαση, δηλαδή οι τιμές των συμβολαίων ήταν 3% υψηλότερες των θεωρητικά «σωστών» τιμών που είναι ένδειξη της πεποίθησης του μεγαλύτερου μέρους των επενδυτών ότι θα επέλθει ανάκαμψη. Με μικρότερα premuiums διαπραγματεύθηκαν και τα ΣΜΕ στο δείκτη FTSE/ASE-20.
 Δεν αποκλείεται οι σχετικές φήμες να συνδέονται με άνοιγμα θέσεων short στην αγορά των παραγώγων (πωλήσεις ΣΜE η αγορά δικαιωμάτων προαίρεσης PUT) που καθίστανται κερδοφόρες όταν η αγορά πέφτει, αφού μπορεί να αγορασθούν σε χαμηλότερες τιμές.
