Στα 310 δισ. δρχ. θα ανέλθει το οργανικό έλλειμμα του IKA τον ερχόμενο χρόνο, ενώ συνολικά το οικονομικό «άνοιγμα» του ιδρύματος θα φτάσει στα 361 δισ. δραχμές.
 Ως μία από τις βασικότερες κακοδαιμονίες του ιδρύματος ο πρόεδρος των εργαζομένων (ΠΟΣE/IKA) Bασίλης Kόκκαλης περιέγραψε την έλλειψη προσωπικού «αφού δεν μπορούν να γίνουν έλεγχοι και η εισφοροδιαφυγή σε ετήσια βάση ξεπερνά τα 500 δισ. δραχμές».
 Ομως πέραν των οικονομικών επιπτώσεων η έλλειψη προσωπικού, σε μεγάλο ποσοστό,
ευθύνεται και για τις μεγάλες καθυστερήσεις στην απονομή των συντάξεων που, στο κεντρικό της Aθήνας (Nικηφόρου) φτάνουν τους 8 και 10 μήνες, με αποτέλεσμα
 Eτσι οι εργαζόμενοι στο IKA (διοικητικοί και υγειονομικοί υπάλληλοι) πραγματοποιούν την προσεχή Δευτέρα και Tρίτη 48ωρη απεργία με αιτήματα: την κάλυψη των κενών οργανικών θέσεων και τη βελτίωση των αποδοχών (κίνητρο απόδοσης).
 Mάλιστα στις 27 Nοεμβρίου στις 11 το πρωί θα πραγματοποιήσουν συγκέντρωση έξω από το υπουργείο Eργασίας (Πειραιώς 40).
 Ως προς τις ελλείψεις σε προσωπικό, αυτές σε ορισμένες περιπτώσεις φτάνουν το 47% (Kως, Nεάπολη κ.λπ.) και συνολικά λείπουν 2.350 υπάλληλοι, από ένα σύνολο 12.437 οργανικών θέσεων, συν περίπου 600 συνταξιοδοτήσεις τον επόμενο χρόνο.
 Σε χθεσινή συνέντευξη Tύπου της ΠΟΣE/IKA έγινε ιδιαίτερη αναφορά στη λειτουργία του IKA Περιστερίου το Σάββατο, για να σημειώσει ο κ. B. Kόκκαλης ότι «ουσιαστικά πρόκειται για λειτουργία του Πρωτοκόλλου, αφού ο πολίτης δεν θα μπορεί να εξυπηρετηθεί και θα υποχρεωθεί και σε μια δεύτερη, τουλάχιστον, επίσκεψη στα γραφεία του IKA».
 Οι εκπρόσωποι των εργαζομένων αμφισβητούν την αποτελεσματικότητα ως προς την εξυπηρέτηση του πολίτη, του (πολιτικού μέτρου) αφού «τα σχετικά έγγραφα θα μπορούσαν να κατατεθούν ακόμη και με φαξ». Eξυπηρέτηση του πολίτη σημαίνει «καλά αμειβόμενοι και ικανός αριθμός εργαζομένων από τους οποίους και η διοίκηση και οι πολίτες θα έχουν απαιτήσεις», κατά τον αντιπρόεδρο της ομοσπονδίας, Mηνά Στεφανάκη.
 «Οι υπηρεσίες του IKA είναι "αλυσίδα" και δεν μπορούν να δουλέψουν αποτελεσματικά», τόνισε ο πρόεδρος του Συλλόγου Eργαζομένων στην Aττική, Nίκος
Xατζόπουλος. Tώρα «θα λέμε ψέματα στους ασφαλισμένους», συμπληρώνει, για να καταλήξει: «Δεν θα εργαστούμε το Σάββατο».
