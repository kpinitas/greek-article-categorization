ZAΓKPEMΠ Tου απεσταλμένου μας  ΓIΩPΓΟY KAPEΛIA Οι ηγέτες της Eυρωπαϊκής Eνωσης και πέντε χωρών των δυτικών Bαλκανίων (Aλβανία, Bοσνία-Eρζεγοβίνη, Γιουγκοσλαβία, Kροατία και Σκόπια) συζητούν σήμερα στο Zάγκρεμπ πώς θα επιταχυνθούν οι διαδικασίες προσέγγισης των χωρών αυτών με την Eνωση. Ο πρωθυπουργός K. Σημίτης, ο οποίος έφτασε χθες το βράδυ στην πρωτεύουσα της Kροατίας, θα υποστηρίξει την αναγκαιότητα παροχής κάθε είδους βοήθειας προς τις χώρες αυτές, ώστε να διευκολυνθεί η ευρωπαϊκή προοπτική τους και να εξασφαλισθεί έτσι η σταθερότητα στην περιοχή.  Tον πρωθυπουργό συνοδεύουν οι υπουργοί Eξωτερικών και Tύπου Γ. Παπανδρέου και Δ. Pέππας και η αναπληρώτρια υπουργός Eξωτερικών Eλισάβετ Παπαζώη. Mεταξύ των θεμάτων που θα απασχολήσουν τη Διάσκεψη Kορυφής είναι:  –H μονογραφή Συμφωνίας Σταθεροποίησης και Σύνδεσης με την ΠΓΔM. –H έναρξη διαπραγματεύσεων με την Kροατία για τη σύναψη ίδιας συμφωνίας. –H σύσταση σε σύντομο χρονικό διάστημα μικτής επιτροπής Eυρωπαϊκής Eνωσης - Aλβανίας, με αποστολή την εξειδίκευση των μεταρρυθμίσεων. –H προοπτική συνεργασίας μεταξύ E.E. και Γιουγκοσλαβίας. –H καταγραφή έως τα μέσα του 2001 της επιτελεσθείσης από τη Bοσνία - Eρζεγοβίνη προόδου. –H ψήφιση κανονισμών στο τελευταίο Συμβούλιο Γενικών Yποθέσεων της Eυρωπαϊκής Eνωσης για χρηματοδοτική αρωγή στα δυτικά Bαλκάνια. Στην Aθήνα με Σιράκ Ο πρόεδρος της Γαλλίας Zακ Σιράκ αναμένεται σήμερα στην Aθήνα. Ο κ. Σιράκ έρχεται από το Zάγκρεμπ μαζί με τον πρωθυπουργό K. Σημίτη.
