Τα καρτέλ ανεβάζουν την τιμή του πετρελαίου στην Ελλάδα λέει η Κομισιόν. Επισημαίνει σε έγγραφό της ότι η Ελλάδα έχει 5η υψηλότερη προ φόρων τιμή πετρελαίου στην Ευρωπαϊκή Ενωση και ζητά την επέμβαση της επιτροπής ανταγωνισμού, ώστε να μειωθείη επιβάρυνση τόσο στον καταναλωτή όσο και στην οικονομία.
Τα παραπάνω λαμβάνουν πρόσθετη σημασία καθώς, σύμφωνα με έγγραφο της Κομισιόν προς το Συμβούλιο των υπουργών Οικονομικών, η κρίση δεν δείχνει σημάδια ύφεσης. 
Οπως επισημαίνει η Ευρωπαϊκή Επιτροπή, αναμένεται και το 2001 ολοένα και πιο ταχεία αύξηση της ζήτησης για πετρέλαιο σε σχέση με τη προσφορά. 
Αν η εκτίμηση αυτή επαληθευτεί, υπολογίζεται επιβράδυνση του ρυθμού αύξησης του ΑΕΠ των ευρωπαϊκών κρατών κατά 0,25% φέτος και κατά 0,5% το 2001.
Πιο ευάλωτες, όπως αναφέρεται, θα είναι οι οικονομίες με υψηλή συμμετοχή των καυσίμων στις εισαγωγές, όπως η Ελλάδα. Μεγαλύτερο πλήγμα θα δεχτούν οι κλάδοι μεταφορών και χημικών, ενώ το εμπορικό ισοζύγιο της Ε.Ε. αναμένεται να υποχωρήσει στα χειρότερα επίπεδα από το 1992. 
Ως βασικό μέσο πολιτικής, η Κομισιόν δεν προτείνει μειώσεις της φορολογικής επιβάρυνσης των καυσίμων, χαρακτηρίζοντας το μέτρο ως αναποτελεσματικό αλλά και επιζήμιο. 
Αντίθετα, η Ευρωπαϊκή Επιτροπή επισημαίνει ότι η μείωση των προ φόρων τιμών αποτελούν το αποτελεσματικότερο μέσο πολιτικής που έχουν στα χέρια τους τα κράτη για να αντιμετωπίσουν μια κρίση, που η ίδια δεν μπορεί να προβλέψει πότε θα τελειώσει. 
Η Κομισιόν παρατηρεί αυξανόμενες τάσεις κερδοσκοπίας στις ευρωπαϊκές αγορές, από τον προηγούμενο Μάρτιο. Εκτοτε οι τελικές τιμές πώλησης αυξάνονται με όλο και ταχύτερους ρυθμούς εν συγκρίσει με την αξία του αργού πετρελαίου.
Οπως αναφέρει η Κομισιόν, η αμόλυβδη βενζίνη προ φόρων κοστίζει 0,416 ευρώ το λίτρο στην Ελλάδα (με βάση στοιχεία του Αυγούστου). Στο σύνολο της Ευρωπαϊκής Ενωσης η τιμολογιακή απόκλιση φτάνει στο 31%. Και αυξάνεται συνεχώς, με τη χαμηλότερη τιμή να εμφανίζεται στη Δανία (0,342 ευρώ) και την υψηλότερη στην Πορτογαλία (0,460 ευρώ). 
Αντίθετα, λόγω της εξαιρετικά χαμηλής φορολογίας και δασμών, η τελική τιμή της αμόλυβδης είναι η δεύτερη μικρότερη σε ευρωπαϊκό επίπεδο, και φτάνει μόλις στα 0,841 ευρώ ανά λίτρο. Χαρακτηριστικό της απόκλισης είναι ότι στη Βρετανία το λίτρο αμόλυβδης κοστίζει 1,372 ευρώ. 
Η Ευρωπαϊκή Επιτροπή εξηγεί ότι οι παραπάνω αποκλίσεις υπονοούν ότι οι αγορές με υψηλές τιμές  «χαρακτηρίζονται από ολιγοπωλιακή συμπεριφορά, και έλλειψη ανταγωνισμού ή ακόμη και από ελλιπή εφαρμογή της νομοθεσίας περί ανταγωνισμού». Και δίδει ως παράδειγμα τις επιτροπές ανταγωνισμού της Ιταλίας και της Σουηδίας, οι οποίες έχουν ήδη προχωρήσει σε ελέγχους και σε επιβολή κυρώσεων σε εταιρείες πετρελαιοειδών.
Προς τον ίδιο σκοπό, «η Κομισιόν θα ξεκινήσει σειρά συναντήσεων με τα κράτη - μέλη, με στόχο την εξέταση του ανταγωνισμού στον κλάδο. Σε περίπτωση που υπάρχουν αποδείξεις περί παραβίασης των κανόνων ανταγωνισμού (καρτέλ, κατάχρηση της δεσπόζουσας θέσης μιας εταιρείας), η επιτροπή θα δράσει με σκοπό την εξομάλυνση της κατάστασης».
Παράλληλα η Ευρωπαϊκή Επιτροπή ανακοίνωσε ότι θα αυξήσει εφεξής τη διαφάνεια των τιμών, ανακοινώνοντας σε εξαμηνιαία βάση τις τιμές πώλησης πετρελαίου όλων των εταιρειών και σε κάθε κράτος-μέλος.
Η ΕΥΡΩΠΑΪΚΗ Επιτροπή δεν πιστεύει ότι η πολιτική της μείωσης της φορολόγησης στο πετρέλαιο μπορεί να φέρει σημαντικά αποτελέσματα. ΚατΥ αρχάς διότι συμβάλλει στην αύξηση της κατανάλωσης και όχι στην περιστολή της, όπως είναι άλλωστε επιθυμητό. Επίσης, μειώνει το κίνητρο του ΟΠΕΚ να προβεί σε αύξηση της παραγωγής, δηλαδή της πιθανότητας γενικής επιβράδυνσης της οικονομικής ανάπτυξης, που θα επηρεάσει μοιραία και τα κράτη του.
Με τη μείωση της φορολόγησης μετακυλίεται το βάρος από όσους κάνουν χρήση της ενέργειας στο σύνολο του πληθυσμού, γεγονός που πλήττει την κοινωνική ευημερία.
Η Κομισιόν εκτιμά ότι η προσφορά θα αυξάνεται με όλο και πιο βραδείς ρυθμούς σε σχέση με τη ζήτηση. Αναμένει αύξηση της προσφοράς αργού πετρελαίου κατά 0,2% φέτος και 1,3% το 2001, που πρέπει να καλύψει αντίστοιχη αύξηση της ζήτησης κατά 1,5% και 2,5%.
Το κοινοτικό όργανο υπολογίζει ότι ήδη η κρίση στο μέτωπο του πετρελαίου έχει επιφέρει πλήγμα 0,25% στο ευρωπαϊκό ΑΕΠ. Για το 2001, αν η τάση συνεχιστεί, αναμένει επιβράδυνση του ρυθμού ανάπτυξης κατά 0,5%. Και επισημαίνει ότι η επιβάρυνση θα αυξάνεται όσο μεγαλύτερη είναι η συμβολή των εισαγωγών υγρών καυσίμων στο σύνολο του ΑΕΠ. 
εισηγήσεις, οι αυξήσεις στις τιμές ζώνης θα είναι 20-25%. Kαι αυτό το ποσοστό όμως θα έχει ως αποτέλεσμα οι φόροι να αυξηθούν έως και 100%.
