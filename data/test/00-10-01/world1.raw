Σίδνεϊ-Παρίσι-Μόσχα-Bελιγράδι. Aλλιώς, Παπανδρέου- Bεντρίν-Ιβάνοφ-Κοστούνιτσα ήταν η ανοιχτή γραμμή που λειτούργησε αυτή την εβδομάδα για τη διαμόρφωση της επόμενης ημέρας στη Γιουγκοσλαβία.
Ο Γ. Παπανδρέου από το Σίδνεϊ είχε τελεφωνική επαφή με τον Bόισλαβ Κοστούνιτσα προκειμένου να διερευνήσει τις προθέσεις του για τη συμμετοχή του ή όχι στο δεύτερο γύρο των εκλογών σε δυο εβδομάδες, που ισχυρίζεται ότι θα κάνει ο Σλόμπονταν Μιλόσεβιτς, αν παραμείνει στη χώρα... Φήμες έλεγαν ότι η οικογένειά του βρίσκεται ήδη στη Ρωσία, όπου  θα καταφύγει και ο ίδιος τις προσεχείς μέρες.
nΗ ελληνική πλευρά φαίνεται να υποστήριξε ότι μια συμμετοχή του Συνασπισμού των δυνάμεων της αντιπολίτευσης στο β  γύρο των εκλογών δεν θα άφηνε περιθώρια αμφιβολιών για την εκλογική νίκη του και θα ξεκαθάριζε το τοπίο.
nΟ κ. Κοστούνιτσα κατΥ αρχάς φαίνεται να ζήτησε, κυρίως από τη Ρωσία, αποστολή παρατηρητών, οι οποίοι θα επιβεβαίωναν και κατΥ ουσίαν θα επικύρωναν το εκλογικό ποσοστό της νίκης του από τον πρώτο γύρο. Στη συνέχεια όμως, εμφανίζοντας το πρόσωπο του ανθρώπου που τηρεί το νόμο κατά γράμμα, υποστήριξε ότι θα παραβίαζε το Σύνταγμα της χώρας του αν δεχόταν να πάρει μέρος στο β  γύρο των εκλογών, τη στιγμή που τα αποτελέσματα του δίνουν μια άνετη νίκη του 54%.
Επιπροσθέτως ο υποψήφιος της αντιπολίτευσης συναντά μεγάλες δυσκολίες να πείσει τους άλλους αρχηγούς των κομμάτων του Συνασπισμού ότι υπάρχει η πιθανότητα να συμμετάσχουν και σε δεύτερο γύρο εκλογών, επειδή έτσι το θέλει ο Μιλόσεβιτς.
ΓιΥ αυτό ζήτησε εμπράκτως τη βοήθεια των διεθνών παρατηρητών ώστε να επιβεβαιώσουν το εκλογικό αποτέλεσμα προκειμένου να απομακρύνουν κινδύνους και ασάφειες.
Το κεντρικό πρόσωπο όμως και μετά τις ραγδαίες αλλαγές στη Γιουγκοσλαβια παραμένει ο Μιλόσεβιτς. Ανεξαρτήτως του αν υποστηρίζει ή όχι ότι έχει το προβάδισμα, ανεξαρτήτως πώς θα ερμηνεύσει το παλιό και το νέο Σύνταγμα προκειμένου να παρατείνει την παραμονή του στην προεδρία έναν χρόνο και πλέον, το σίγουρο είναι ότι οι ξένες πρωτεύουσες αναγνωρίζουν και αρχίζουν να εργάζονται με τον Κοστούνιτσα.
Το εντυπωσιακότερο στοιχείο γιΥ αυτή την αλλαγή φαίνεται να είναι η στάση της Μόσχας απέναντι στο Bελιγράδι.
Οι διπλωματικές πληροφορίες επιμένουν ότι η Μόσχα,  πολύ προσεκτικά, είναι διατεθειμένη να στηρίξει τον Κοστούνιτσα στα νέα καθήκοντά του και παραλλήλως να βοηθήσει και τον Μιλόσεβιτς να απομακρυνθεί με ασφάλεια και σιγουριά από το Βελιγράδι. Mε δυο λόγια, να βοηθήσει τη Γιουγκοσλαβία σΥ αυτή τη νέα πορεία της, επιβεβαιώνοντας το ρόλο που παίζει ο ρωσικός παράγοντας στην περιοχή.
Ο πρόεδρος Πούτιν, επιμένουν οι ίδιες πηγές, φαίνεται να έχει εξασφαλίσει τις απαραίτητες εγγυήσεις, ώστε να μπορεί να διαβεβαιώσει τον Μιλόσεβιτς ότι η Μόσχα μπορεί να του παράσχει και ασφαλή απομάκρυνσή του από το Βελιγράδι και εξασφαλισμένη παραμονή του σε ρωσικό έδαφος.
Ολα αυτά όμως υπό έναν όρο: ότι δηλαδή οι εγγυήσεις για την ασφαλή απομάκρυνση του Μιλόσεβιτς και η ασφαλής διαμονή του ώστε να μη βρεθεί ξαφνικά στο Δικαστήριο της Xάγης θα συζητηθούν μεταξύ της Μόσχας και του Κοστούνιτσα και όχι μεταξύ Μόσχας και Μιλόσεβιτς...
Αν έτσι έχουν τα πράγματα, τότε η Δύση αλλά και η Ρωσία δείχνουν αποφασισμένες να «κάνουν δουλειές» με τον Κοστούνιτσα, ό,τι και αν αποφασίσει και πράξει ο Μιλόσεβιτς.
Ο Κοστούνιτσα, πάντως, ενθαρρημένος και από τους δυτικούς φίλους, αρχίζει από αύριο τις συναντήσεις του με όλους τους εθνικούς εκπροσώπους, αρχής γενομένης από τους αρχηγούς του Επιτελείου,  ώστε να εξασφαλίσει αν όχι την υποστήριξή τους, τουλάχιστον την ανοχή τους και κυρίως την απραξία τους αν ο διαδηλώσεις πάρουν σοβαρή μορφή.
Εκτός Γιουγκοσλαβίας αυτή τη στιγμή, οι υπουργοί Eξωτερικών Eλλάδας και Γαλλίας (που ασκεί τώρα καθήκοντα προεδρίας στην Eυρωπαϊκή Eνωση) συντονίζουν τις προσπάθειές τους στους κόλπους  της Eνωσης για την άρση των κυρώσεων σε βάρος της Γιουγκοσλαβίας.
H πάγια  ελληνική θέση για την άρση των κυρώσεων έχει βρει τώρα  σύμμαχο  τη Γαλλία  που  έχει  δύο  σοβαρούς λόγους να επιμένει στη θέση αυτή: 
 H αξιοπιστία της Eυρωπαϊκής Eνωσης στο σύνολό της, που έχει δεσμευτεί πολλαπλώς το τελευταίο διάστημα ότι θα κινηθεί προς την κατεύθυνση της άρσης των κυρώσεων (παρά τις αντιδράσεις της Bρετανίας, Ολλανδίας και Δανίας), αν η σερβική αντιπολίτευση πάρει το προβάδισμα στις εκλογές.
 Tα  συμφέροντα  της ίδιας της Γαλλίας, που  δεν επιθυμεί να παραμείνει  στη «μαύρη λίστα» του Bελιγραδίοιυ σε ό,τι αφορά τις οικονομικές και εμπορικές συναλλαγές με τη Γιουγκοσλαβία. 
Aπό το προσκήνιο των εξελίξεων αυτή τη στιγμή στη Γιουγκοσλαβία, απουσιάζουν οι Hνωμένες Πολιτείες. H Ουάσιγκτον  είναι απασχολημένη με τις προεδρικές εκλογές του Nοεμβρίου και η κυβέρνηση Kλίντον όσο  και οι Pεπουμπλικάνοι προτιμούν να αφήσουν το Γιουγκοσλαβικό σε στασιμότητα.
Με τους όρους «Νέα Βαλκάνια» ή «Νέα Ευρώπη» περιγράφει συνοπτικά η ηγεσία και οι κεντρικές υπηρεσίες του υπουργείου Εξωτερικών την κατάσταση που τείνει να διαμορφωθεί στην περιοχή μας την επόμενη μέρα των εκλογών στη Γιουγκοσλαβία. 
Κορυφαίοι διπλωμάτες και σύμβουλοι του Γιώργου Παπανδρέου δεν διστάζουν να παραδεχτούν ότι μία αλλαγή στο Βελιγράδι θα επηρεάσει το σύνολο των Βαλκανίων. 
Την ίδια ώρα, ο υπουργός Εξωτερικών διατηρεί ανοιχτή γραμμή επικοινωνίας με τον πρωταγωνιστή των γιουγκοσλαβικών εκλογών, Βόισλαβ Κοστούνιτσα, για να τον συμβουλεύσει υπέρ της διεξαγωγής του β  γύρου και της ομαλής μετάβασης στη νέα εποχή. 
Η Αθήνα δεν κρύβει, ουσιαστικά, την επιθυμία της για «δημοκρατική αλλαγή» ενώ παρακολουθεί στενά τις εξελίξεις, απευχόμενη το ενδεχόμενο μίας εκτροπής στη χώρα.
Μέχρι αυτή τη στιγμή, οι έλληνες διπλωμάτες δηλώνουν αδυναμία στην προσπάθειά τους να ερμηνεύσουν τις προθέσεις και τις επόμενες κινήσεις του Σλόμπονταν Μιλόσεβιτς. Κάνουν λόγο, ωστόσο, για θετικές ενδείξεις, που κατατείνουν στο συμπέρασμα ότι η σημερινή ηγεσία περνά τις δυσκολότερες στιγμές της. 
Τρεις παράγοντες καταγράφονται ως σοβαρές ενδείξεις αλλαγής των δεδομένων:
n Η στάση της Ορθόδοξης Εκκλησίας, που ετάχθη ανοιχτά υπέρ της αντιπολίτευσης και της αλλαγής φρουράς.
n H διακριτική «αδράνεια» του γιουγκοσλαβικού στρατού και της αστυνομίας, έναντι των διαδηλωτών, που βγήκαν στους δρόμους για να υποστηρίξουν τον Β. Κοστούνιτσα.
n Tο πρωτοφανές φαινόμενο της εκ των έσω κριτικής, που δέχεται ο Σ. Μιλόσεβιτς από στελέχη του Σοσιαλιστικού Κόμματος, που είναι δομημένο στα μέτρα του προέδρου του.
Κλειδί για την αποκωδικοποίηση των δεδομένων θα αποτελέσει η στάση του νέου ισχυρού άνδρα της πολιτικής σκηνής του Βελιγραδίου.
Ο ηγέτης της Δημοκρατικής Αντιπολίτευσης ξεπέρασε τις προβλέψεις και τις προσδοκίες, καθώς επέδειξε ψυχραιμία και σοβαρότητα, που τον διαφοροποίησαν θεαματικά από όσους βρέθηκαν στη θέση του στο πρόσφατο παρελθόν. 
Ο ίδιος ο Γ. Παπανδρέου δεν τον γνώριζε καλά, αλλά υπάρχουν άλλοι παράγοντες του υπουργείου 
«Σοβαρός και συνεπής, ικανός να σηκώσει το βάρος της μετάβασης στη νέα εποχή, αλλά και εξαιρετικά ξεροκέφαλος», αποκαλύπτει ένας από τους στενότερους συνεργάτες του Γ. Παπανδρέου και προβλέπει ταυτόχρονα ότι θα κάνουν λάθος όσοι υπολογίζουν σε άνευ όρων παράδοση του Βελιγραδίου στη Δύση. 
Θα ήταν, επίσης, βιαστικό να συμπεράνουν κάποιοι ότι η επιμονή του για τη μη διεξαγωγή του βΥ γύρου των εκλογών οφείλεται σε απλή ανησυχία για το αποτέλεσμα. Πρόκειται περισσότερο για μήνυμα με αποδέκτη το σημερινό πρόεδρο, στον οποίο θέλει να καταστήσει σαφές ότι η περίοδος της μονοκρατορίας έκλεισε οριστικά. 
Κάτω από αυτό το πρίσμα, η ελληνική πλευρά ερμηνεύει την εκδήλωση ενδιαφέροντος, εκ μέρους του Σ. Μιλόσεβιτς, για τη θέση του πρωθυπουργού, ως μία «αντιπρόταση». 
Σε κάθε περίπτωση, πάντως πρέπει να συνεκτιμηθεί το γεγονός ότι αναλυτές (στην Αθήνα και στην Ευρώπη) χαρακτηρίζουν τον Β. Κοστούνιτσα «εθνικιστή», οι κινήσεις του οποίου θα επηρεάζονται πάντοτε από εκείνους που τον ανέδειξαν και τον υποστήριξαν.
Η ΔΥση χαρακτηρίζει τα εκλογικά αποτελέσματα της περασμένης Κυριακής 
ως «αρχή του τέλους» του Σλόμπο Μιλόσεβιτς. Χωρίς να εκφράζει ανοιχτά την αισιοδοξία της για οριστική αλλαγή στη Γιουγκοσλαβία, η ηγεσία του ελληνικού υπουργείου Εξωτερικών παρακολουθεί με ικανοποίηση (αλλά και ανακούφιση) 
Είναι χαρακτηριστικό το χαμόγελο του καθΥ ύλην αρμοδίου συμβούλου του
Γ. Παπανδρέου, όταν τον ρωτάμε πώς βλέπει εκ των υστέρων την επίσκεψη 
που έκανε ο υπουργός Εξωτερικών στο Βελιγράδι λίγες ημέρες πριν ανοίξουν 
οι κάλπες: «Ηταν μία πολιτική επένδυση για την ελληνική εξωτερική πολιτική», 
δηλώνει, αποφεύγοντας να χρησιμοποιήσει ευθέως τη λέξη «δικαίωση». 
n Η ανάλυση του πρώην υπουργού Εξωτερικών, Κάρολου Παπούλια, είναι διαμετρικά αντίθετη. Με την εμπειρία ετών στη χάραξη της εξωτερικής πολιτικής της χώρας μας, κάνει λόγο για ένα σημείο ισορροπίας που δεν έχει βρεθεί ακόμη, ενώ κρούει τον κώδωνα του κινδύνου «σε όσους θέλουν να επιβάλουν τις δικές τους αποφάσεις στην περιοχή μας».
EP.: Τι είδατε στο Βελιγράδι την περασμένη Κυριακή, κύριε υπουργέ;
AΠ.: Ηταν μία καλή Κυριακή και άνοιξε μία νέα περίοδος. Ισως ήταν η αφετηρία της ομαλότητας και των δημοκρατικών διαδικασιών στη Γιουγκοσλαβία, αλλά επί του παρόντος η κατάσταση περιπλέκεται με την άρνηση της αντιπολίτευσης να δεχτεί το αποτέλεσμα και τη διεξαγωγή του β  γύρου. Απατώνται όσοι νομίζουν ότι το πρόβλημα στη χώρα λύθηκε. Υπενθυμίζω ότι ο Κοστούνιτσα είναι και αυτός σέρβος εθνικιστής, ενώ πρέπει να λάβουμε υπόψη μας και το γεγονός ότι ο κυβερνητικός συνασπισμός διατηρεί άνετη πλειοψηφία στην Ανω και στην Κάτω Βουλή. 
EP.: Τι απαιτείται τότε για να βγούμε από το αδιέξοδο;
AΠ.: Μία χρυσή τομή ή ένα σημείο ισορροπίας ανάμεσα στις δύο πλευρές. Ο Μιλόσεβιτς διατηρεί την πλειοψηφία στη Βουλή, ενώ η αντιπολίτευση διατηρεί αυτή τη στιγμή την εξουσία στην Τοπική Αυτοδιοίκηση με τις διευρυμένες αρμοδιότητές της. Συμφωνία δεν υπάρχει αυτή τη στιγμή μεταξύ τους. Αν προσθέσετε τις φιλοδοξίες του εξωτερικού παράγοντα, καταλήγουμε στο συμπέρασμα ότι στην καρδιά των Βαλκανίων υπάρχει μία εύφλεκτη ύλη, με τους κινδύνους που αυτό εγκυμονεί. Οι κύριοι που θέλουν να προωθήσουν τα δικά τους συμφέροντα στη χώρα πρέπει να γνωρίζουν ότι δεν μπορούν να τεντώσουν το σχοινί όσο οι ίδιοι θέλουν. Ο Μιλόσεβιτς διατηρεί τον έλεγχο στο στρατό και στα σώματα ασφαλείας...
EP.: Δεν βλέπετε κοντά, λοιπόν, τα «Νέα Βαλκάνια» και τη λύση;
AΠ.: Εγώ φοβάμαι ενίσχυση των κρίσεων στα Βαλκάνια και μάλιστα με εστία μία χώρα αποφασιστικής σημασίας για την περιοχή. Αυτό σημαίνει κρίση διαρκείας.
n Ο Αλέξης Ρόντος, βασικός σύμβουλος του υπουργού Eξωτερικών Γ. Παπανδρέου, δεν διστάζει να χρησιμοποιήσει τον όρο «Νέα Βαλκάνια», όταν αναφέρεται στην προοπτική της μετα-Μιλόσεβιτς εποχής, ενώ βλέπει ευκαιρίες να ανοίγονται για την Ελλάδα στην περιοχή.
EP.: Πώς ερμηνεύετε το εκλογικό αποτέλεσμα στο Βελιγράδι, κύριε Ρόντο;
AΠ.: Για μένα αυτό μπορεί να αποδειχτεί ένα «άνοιγμα στη δημοκρατία», που φυσιολογικά θα αλλάξει τα δεδομένα στα Βαλκάνια. Θα μας απαλλάξει από το βασικό πρόβλημα της περιοχής και θα ανοίξει το δρόμο για να μετατοπιστεί το ενδιαφέρον από την πολιτική κρίση, στην οικονομική ανάπτυξη όλων των χωρών. Οι ξένοι επενδυτές, που μέχρι τώρα απείχαν, θα δουν ευκαιρίες και δυνατότητες. Αυτό δεν αφορά μόνο τη Γιουγκοσλαβία, αλλά όλες τις χώρες.
EP.: Ο Β. Κοστούνιτσα είναι ο άνθρωπος που μπορεί να φέρει την αλλαγή στη Γιουγκοσλαβία;
AΠ.: Είναι ένας σοβαρός πολιτικός παράγων και μπορεί να γίνει ο αξιόπιστος συνομιλητής που έλειπε. Το βασικότερο είναι, όμως, ότι η δική του άνοδος στην εξουσία θα θέσει προ των ευθυνών τους εκείνους που κρύβονται πίσω από το πρόσωπο του Μιλόσεβιτς και τον χρησιμοποιούν ως επιχείρημα στις κάθε είδους επιδιώξεις τους.
EP.: Για την Ελλάδα τι σημαίνει μία πιθανή διαφοροποίηση της κατάστασης;
AΠ.: Η Ελλάδα θα έχει μόνο κέρδη. Θα έχει τη δυνατότητα να βελτιώσει πολύ περισσότερο τις σχέσεις της με ένα λαό φιλικό, που έχει ανάγκη τη συνεργασία μας και την υποστήριξή μας στα πρώτα του βήματα. Αυτό σημαίνει πολιτική και οικονομική πρόοδο για όλους μας και νέο αέρα στα Βαλκάνια. 
