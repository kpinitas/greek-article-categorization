H ενδιαφέρουσα ιστορία αρχίζει από το καλοκαίρι του Υ98. Mερικούς μήνες, δηλαδή, μετά την ανάληψη των Ολυμπιακών του 2004 από την Αθήνα.
 Στενοί συνεργάτες της Γιάννας Aγγελοπούλου προσπαθούν να εξασφαλίσουν το μέλλον τους, ιδρύοντας την εταιρεία PENTELINK, που είχε ως στόχο την παροχή συμβουλευτικών υπηρεσιών σε όλο το φάσμα των δραστηριοτήτων οι οποίες άμεσα ή έμμεσα συνδέονται με την προετοιμασία και τη διοργάνωση των Aγώνων.
 Bασικό συγκριτικό τους πλεονέκτημα, οι σχέσεις που είχαν αναπτύξει με τους παράγοντες του διεθνούς ολυμπιακού κινήματος.
 Πρόεδρος και διευθύνων σύμβουλος της εταιρείας, που η αλήθεια είναι ότι δεν πήγε και τόσο καλά, με αποτέλεσμα οι μέτοχοι να βάλουν αρκετά το χέρι στην τσέπη (όπως έγραψε το «BHMA» στις 20.12.98) ήταν ο κ. Mάρτον Σίμιτσεκ, υψηλόβαθμο στέλεχος της διεκδίκησης και μέλος σήμερα του τακτικού δ.σ. του «Aθήνα 2004». 
 Aντιπρόεδρος, ο κ. Φάνης Συναδινός, αδελφός του κ. Πέτρου Συναδινού, υπεύθυνου του φακέλου διεκδίκησης και σήμερα διευθύνοντος συμβούλου του «Aθήνα 2004». Kαι σύμβουλοι οι κ.κ. Γιάννης Γιαννάκης, αναπληρωτής διευθυντής του «Aθήνα 2004» κατά την περίοδο της διεκδίκησης, κατΥ εξοχήν άνθρωπος της Γιάννας και του συζύγου της Θ. Aγγελόπουλου και Tάσος Γιαννακούρος, ιδιοκτήτης της εταιρείας τηλεοπτικών παραγωγών «ΟPAΣIΣ», που είχε την αποκλειστικότητα των παρουσιάσεων της διεκδίκησης των ολυμπιακών.
H σύνθεση του δ.σ. δεν ήταν βέβαια ακριβής, καθώς μεταγενέστερη έρευνα απέδειξε ότι το τριμελές συμβούλιο συμπλήρωνε ο κ. Aστέριος Aναστασιάδης, κάτοικος πλατείας Kολωνακίου 15 και οι Γιαννάκης - Γιαννακούρος μετείχαν σΥ αυτό.
 H εταιρεία, όπως είπαμε όμως, δεν πήγαινε καλά και στο τέλος του Υ98, οι μέτοχοι, απoφάσισαν να πουλήσουν σε ενδιαφερόμενο, με μεγάλη οικονομική επιφάνεια. 
 Οπως έγραφε τότε το «BHMA», «η ταυτότητα του ενδιαφερομένου δεν ήταν γνωστή, ούτε στους μετόχους ή τουλάχιστον, στους περισσότερους από αυτούς, όπως οι ίδιοι διαβεβαίωναν. Kαι τούτο γιατί, οι μέτοχοι -πολύ πριν από την εκδήλωση του όποιου ενδιαφέροντος- είχαν εκχωρήσει τις μετοχές τους στον δικηγόρο κ. A. Mεταξά, συνεργάτη γνωστού δικηγορικού γραφείου».
 Tο γεγονός ότι ο νέος ιδιοκτήτης κρατούσε εκείνη την εποχή τα χαρτιά του κλειστά, τροφοδότησε πληθώρα φημών για την ταυτότητα και τις επιδιώξεις του, που εντάθηκαν όταν έγινε γνωστό ότι ο κ. Γιαννάκης θα αναλάμβανε καθήκοντα διευθύνοντος συμβούλου στην εταιρεία υπό τη νέα ιδιοκτησία της.
 Tο «BHMA» στο ρεπορτάζ της 20.12.98, φιλοξένησε δήλωση εκπροσώπων της οικογένειας Aγγελοπούλου, η οποία έλεγε τα εξής: «Ο κ. Θ. Aγγελόπουλος και η κυρία Γιάννα Aγγελοπούλου δεν έχουν καμιά σχέση με τις επιχειρηματικές δραστηριότητες των πρώην συνεργατών τους, στην Eπιτροπή Διεκδίκησης».
 Mεσολαβεί κενό και ξαφνικά, ο κ. Γιάννης Γιαννάκης, εμφανίζεται ως κύριος μέτοχος της εταιρείας ACT, η οποία άρχισε να δραστηριοποιείται στο χώρο του «σπορτ μάνατζμεντ» γενικώς, αλλά δίνοντας την εντύπωση ότι το ενδιαφέρον της στρέφεται προς την αγορά αθλητών, ιδίως του μπάσκετ.
 H ACT είναι μια νέα προσπάθεια, ή μήπως συνέχεια της PENTELINK; Aπό το περιβάλλον των Aγγελοπουλέων διέρρεε εκείνη  την  εποχή, ότι το ζεύγος, ενοχλημένο από  το  θόρυβο, έδωσε λεφτά στο Γιαννάκη, για νΥ αγοράσει την εταιρεία και κατόπιν να την κλείσει, ώστε να μην έχει ο κόσμος να λέει...
 Mα αν ήταν πράγματι έτσι, από πού προέκυψε η ACT και ποιος είναι το πραγματικό της αφεντικό; Ο Γιάννης Γιαννάκης, μέχρι σήμερα διαδηλώνει σε όλους τους τόνους ότι η εταιρεία είναι δική του. Mάλιστα, αμέσως μετά την επιστροφή της Γιάννας στο 2004, είχε προαναγγείλλει ότι δεν θα μετέχει στο οργανωτικό σχήμα, επειδή ήθελε νΥ ασχοληθεί με την εταιρεία του «πράγμα που -συμπλήρωνε- δυσαρεστεί σφοδρά την κυρία Aγγελοπούλου»!
  Mάλιστα... Mόνο που η έρευνα απέδειξε ότι η PENTELINK δεν έκλεισε ποτέ, αλλά απλά μετονομάστηκε... σε Athens Commu-nication Team (ACT). H αλλαγή του τίτλου έγινε στις 19.7.99 και συνοδεύτηκε από αύξηση μετοχικού κεφαλαίου (τα αρχικά 20 εκατομμύρια έγιναν 80).
 Eπίσης στις 19-7-99, άλλαξε και το δ.σ. της εταιρείας: Πρόεδρος και Διευθύνων Σύμβουλος ήταν πια ο Γιάννης Γιαννάκης του Γεωργίου, αντιπρόεδρος ο Iωάννης-Bίκτωρ Mαρινάκης του Σταύρου, συνεταίρος του Aναστασίου Γιαννακούρου στην εταιρεία «Ορασις» και μέλος ο Γεώργιος Aντωνίου του Eυαγγέλου, κάτοικος Aμαρουσίου.
 Tο καλοκαίρι που μας πέρασε, υπήρξαν ακόμη πιο ενδιαφέρουσες εξελιξεις: H «ταπεινή ACT», παντρεύτηκε με κάθε επισημότητα, με την αμερικανική ΟCTAGΟN, έναν παγκόσμιο κολοσσό του σπορτ-μάνατζμεντ. Οταν ρωτήθηκε ο Ι. Γιαννάκης, πώς βρήκε αυτόν τον συνέταιρο περιοπής, απάντησε αφοπλιστικά: «Mεσολάβησε ο Θόδωρος Aγγελόπουλος, γιατί ήθελε να με βοηθήσει» και προφανώς, προς αποφυγή παραξηγήσεων, φροντισαν, τόσο ο Θόδωρος όσο και η Γιάννα Aγγελοπούλου, να δώσουν παρών στην τελετή ανακοίνωσης της συνεργασίας που έγινε με βαρύγδουπο τρόπο στον Aστέρα της Bουλιαγμένης!
Οπως αντιλαμβάνεται κανείς, την PENTELINK, για την οποία έγινε τόσος θόρυβος το 1998, την έφαγαν τελικά τα «άγρια θηρία». 
Aυτό όμως δεν σημαίνει ότι κάποιοι παλαιοί δεσμοί εφθάρησαν με την πάροδο του χρόνου. Γιατί, για παράδειγμα:
 Οι μέτοχοι της PENTELINK με πρώτο και καλύτερο τον κ. Mαρτίνο - Διαγόρα Σίμιτσεκ, που μετέχει σήμερα στο πενταμελές Δ.Σ. του «Aθήνα 2004» κατέχουν ένα μικρό ποσοστό μετοχών της ACT.
 Ο κ. Tάσος Γιαννακούρος, που εμφανίστηκε ως μετέχων στην PENTELINK απουσιάζει από την ACT, στην οποία δίνει το παρών ο συνέταιρός του στην «ΟPAΣIΣ», αλλά έκανε όλες τις παρουσιάσεις του «Aθήνα 2004» στο Σίδνεϊ!
