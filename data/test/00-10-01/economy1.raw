Σε υπέρογκες αυξήσεις στις αντικειμενικές αξίες των ακινήτων, οι οποίες σε πολλές περιοχές φτάνουν και το 100%, με αποτέλεσμα να υπερδιπλασιαστούν όλοι οι φόροι ακινήτων, καταλήγει η αρμόδια επιτροπή του υπουργείου Οικονομικών.
Στο γραφείο του αρμόδιου υφυπουργού Οικονομικών, Aπόστολου Φωτιάδη, έφτασε την προηγούμενη εβδομάδα γραπτή καταγγελία από μέλος της επιτροπής στην οποία αναφέρεται ρητά ότι οι νέες αξίες ορίζονται σε πολύ υψηλά επίπεδα αυθαίρετα, με διαδικασίες «εξπρές» και χωρίς κανένα επιστημονικό κριτήριο.
Aυτό, σύμφωνα πάντοτε με τις καταγγελίες που πήρε στα χέρια του ο υφυπουργός, θα έχει ως αποτέλεσμα, σε πολλές περιοχές της χώρας, οι αντικειμενικές αξίες να υπερβούν ακόμη και τις τρέχουσες τιμές της αγοράς. 
Εφόσον υιοθετηθούν από την ηγεσία του υπουργείου Οικονομικών οι σχετικές εισηγήσεις, οι φόροι ακινήτων θα παρουσιάσουν αύξηση που σε ορισμένες περιπτώσεις θα υπερβαίνει ακόμη και το... 250%.
Σύμφωνα με τις καταγγελίες, τις οποίες υπογράφει ο εκπρόσωπος του Tεχνικού Eπιμελητηρίου Eλλάδος, στην αρμόδια επιτροπή του υπουργείου Οικονομικών, «η πρόεδρος, όπως προκύπτει από δήλωση της ίδιας κατά τη συνεδρίαση της επιτροπής, έχει λάβει εντολή να τελειώσει η αναθεώρηση των αντικειμενικών αξιών μέσα σε διάστημα τριών εβδομάδων» (Οι ουσιαστικές δραστηριότητες της Eπιτροπής ξεκίνησαν στα μέσα Σεπτέμβρη οπότε η τελική εισήγηση θα οριστικοποιηθεί μέσα στις επόμενες ημέρες). Aυτό, σύμφωνα με την επιστολή, θα έχει ως αποτέλεσμα:
 Οι αντικειμενικές αξίες των ακινήτων να είναι απόρροια διοικητικών αποφάσεων του αρμόδιου υπουργού (ο οποίος είναι και ο μοναδικός υπεύθυνος να τροποποιήσει τις εισηγήσεις της αρμόδιας επιτροπής του υπουργείου Οικονομικών).
 Nα μην έχουν σχέση με την πραγματική κατάσταση της αγοράς.
Οι αντικειμενικές τιμές που θα εισηγηθεί η επιτροπή, σύμφωνα πάντοτε με τους καταγγέλλοντες, σε ορισμένες περιπτώσεις θα είναι ακριβότερες ακόμη και από τις πραγματικές (βάσει της φιλοσοφίας του αντικειμενικού συστήματος, οι τιμές της εφορίας πρέπει να κυμαίνονται σε χαμηλότερα ή τουλάχιστον στα ίδια επίπεδα με τις πραγματικές). Xαρακτηριστικά, αναφέρεται ότι στην AΥ ζώνη της Kηφισιάς, προτείνεται η αντικειμενική τιμή από τις 600.000 δραχμές να ανέβει στις 950.000 δραχμές προσαυξημένη κατά 60%.
 Nα σημειωθεί ότι η αντικειμενική αξία ενός ακινήτου δεν υπολογίζεται μόνο με βάση την τιμή ζώνης. Eπιδρούν και άλλοι συντελεστές οι οποίοι στην πλειονότητά τους είναι αυξητικοί. 
Eχει υπολογιστεί ότι σΥ ένα καινούριο ρετιρέ, η τιμή ζώνης προσαυξάνεται κατά 70%. Ενα καινούριο ρετιρέ στην Kηφισιά θα φορολογείται με τιμή 1,65 εκατ. δραχμών το τετραγωνικό.
Aνάλογη αύξηση έχει προταθεί και για την περιοχή του Παπάγου όπου η προτεινόμενη τιμή ζώνης διαμορφώνεται στις 600.000 δραχμές, από 350.000 δραχμές που είναι σήμερα.
Eνα σημαντικό πρόβλημα δημιουργείται από το γεγονός ότι το έργο της επιτροπής, σύμφωνα με τις καταγγελίες, ξεκίνησε με έξι μήνες καθυστέρηση. Δεδομένου ότι οι νέες τιμές θα ισχύσουν από 1 Iανουαρίου 2001, δεν υπάρχει πλέον χρόνος να ολοκληρωθεί ένα πολύ σημαντικό για το αντικειμενικό σύστημα έργο, αυτό της «εξειδίκευσης των ζωνών».
Tι σημαίνει αυτό; Tο αντικειμενικό σύστημα αξιών ακινήτων έχει... ηλικία 15 ετών.  Δηλαδή οι ζώνες έχουν καθοριστεί σύμφωνα με τα δεδομένα προηγούμενων δεκαετιών τα οποία, όπως είναι αυτονόητο, απέχουν από τη σημερινή πραγματικότητα.
Yπάρχουν περιοχές που περιλαμβάνουν ακίνητα με τελείως διαφορετικά ποιοτικά χαρακτηριστικά. Δηλαδή υπάρχουν φθηνά και ακριβά ακίνητα μέσα στην ίδια ζώνη της εφορίας.
Δεδομένου ότι δεν υπάρχει πλέον χρόνος να γίνει ο «ποιοτικός» διαχωρισμός, η γενική αύξηση της «αντικειμενικής» τιμής θα έχει ως αποτέλεσμα να υπερφορολογηθούν οι ιδιοκτήτες ακινήτων που έχουν Πσύμφωνα με τα στοιχεία της αγοράςΠ χαμηλότερη αξία.
ME ΔYΟ ταχύτητες θα κινηθούν οι αυξήσεις στα ακίνητα, σύμφωνα τουλάχιστον με τις τιμές στις οποίες έχει καταλήξει μέχρι τώρα η αρμόδια επιτροπή του υπουργείου Οικονομικών. Στην πρώτη ταχύτητα, όπου βρίσκονται οι περιοχές υψηλής ζήτησης (π.χ. Xολαργός,  Xαλάνδρι, Kηφισιά κ.λπ.) οι αντικειμενικές τιμές αναμένεται να αυξηθούν από 40% έως και 100%.
Aυτό θα έχει ως αποτέλεσμα, ιδίως αν δεν τροποποιηθούν οι φορολογικές κλίμακες, οι φόροι γονικής παροχής και κληρονομιάς να αυξηθούν σε ποσοστό έως και 250-260%. Στη δεύτερη ταχύτητα, αναμένεται να συμπεριληφθούν οι περιοχές με χαμηλότερη ζήτηση σε ακίνητα όπως το Περιστέρι.
Eκεί, σύμφωνα με τις μέχρι τώρα εισηγήσεις, οι αυξήσεις στις τιμές ζώνης θα είναι 20-25%. Kαι αυτό το ποσοστό όμως θα έχει ως αποτέλεσμα οι φόροι να αυξηθούν έως και 100%.
Aπό τις δραστηριότητες της αρμόδιας επιτροπής του υπουργείου Οικονομικών, προκύπτει ότι η ακίνητη περιουσία έχει προγραμματιστεί θα συνδράμει αποφασιστικά στην αύξηση των δημοσίων εσόδων κατά τη διάρκεια του 2001 αλλά και κατά τους τελευταίους μήνες του 2000, καθώς πολλοί θα σπεύσουν στις εφορίες για να μεταβιβάσουν τα ακίνητά τους στις σημερινές «χαμηλές» τιμές. Σημειωτέον ότι οι τρέχουσες αντικειμενικές τιμές στηρίζονται στα δεδομένα του Σεπτεμβρίου 1997, γεγονός που αφήνει περιθώρια για σημαντικές αυξήσεις σε αρκετές περιοχές.
Δύο είναι οι παράγοντες που πολλαπλασιάζουν τη φορολογική επιβάρυνση:
 Iδίως οι φόροι γονικών παροχών και κληρονομιών υπολογίζονται με προοδευτική κλίμακα. Οσο αυξάνεται η αντικειμενική αξία του ακινήτου τόσο αυξάνεται και ο συντελεστής φορολόγησης. ΓιΥ αυτό, ακόμη και μια μικρή αύξηση στην τιμή ζώνης έχει πολλαπλάσιες συνέπειες για το ύψος του φόρου. Στις αγοραπωλησίες, ο φόρος υπολογίζεται με ενιαίο συντελεστή. Eπομένως η αύξηση είναι ανάλογη με αυτή της τιμής ζώνης.
 Για να προσδιοριστεί η αντικειμενική αξία ενός ακινήτου, εκτός από την τιμή ζώνης, υπεισέρχονται και άλλοι συντελεστές, οι οποίοι προσαυξάνουν την αξία του ακινήτου ανάλογα με τον όροφο, με το εάν βρίσκεται σε γωνία ή όχι, με την παλαιότητα κ.λπ. Aν μια τιμή ζώνης αυξηθεί κατά 20%, η φορολογητέα αξία του ακινήτου Πιδίως στα καινούρια διαμερίσματαΠ θα αυξηθεί κατά τουλάχιστον 22%.
Eκτός από τους φόρους μεταβίβασης, από την αύξηση των αντικειμενικών αξιών θα επηρεαστεί άμεσα ο Φόρος Mεγάλης Aκίνητης Περιουσίας, ενώ από την επόμενη χρονιά θα φανούν οι επιπτώσεις και στο φόρο ιδιοκατοίκησης. Για να μετριάσει τις επιπτώσεις, ο αρμόδιος υπουργός Οικονομικών πρέπει να τροποποιήσει τις φορολογικές κλίμακες και να αυξήσει τα αφορολόγητα όρια σε ποσοστό ανάλογο με τη μέση αύξηση της τιμής ζώνης.
