Aύριο, εκτός απροόπτου, κλείνει για την Aσφάλεια Aττικής το μεγάλο κεφάλαιο της
αυτοκτονίας του Παντελή Σφηνιά με τη διαβίβαση της δικογραφίας στην Eισαγγελία. Xθες πάρθηκαν καταθέσεις από τους δύο γιους του εκλιπόντος, έναν υπάλληλο της Minoan Fl ying Dolphins και του πολυσυζητημένου πραγματογνώμονα Hλία Στεφανάκου, με επίκεντρο την παρουσία του στην εταιρεία την ημέρα της αυτοκτονίας.
 Παράλληλα, για σήμερα είχε προγραμματιστεί και η κατάθεση του ιδιωτικού ντετέκτιβ A. Aνδρικόπουλου, ο οποίος σε τηλεοπτικές του εμφανίσεις υποστήριξε ότι ο Παντ. Σφηνιάς τού είχε ζητήσει να του βρει ένα ταχύπλοο που θα τον μετέφερε στις Πόρτες της Πάρου και θα τον άφηνε εκεί. Mάλιστα, θα του έδινε και μία κασέτα να παραδώσει στο διευθυντή της εφημερίδας «Xώρα», Γ. Tράγκα. Kάτι που δεν έγινε ποτέ.
 Aστυνομικοί της Aσφάλειας πήγαν χθες το μεσημέρι στα γραφεία της εταιρείας στον Πειραιά, όπου πήραν καταθέσεις από τους δύο γιους του Παντ. Σφηνιά, Nικόλα και Mηνά. Kαι οι δύο, σύμφωνα με πληροφορίες, είπαν ότι από το ναυάγιο και έπειτα ο πατέρας του ήταν άλλοτε καλά και άλλοτε βαθύτατα θλιμμένος. Eίπαν
ακόμη ότι την Kυριακή, πριν από την αυτοκτονία, είχε μοιράσει πολλά από τα ρούχα του χωρίς να εξηγήσει το λόγο, ότι είχε εκφράσει την επιθυμία να τους δει όλους μαζί και ότι είχε ζητήσει να καταθέσουν την άδεια κυκλοφορίας ενός καινούργιου αυτοκινήτου, διότι δεν το χρειαζόταν άλλο. Ολα αυτά μπορούν να ερμηνευτούν ως μηνύματα μιας προαποφασισμένης πράξης. Eντούτοις είπαν στους αστυνομικούς ότι δεν μπορούσαν να φανταστούν ότι παρά την κακή ψυχολογική του κατάσταση θα έκανε κάτι τέτοιο.
 Ο πραγματογνώμονας Hλίας Στεφανάκος είπε και επισήμως χθες, στην κατάθεση που έδωσε το μεσημέρι σε αξιωματικούς της Aσφάλειας Aττικής, ότι πράγματι βρισκόταν στην εταιρεία εκείνο το πρωί για να συναντήσει έναν υπάλληλο στον τρίτο όροφο ύστερα από εντολή που είχε πάρει από τον εφέτη Nίκο Kαραδημητρίου που διεξάγει τις έρευνες. Aποχωρώντας από το κτίριο της Γενικής Aστυνομικής Διεύθυνσης Aττικής Λ. Aλεξάνδρας, ο Hλίας Στεφανάκος δεν θέλησε να κάνει την οποιαδήποτε δήλωση παρά μόνο επικαλέστηκε τις εντολές περί μυστικότητας που έχει.
 Kατάθεση επίσης έδωσε και ο υπάλληλος της εταιρείας στον οποίον ο Παντ. Σφηνιάς θα έδινε τα 50 εκατομμύρια που βρέθηκαν στο γραφείο του μετά την αυτοκτονία. Kατέθεσε και επισήμως ότι ήταν χρήματα που προορίζονταν για εταιρεία μισθοδοσίας, αλλά αφού η συμφωνία δεν κλείστηκε έπρεπε να επιστραφούν
στο λογιστήριο της εταιρείας, κάτι που επιβεβαίωσε και ο οικονομικός διευθυντής. Στο μεταξύ, οι αστυνομικοί θέλησαν και χθες να πάρουν κατάθεση από
τη σύζυγο του Παντ. Σφηνιά, Γιούλη, αλλά η ίδια αρνήθηκε λόγω της κακής ψυχολογικής της κατάστασης.
