Το «εισιτήριο» για την ένταξη της δραχμής στο ευρώ τελικά ήταν αρκετά ακριβό. Tο πλήρωσαν και θα εξακολουθήσουν να το πληρώνουν για 10 - 12 μήνες κυρίως τα νοικοκυριά και αυτοί που εξακολουθούσαν «να βάζουν κάτι τι στην άκρη για αργότερα...». 
 Οπως παραδέχθηκε ο διοικητής της Τράπεζας της Ελλάδος κ. Λουκάς Παπαδήμος, η προσαρμογή των επιτοκίων της δραχμής στο επίπεδο των επιτοκίων του ευρώ προκαλεί μια πρωτοφανή απώλεια εισοδήματος για τους αποταμιευτές ή για την ακρίβεια για τον προϋπολογισμό των νοικοκυριών, όπως αναφέρεται από την ΤτΕ.
 Σύμφωνα με την ΤτΕ, η απώλεια αυτή, η οποία υπολογίζεται σε 270 δισ. δρχ. ανά μία μονάδα μείωσης των επιτοκίων, φτάνει περίπου το 1, 3 δισ.δρχ. για το 2000... Αυτό σημαίνει ότι μέσα στο 2000 η μείωση των επιτοκίων κατά 5% περίπου
 (από 9, 75% σε 5%) έχει αφαιρέσει από τα νοικοκυριά ένα εισόδημα της τάξης του 3, 5% του ΑΕΠ, ήτοι πόρους που αντιστοιχούν στο μισό των ετήσιων εισροών από το
 Οι επιπτώσεις αυτής της μείωσης των εισοδημάτων (εισοδημάτων που υπήρχαν μέχρι
να μπούμε στην τελική ευθεία για την ένταξη στο ευρώ) θίγουν αφ' ενός τα χαμηλά εισοδήματα που από ένα μικρό - μεσαίο «κομπόδεμα» στην τράπεζα (εργαζόμενοι, συνταξιούχοι), είτε σε λογαριασμό αποταμίευσης είτε σε ομόλογα είτε ακόμα και repos, είχαν ένα μηνιαίο προσθετο εισόδημα. Αφ' ετέρου βεβαια θίγουν και τα μεγαλύτερα εισοδήματα τα οποία μετά την κατάρρευση του ΧΑΑ είχαν
στραφεί (όσοι πρόλαβαν) σε ασφαλέστερα αποταμιευτικά προϊόντα και κυρίως τα repos.
 Στις απώλειες αυτών των εισοδημάτων των νοικοκυριών θα πρέπει να προστεθούν και οι αντίστοιχες επιπτώσεις από τη μείωση κατά 1, 25% των επιτοκίων τον προηγούμενο χρόνο, ήτοι ένα πρόσθετο ποσό της τάξης των 320 περίπου δισ. δρχ.
 Αν στις απώλειες αυτές για το 2000 συνυπολογίσει κανείς και την απώλεια εισοδήματος σε μισθούς, αμοιβές και συντάξεις (από τη μη χορήγηση διορθωτικού)
λόγω της αύξησης του πληθωρισμού, κυρίως της διολίσθησης του ευρώ έναντι του δολαρίου και της επιπρόσθετης διολίσθησης της δραχμής έναντι του ευρώ - πέραν της επίπτωσης του ακριβού πετρέλαιου - τότε το συνολικό ποσό της απώλειας στο εισόδημα μέσα σε ένα χρόνο ξεπερνά τα 2 τρισ. δρχ.
 Με άλλα λόγια μέσα σ' ένα χρόνο η υποχρέωση μείωσης των επιτοκίων και η αναζωπύρωση του πληθωρισμού, μέχρι στιγμής στο 4%, -κυρίως λόγω ευρώ, όπως παραδέχεται εμμέσως η ΤτΕ στην Ενδιάμεση Εκθεση που κατέθεσε την περασμένη Τετάρτη- έχουν «κοστίσει» στο εισόδημα περίπου το 5, 5% του ΑΕΠ...
 Υπάρχει βεβαια και η άλλη πλευρά, όπως επισήμανε ο κ. Παπαδήμος, δηλαδή η μείωση των επιτοκίων έχει οδηγήσει στη μείωση των τόκων που πληρώνει όποιος δανείζεται. Αντίστοιχα δηλαδή το κόστος του χρήματος μειώνεται κατά 130 περίπου δισ. δρχ. για κάθε μονάδα επιτοκίου που πέφτει. Η μείωση αυτή όμως αφορά κυρίως το Ελληνικό Δημόσιο που δανείζεται ετησίως σχεδόν το ισόποσο της εξυπηρέτησης του δημόσιου χρέους και βέβαια τις επιχειρήσεις και τους καταναλωτές.
 Στον ιδιωτικό όμως τομέα η μείωση του κόστους του χρήματος έχει απορροφηθεί από τις μικρομεσαίες επιχειρήσεις - οι μεγάλες ήδη δανείζονταν σε ευρωεπιτόκια
- και από τα στεγαστικά και καταναλωτικά δάνεια των ιδιωτών.
 Οπως διευκρινίζουν από τις εμπορικές τράπεζες, εκείνοι που «χάνουν» από τη μείωση των επιτοκίων δεν ταυτίζονται παρά σ' ένα ποσοστό της τάξης του 20% - 30% με εκείνους που κάνουν χρήση της μείωσης των επιτοκίων για να δανεισθούν. Το ποσοστό αυτό της «σύμπτωσης» είναι μεγαλύτερο όσον αφορά τα στεγαστικά και μικρότερο όσον αφορά τα καταναλωτικά δάνεια.
 Η ΤτΕ βέβαια είναι εμφανώς ευτυχής με την απώλεια αυτών των εισοδημάτων από τα
νοικοκυριά, ενώ η κυβέρνηση προτιμά να σιωπά και να υπενθυμίζει ότι με το ευρώ
 Η ΤτΕ είναι ευτυχής γιατί με την τεράστια αυτή απώλεια εισοδήματος μειώνεται η
ζήτηση και η κατανάλωση, με αποτέλεσμα να εξισορροπείται ένα μέρος της αυξητικής τάσης του πληθωρισμού. 
 Ετσι ο διοικητής της ΤτΕ επιβεβαιώνει ότι «οι επιπτώσεις της μείωσης των επιτοκίων στον πληθωρισμό ενδέχεται να είναι περιορισμένες λόγω της αρνητικής επίδρασής της στο διαθέσιμο εισόδημα των νοικοκυριών...».
 Από την άλλη πλευρά βεβαια είναι και οι «οπαδοί» του ΧΑΑ, οι οποίοι δανείσθηκαν με διάφορους τρόπους (δάνεια με εγγύηση τις μετοχές, δάνεια καταναλωτικά, δάνεια στεγαστικά, δάνεια επισκευαστικά, κ.λπ.) για να «παίξουν»
και τώρα πρέπει να τα εξοφλήσουν, ενώ αρκετοί από αυτούς βρίσκονται στο κόκκινο με την πτώση των δώδεκα μηνών που προηγήθηκε. Ολοι αυτοί θα πληρώσουν μεν αλλά οπωσδήποτε με χαμηλότερο κόστος, καθώς στο μεταξύ τα επιτόκια έχουν πέσει και θα εξακολουθήσουν να πέφτουν μέχρι το τέλος του έτους. Με άλλα λόγια, τα δάνειά τους θα πληρωθούν με χαμηλότερο κόστος από εκείνο που είχαν όταν τα έπαιρναν, ενώ, όπως όλα δείχνουν, παράλληλα θα αρχίσει να ισχυροποιείται η τάση μεταφοράς αποταμιεύσεων και πάλι προς το Χρηματιστήριο με σημείο καμπής και σταθεροποίησης της τάσης αυτής τον ερχόμενο Μάρτιο, όταν το ΧΑΑ ενταχθεί στις αναπτυγμένες ευρωαγορές.
