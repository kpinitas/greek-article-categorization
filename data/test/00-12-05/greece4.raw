 Σαν βόμβα μεγατόνων, την έκρηξη της οποίας όμως οι περισσότεροι ανέμεναν, έσκασε στην περιοχή των Τρικάλων και της Καρδίτσας το χθεσινό δημοσίευμα της «Ε» για την εμπλοκή αστυνομικών σε ροζ κυκλώματα.
 Η κοινή γνώμη από νωρίς το πρωί, πριν ακόμη κυκλοφορήσει το φύλλο της «Ε», είχε πληροφορηθεί από τους τοπικούς ραδιοφωνικούς σταθμούς το δημοσίευμα, το οποίο έγινε μοναδικό αντικείμενο σχολιασμού, τόσο των δημοσιογραφικών εκπομπών
 Σε δηλώσεις του, ο πρόεδρος της Ενωσης Αστυνομικών Τρικάλων Γιάννης Μαγγούτης επιβεβαίωσε το δημοσίευμα και τόνισε πως η συγκεκριμένη υπόθεση, που είναι γνωστή χρόνια τώρα, είχε καταγγελθεί από τον ίδιο, αλλά, όπως χαρακτηριστικά ανέφερε, υπήρξαν πολιτικές πιέσεις με αποτέλεσμα αυτή να μη βρει το δρόμο της.
Ο κ. Μαγγούτης είπε πως είχε ζητήσει από την ηγεσία να μετατεθούν όλοι οι αστυνομικοί που υπηρετούν στην Αστυνομική Διεύθυνση Τρικάλων τα τελευταία δέκα
 Στην Καρδίτσα, η τοπική Ενωση Αστυνομικών Υπαλλήλων ζήτησε από τις εισαγγελικές αρχές να δημοσιοποιήσουν όλα τα ονόματα των εμπλεκόμενων αστυνομικών, ώστε να μη διασύρεται όλο το Σώμα. Κοινή αίσθηση πάντως στην Καρδίτσα, είναι ότι η ώρα αυτή δεν αργεί.
 Ο Απόστολος Στουρνάρας, οδηγός του βουλευτή Χρήστου Μαγγούφη, που σύμφωνα με την έρευνα φέρεται να είναι από τα πρόσωπα-κλειδιά στην υπόθεση αυτή, είπε σε ραδιοφωνικό σταθμό των Τρικάλων, ότι απορεί που ενεπλάκη στην υπόθεση αυτή. Λίγο αργότερα μίλησε και ο κ. Μαγκούφης, που έκανε λόγο για προσπάθεια πολιτικής εξόντωσής του, αφού το όνομά του «ατυχώς συνδυάστηκε με την όλη υπόθεση».
 «Η διαφθορά αποτελεί παρελθόν και όλα σήμερα έχουν μπει σε τάξη». Αυτό ισχυρίστηκαν χθες με δηλώσεις τους στην «Ε» ο αστυνομικός διευθυντής Καρδίτσας
Λάμπρος Χλέτσης και ο αστυνομικός υποδιευθυντής Τρικάλων Στρατής Σπανός σχολιάζοντας το χθεσινό πρωτοσέλιδο ρεπορτάζ της «Ε» για τα κυκλώματα αστυνομικών -νονών στη Θεσσαλία.
 «Στην περιοχή μας δεν υπάρχουν πλέον κακόφημα μπαρ και γυναίκες που να εκδίδονται... Επικρατεί ησυχία και δεν έχω υπόψη μου για τη διαφθορά. Πιστεύω ότι υπάρχει ένα "φούσκωμα" στην υπόθεση κι ένας ρεβανσισμός κάποιων που θέλουν
να διατηρήσουν το άσχημο κλίμα στους κόλπους της Ελληνικής Αστυνομίας», -δήλωσε ο αστυνομικός υποδιευθυντής Τρικάλων κ. Σπανός και υπογράμμισε ότι τον
 «Γνωρίζω ότι από τις Αρχές έγινε σχετική έρευνα, η οποία παραδόθηκε στις εισαγγελικές Aρχές. Ας περιμένουμε λοιπόν να δούμε πρώτα τις διώξεις που θα ασκηθούν, αν ασκηθούν, και σε ποιους και μετά βλέπουμε», τόνισε ο κ. Σπανός.
 Στο ίδιο μήκος κύματος κινήθηκε και ο αστυνομικός διευθυντής Καρδίτσας Λάμπρος
Χλέτσης. «Για τη διαφθορά εμείς δεν γνωρίζουμε τίποτα. Τα διαβάζουμε κατά καιρούς από τις εφημερίδες. Ολα στην περιοχή μας λειτουργούν άψογα και δεν υπάρχουν ενδείξεις για εμπλοκή αστυνομικών σε παράνομες υποθέσεις», ανέφερε ο κ. Χλέτσης.
 Ο πρόεδρος της Ενωσης Αστυνομικών Υπαλλήλων Καρδίτσας Δημήτριος Λουκάς δήλωσε χθες ότι δεν θα πρέπει να υπάρξει βιασύνη για καταδίκη αστυνομικών. Παραδέχτηκε όμως ότι στο παρελθόν υπήρχαν πολλές ενδείξεις πως κάτι συνέβαινε,
δεν υπήρχαν όμως συγκεκριμένα αποδεικτικά στοιχεία. «Περιμένουμε τα αποτελέσματα της έρευνας της Υπηρεσίας Εσωτερικών Υποθέσεων και μετά θα μιλήσουμε ανοιχτά. Εμείς καταδικάζουμε κάθε περίπτωση εμπλοκής αστυνομικού σε παράνομες υποθέσεις και ζητούμε η έρευνα να φτάσει βαθιά», τόνισε ο κ. Λουκάς.
 Ανώτερος αξιωματικός της ΕΛ.ΑΣ., που υπηρετεί στην περιοχή Τρικάλων, αποκάλυψε
χθες στην «Ε» ότι ένα «περίεργο ατύχημα» που είχε αστυνομικός του Τμήματος Ασφαλείας Τρικάλων στις 23 Μαΐου 2000 στην περιοχή «Σεισμόπληκτα» πυροδότησε για άγνωστους λόγους την ενδοϋπηρεσιακή κόντρα.
 Ο αστυνομικός πυροβολήθηκε στα πόδια κατά τη διάρκεια επιχείρησης σύλληψης κακοποιού, ο οποίος τελικά διέφυγε. Κι ενώ αρχικά έφερε ως δράστη του τραυματισμού τον κακοποιό, εκ των υστέρων αποκαλύφθηκε ότι τον αστυνομικό είχε
 «Από εκείνο το περίεργο περιστατικό ξεκίνησε ο πόλεμος...και η προσπάθεια ορισμένων να φέρουν στην επιφάνεια ξεχασμένες υποθέσεις διαφθοράς αστυνομικών», δήλωσε στην «Ε» ο αστυνομικός.
 Στον Πύργο, η 26χρονη Ουκρανή, η κατάθεση της οποίας άνοιξε το δρόμο για την εξάρθρωση των κυκλωμάτων διαφθοράς στη Θεσσαλία και όχι μόνο, δήλωσε δικαιωμένη από το χθεσινό ρεπορτάζ της «Ε».
 «Αυτά που πέρασα εκεί στα καταστήματα του Αχιλλέα δεν μπορούν να περιγραφούν ούτε με 1.000 σελίδες... Εζησα μια κόλαση, έχοντας τους αστυνομικούς κάθε μέρα
στα πόδια μας. Αλλοι να κάνουν τα στραβά μάτια για να πίνουν δωρεάν και άλλοι να έρχονται για να κάνουν σεξ με τις κοπέλες στα διάφορα ξενοδοχεία ή μέσα στα
αυτοκίνητά τους. Μας φέρονταν σαν τα ζώα... Εχω χάσει την εμπιστοσύνη μου στην
Αστυνομία...», δήλωσε στην «Ε» η 26χρονη Ουκρανή, η οποία αύριο το πρωί μαζί με το σύζυγό της θα παραστεί στο Τριμελές Κακουργιοδικείο της Πάτρας όπου αναμένεται να δικαστούν για εκβιασμό, μαστροπεία κ.λπ. ο ιδιοκτήτης νυχτερινού
μπαρ και τρεις Ηλείοι αστυνομικοί που τον «προστάτευαν».
