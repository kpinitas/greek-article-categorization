 «Καρκίνος... Αν τον γνωρίσουμε καλύτερα, μπορούμε να τον νικήσουμε! ».
 Αν και ο καρκίνος δεν αποτελεί την πρώτη αιτία θανάτου σήμερα, είναι μία από τις συχνότερες αιτίες θανάτου διεθνώς. Η λέξη και μόνο καρκίνος προκαλεί φόβο,
όμως η σωστή ενημέρωση είναι το μεγαλύτερο όπλο τόσο για την πρόληψη όσο και για την αντιμετώπιση της νόσου. Η άγνοια και η σιωπή σκοτώνουν.
 Με αφορμή τη σημερινή Ευρωπαϊκή Ημέρα κατά του Καρκίνου, ο Ομιλος Εθελοντών κατά του Καρκίνου θέλει να υπενθυμίσει ότι επιστημονικά στοιχεία δείχνουν σήμερα ότι: 
 - Ο υγιεινός τρόπος ζωής συμβάλλει στη μείωση του καρκίνου.
 - Η πρώιμη διάγνωση πολλών τύπων καρκίνου εξασφαλίζει πλήρη ίαση.
 - Οι σύγχρονες θεραπευτικές μέθοδοι μπορούν να βοηθήσουν τον ασθενή, σε όποιο στάδιο και αν βρίσκεται, να έχει καλή ποιότητα ζωής.
 Ωστόσο, επισημαίνει ο Ομιλος, οι άνθρωποι δεν αξιοποιούν την πληροφόρηση αυτή και δεν ευεργετούνται ικανοποιητικά από τις σημαντικές προόδους που έχει πετύχει η ιατρική στο χώρο της ογκολογίας. 
 Με αφορμή τη διαπίστωση αυτή, αποφάσισε να ορίσει το 2001 ως έτος για καλύτερη
 Με πολυετή εμπειρία από την παρουσία του στο χώρο του καρκίνου, οργανώνει πρόγραμμα με έμπειρους επιστήμονες (ογκολόγους, παθολόγους, χειρουργούς, μοριακούς βιολόγους, ψυχιάτρους, ψυχολόγους, κοινωνικούς λειτουργούς), με στόχο να μειώσει τη μυθολογία που υπάρχει γύρω από τον καρκίνο και να εξαλείψει τη λανθασμένη εντύπωση ότι ο καρκίνος είναι αθεράπευτος, οι θεραπείες επώδυνες και αναποτελεσματικές και η πρόληψη μάταιη, αφού ο καρκίνος
 Το μεγάλο πλεονέκτημα αυτής της διοργάνωσης είναι ότι γίνεται από έναν εθελοντικό φορέα με τη στενή συνεργασία επιστημόνων αδιαμφισβήτητου κύρους και
τη συμμετοχή θεραπευμένων ασθενών. Αυτό, έχει αποτέλεσμα η προσέγγιση και η κινητοποίηση του κοινού να γίνεται με άμεσο, ζεστό και ανθρώπινο τρόπο. Στόχοι
 - Η ενημέρωση και ευαισθητοποίηση του κοινού σχετικά με τα θέματα που αφορούν την πρόληψη και έγκαιρη διάγνωση του καρκίνου.
 - Η ανάπτυξη ατομικής ευθύνης και δεξιοτήτων αντίστασης σε πρότυπα συμπεριφοράς που βλάπτουν την υγεία.
 - Εκτίμηση της ενημερότητας του κοινού και αξιολόγηση της παρέμβασης.
 Το πρόγραμμα απευθύνεται δειγματοληπτικά σε όλο τον πληθυσμό του Δήμου και της
ευρύτερης περιφέρειας του Πειραιά με στρογγυλά τραπέζια σε κεντρικά σημεία του
δήμου για ελεύθερο κοινό, ομιλίες και βιωματική διεργασία σε «κλειστά συστήματα», όπως εργοστάσια και συγκεκριμένες ομάδες πληθυσμού, καθώς και με προσέγγιση μαθητών Γυμνασίου. 
 Σε όλα τα παραπάνω θα χρησιμοποιηθεί έντυπο υλικό και σύγχρονα οπτικοακουστικά
μέσα. Ο συντονισμός θα γίνεται από ειδικούς επιστήμονες και η αξιολόγηση θα στηρίζεται σε ερωτηματολόγιο που θα δίνεται με τη συνεργασία του Πανεπιστημίου
 Ποιος είναι όμως ο Ομιλος Εθελοντών κατά του Καρκίνου; 
 Ο Ομιλος δημιουργήθηκε το 1976 με σκοπό κυρίως την ηθική και οικονομική βοήθεια των άπορων καρκινοπαθών. Τότε, επισημαίνουν τα μέλη του, δεν μπορούσε κανείς να μιλά ούτε για πρόληψη ούτε για αποκατάσταση. Ηταν η εποχή που ο καρκίνος ήταν ταυτόσημος με το θάνατο, τον αφόρητο πόνο, τον κοινωνικό στιγματισμό, την οικονομική και ηθική εξουθένωση. 
 Το έργο του Ομίλου ξεκίνησε δειλά με λίγα μέλη και στόχο κυρίως τη φιλανθρωπική στήριξη άπορων καρκινοπαθών, των οποίων η κατάσταση ήταν τραγική.
 Σταδιακά τα πράγματα εξελίχθηκαν. Σήμερα, με βάση τις διεθνείς αρχές του Σύγχρονου Εθελοντισμού, υπάρχουν οργανωμένα προγράμματα που αφορούν τους τομείς: 
 *Στήριξης ασθενών σε όλη την πορεία της ασθένειάς τους.
 Για την πρόληψη και την έγκαιρη αποκατάσταση ο Ομιλος οργανώνει παρεμβάσεις σε
ελεύθερο κοινό, με τη συμμετοχή επιστημόνων όλων των ειδικοτήτων και τη συμμετοχή αποθεραπευθέντων καρκινοπαθών, ο οποίες έχουν γνωστικό, βιωματικό και εκπαιδευτικό χαρακτήρα. 
 Ιδιαίτερα για το γυναικολογικό καρκίνο, οργανώνει και συντονίζει τριετή προγράμματα λήψης ΠΑΠ-τεστ και ψηλάφισης μαστού, σε συνεργασία με το Αντικαρκινικό Νοσοκομείο Μεταξά και την Κοινότητα.
 Ηδη, το χρονικό διάστημα 1995-97 πραγματοποιήθηκε το πρόγραμμα στο γυναικείο πληθυσμό των Κυθήρων, όπου εξετάστηκαν όλες οι γυναίκες, ενώ το διάστημα 1998-2000, εξετάσθηκε ο γυναικείο πληθυσμός Περάματος. 
 Οσον αφορά τη στήριξη των ασθενών, τα μέλη του Ομίλου παρακολουθούν όλα το φάσμα της θεραπευτικής πορείας τους στο νοσοκομείο, με την παρουσία εκπαιδευμένων εθελοντριών. Στηρίζουν τους ασθενείς ηθικά και υλικά με προγράμματα στην Κλινική Ημέρας και στην Ακτινοθεραπευτική Κλινική. Κινούν δανειστική βιβλιοθήκη, υποστηρίζουν τον ασθενή κατά τη νοσηλεία του στο σπίτι και καλύπτουν οικονομικά και ανθρώπινα τις ανάγκες μοναχικών ασθενών που βρίσκονται στο τελικό στάδιο. 
 Σχετικά με την ψυχοκοινωνική αποκατάσταση, ο Ομιλος συνέβαλε στην ίδρυση και έχει υπό την αιγίδα του δύο πανελλήνιους συλλόγους: 
 *Το Σύλλογο Γυναικών με Καρκίνο του Μαστού, που ιδρύθηκε το '88 και έχει σήμερα 480 μέλη.
 *Το Σύλλογο Λαρυγγεκτομηθέντων, που ιδρύθηκε το '89 και αριθμεί 325 μέλη. 
 Τέλος, καθοριστικής σημασίας πρόγραμμα για τον Ομιλο είναι η εκπαίδευση των εθελοντριών του για την εξασφάλιση της ποιότητας των υπηρεσιών που προσφέρουν.
Σε ετήσια βάση οργανώνονται εκπαιδευτικά σεμινάρια με γνωστικό και βιωματικό χαρακτήρα. Η εκπαίδευση γίνεται από γιατρούς, ψυχολόγους, κοινωνικούς λειτουργούς, κοινωνιολόγους, πανεπιστημιακούς δασκάλους και άλλους.
 *Το πρόγραμμα του Ομίλου «Το 2001, έτος για καλύτερα ενημερωμένους πολίτες σε θέματα καρκίνου», διάρκειας ενός έτους, θα ξεκινήσει στις 29 Ιανουαρίου 2001, με μία μεγάλη εκδήλωση στο Δημοτικό Θέατρο Πειραιά. 
 Κατά τη διάρκεια της εκδήλωσης αυτής θα διεξαχθεί το πρώτο στρογγυλό τραπέζι του προγράμματος με θέμα «Ενημερωμένοι πολίτες σε θέματα καρκίνου». Ομιλητές θα είναι: ο επίκουρος καθηγητής Χειρουργικής Βύρωνας Λισσαίος, ο διευθυντής του Ψυχιατρικού Τμήματος του Νοσοκομείου ΜΕΤΑΞΑ Βασίλης Ιακωβίδης, ο πρόεδρος της Ιατρικής Σχολής του Πανεπιστημίου Αθηνών Αντώνιος Κουτσελίνης και άλλοι. Τη συζήτηση θα συντονίζει ο παθολόγος-ογκολόγος αναπληρωτής διευθυντής της Β'
