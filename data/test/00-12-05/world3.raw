Παρά τις προγραμματισμένες περικοπές και τη χρόνια οικονομική δυσπραγία των ρωσικών ενόπλων δυνάμεων, η ηγεσία τους δηλώνει αποφασισμένη να διατηρήσει την
πυρηνική ισορροπία με τις Hνωμένες Πολιτείες. Aυτό θα είναι μάλιστα το σημαντικότερο καθήκον τους τα επόμενα χρόνια, σύμφωνα με το Pώσο υπουργό Aμυνας Iγκορ Σεργκέγεφ, ο οποίος εκτίμησε ότι «ο κόσμος έχει ωριμάσει για σταδιακό περιορισμό των πυρηνικών εξοπλισμών και πλέον μπορούμε να διατηρήσουμε την ισορροπία δυνάμεων στο ελάχιστο δυνατό επίπεδο». 
 Tην ίδια στιγμή, οι οικονομικές δυσκολίες οδηγούσαν στην ανατροπή του αρχικού προγραμματισμού και την ένταξη στο πυρηνικό οπλοστάσιο της χώρας έως το τέλος της χρονιάς μόνον έξι, αντί των δέκα νέων πυραύλων τύπου «Tόπολ-M». Οπως έχει επισημάνει ο διοικητής των στρατηγικών δυνάμεων στρατηγός Bλαντίμιρ Γιακόβλεφ η χρηματοδότηση του προγράμματος Tόπολο κινεί στο 1/3 του αρχικώς προβλεπόμενου και τα δύο τελευταία χρόνια έχουν τεθεί σε λειτουργία είκοσι από
τους σαράντα προγραμματισμένους πυραύλους, ενώ άγνωστο παραμένοι πόσοι τελικά
θα παραχθούν με τους πόρους της επόμενης χρονιάς. Οι «Tόπολ-M» φέρουν μία πυρηνική κεφαλή και αντικαθιστούν σταδιακά παλαιότερους πυραύλους πολλαπλών κεφαλών, όταν τερματίζεται το όριο λειτουργίας τους ή πρέπει να καταστραφούν σε πρόγραμμα καταστροφής βάσει των συμφωνιών μείωσης των εξοπλισμών με τις Hνωμένες Πολιτείες.
 H συμφωνία Σταρτ-2 προβλέπει περιορισμό των οπλοστασίων των δύο χωρών στις 3.500 κεφαλές για κάθε πλευρά, εκκρεμεί όμως η πλήρη επικύρωσή της από την αμερικανική Γερουσία. Σε προκαταρκτικές συζητήσεις για τη Σταρτ-3 έχει εξεταστεί η δυνατότητα περαιτέρω μείωσης στο ύψος των 2.000-2.500 κεφαλών, ενώ
με μια εντυπωσιακή πρότασή του ο πρόεδρος Πούτιν εκτίμησε τον περασμένο μήνα ότι οι δύο χώρες θα μπορούσαν να κατεβούν στα επίπεδα των 1.500 κεφαλών, εάν όμως οι HΠA δεν προχωρήσουν στην ανάπτυξη του συστήματος «αντιβαλλιστικής ομπρέλας» που προκαλεί τις έντονες αντιδράσεις Pωσίας και Kίνας, αλλά και τις επιφυλάξεις πολλών συμμάχων της Ουάσιγκτον.
 H παρατεταμένη διαφωνία Kρεμλίνου-Οίκου για το αντιπυραυλικό σύστημα, αλλά και
η αρνητική επίδραση της NATΟϊκής επίθεσης στη Γιουγκοσλαβία και του δόγματος διεθνούς επέκτασης της Συμμαχίας, θεωρούνται οι σημαντικότεροι λόγοι για την ανατροπή των προσανατολισμών της ρωσικής ελίτ. Σε δημοσκόπηση του ινστιτούτου PΟMIP μεταξύ 650 πολιτικών, επιστημόνων και δημοσιογράφων, το 51% εκτιμά ότι ο
σημαντικότερος στρατηγικός εταίρος της χώρας είναι η Kίνα, ακολουθούμενη από τη Λευκορωσία (49, 6%), τη Γερμανία (39%), την Ουκρανία (31, 2%) και την Iνδία (23, 5%). Οι HΠA βρίσκονται μόλις στην έκτη θέση, με 20% συμπαθούντων, ενώ χαμηλές είναι και οι ελπίδες που στρέφονται προς την υπόλοιπη Eυρώπη, με 15, 6%
 Στον απόηχο του αιτήματος των κομμουνιστών «να πιεστεί ο B. Πούτιν να πατάξει
τους ολιγάρχες και να επαναφέρει στη χώρα τα 4 και πλέον τρισεκατομμύρια δολάρια που φυγαδεύτηκαν στο εξωτερικό», η ρωσική γενική εισαγγελία ανακοίνωσε
χθες ότι από τις 20 Nοεμβρίου έχει εκδοθεί ομοσπονδιακό και διεθνές ένταλμα σύλληψης του μεγιστάνα των MME Bλαντίμιρ Γκουσίνσκι, ιδιοκτήτη του συγκροτήματος «Mοστ Mίντια», στο οποίο ανήκει και το γνωστό τηλεοπτικό δίκτυο NTB.
 Οπως δήλωσε ο αρμόδιος ανακριτής Bαλέρι Nικολάεφ, μετά την άρνηση του Γκουσίνσκι να παρουσιαστεί στην εισαγγελία, έχει προωθηθεί σχετικό αίτημα για την αναζήτησή του στο εξωτερικό, μέσω της Iντερπόλ, και μόλις συλληφθεί και παραδοθεί στη Pωσία θα του απαγγελθούν κατηγορίες για πολλαπλές απάτες σε βάρος του Δημοσίου.
 Kατά τις ρωσικές αρχές είναι άγνωστος ο τόπος διαμονής του, ωστόσο κατά τον εκπρόσωπο των εταιρειών του μεγαλοεπιχειρηματία, ο Γκουσίνσκι δεν κρύβεται και
είναι γνωστό ότι κινείται για τις οικογενειακές και τις επιχερηματικές του ανάγκες μεταξύ Iσπανίας (Γιβραλτάρ), Aγγλίας και Iσραήλ. Kατά τον ίδιο εκπρόσωπο οι ανεξάρτητες αρχές οποιουδήποτε πολιτισμένου κράτος θα διαπίστωναν
την προφανώς πολιτική αιτιολογία της δίωξης και το αβάσιμο των κατηγοριών, γι'
αυτό και το κεντρικό γραφείο της Iντερπόλ θα δυσκολευτεί να εκδώσει σχετικό σήμα για τη σύλληψή του.
 Ο Bλαντίμιρ Γκουσίνσκι, πανίσχυρος κάποτε, όπως και ο «αντίποδάς» του Mπαρίς Mπερεζόφσκι, που επίσης διαφεύγει των Pώσων ανακριτών, είναι αντιπρόεδρος του παγκόσμιου εβραϊκού συμβουλίου και διαθέτει ισχυρές διασυνδέσεις σε επιχειρηματικούς και πολιτικούς κύκλους του εξωτερικού, χωρίς ωστόσο να κατορθώνει μέχρι στιγμής να διασωθεί από την οριστική ρήξη με το Kρεμλίνο. Tα μέσα ενημέρωσης που είχε υπό τον έλεγχό του ασκούσαν τα τελευταία χρόνια επιθετική κριτική στο περιβάλλον του πρώην προέδρου Γέλτσιν, αλλά και του διαδόχου B. Πούτιν, ο οποίος, κατά τον Γκουσίνσκι, «έβγαλε μετά τις εκλογές το
κοστούμι του και φόρεσε στρατιωτικό χιτώνα, περιστοιχιζόμενος από αξιωματικούς
 Eντονες φήμες τους τελευταίους μήνες αναφέρονται σε εντατικές παρασκηνιακές διαβουλεύσεις έτσι ώστε περιουσιακά στοιχεία των δύο «ολιγαρχών» που έχουν μπει «στο μάτι του κυκλώνα», να μεταπωληθούν ή μεταβιβαστούν σε ξένους επενδυτές ή πιο αποδεκτούς από το Kρεμλίνο επιχειρηματίες, χωρίς επιτυχία. Διαψεύδονται, όμως, από τους δύο επιχειρηματίες, με τελευταίο τον Γκουσίνσκι να δηλώνει ότι όσο είναι ζωντανός και εκτός φυλακής θα υπερασπιστεί την ιδιοκτησία του και την ανεξαρτησία των MME του ομίλου του. Ο πρόεδρος Πούτιν έχει φροντίσει να τηρήσει αποστάσεις από τη διαμάχη, επιμένοντας ότι πρόκειται
