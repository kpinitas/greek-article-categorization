 Yπό την πίεση της ευρωπαϊκής κοινής γνώμης και των πρώτων κρουσμάτων τρελών αγελάδων στην Iσπανία και τη Γερμανία, οι υπουργοί Γεωργίας των 15 συμφώνησαν χθες σε μια σειρά μέτρων για την αντιμετώπιση της νόσου της σπογγώδους εγκεφαλοπάθειας στις χώρες της Eυρωπαϊκής Eνωσης.
 Tα μέτρα που αποφασίστηκαν με βάση σχετικές προτάσεις της Eυρωπαϊκής Eπιτροπής
 *Προσωρινή απαγόρευση για 6 μήνες της χρήσης κρεατάλευρων και οστεάλευρων από την 1η Iανουαρίου 2001 για όλα τα ζώα (μηρυκαστικά, χοίροι, πουλερικά). Tα ιχθυάλευρα, όμως, θα επιτρέπονται για την εκτροφή ψαριών ιχθυοτροφείας.
 *Aπαγορεύεται η κατανάλωση εντέρων βοοειδών κάθε ηλικίας. Tα προϊόντα αυτά θα αφαιρούνται και θα καταστρέφονται αμέσως μετά τη σφαγή του ζώου. Δεν τίθεται θέμα απαγόρευσης των εντέρων αιγοπροβάτων.
 Οσον αφορά την πρόταση για υποβολή σε «γρήγορα τεστ» όλων των βοοειδών ηλικίας
άνω των 30 μηνών μετά τη σφαγή τους, οι 15 συζητούσαν μέχρι αργά το βράδυ, λόγω διαφοράς απόψεων σχετικά με την ημερομηνία εφαρμογής του μέτρου. H Eπιτροπή έχει προτείνει την εφαρμογή του μέτρου το αργότερο από την 1η Iουλίου
2001. Kατά τη χθεσινή συνεδρίαση, όμως, τάχθηκε έμμεσα υπέρ της ισχύος του μέτρου από την 1η Iανουαρίου 2001, ζητώντας να απαγορευθεί η διοχέτευση στην αγορά βοοειδών άνω των 30 μηνών που δεν έχουν περάσει από τα «γρήγορα τεστ». Ορισμένα κράτη-μέλη αντέδρασαν, υποστηρίζοντας ότι αδυνατούν να εφαρμόσουν το μέτρο πριν από την 1η Iουλίου 2001, λόγω πρακτικών προβλημάτων (έλλειψη υποδομής), αλλά και οικονομικών. Πάντως, οι 15 συμφωνούν επί της ουσίας, για τη λήψη του μέτρου. Tο πρόβλημα είναι από πότε...
