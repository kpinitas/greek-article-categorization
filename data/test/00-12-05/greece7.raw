Eναν πιο αντικειμενικό τρόπο προσομοίωσης του προφορικού στον γραπτό βαθμό αναζητεί το υπουργείο Παιδείας μετά τις καταγγελίες που έχουν δεχτεί ότι καθηγητές προχωρούν σε παράνομες συναλλαγές με μαθητές και γονείς με αντάλλαγμα υψηλές βαθμολογίες.
 «Εχουμε δεχτεί πάρα πολλές προτάσεις και τις μελετάμε», είπε ο κ. Ευθυμίου, αφήνοντας έτσι ανοιχτό το ενδεχόμενο αλλαγών σε ό,τι αφορά το ποσοστό συμμετοχής του προφορικού βαθμού στη βαθμολογία του μαθητή για το σύστημα πρόσβασης στην τριτοβάθμια εκπαίδευση. Ο κ. Ευθυμίου απέκλεισε το ενδεχόμενο να γίνουν άλλες αλλαγές στο εξεταστικό σύστημα μέχρι το 2004.
 Χθες, ο υπουργός Παιδείας μαζί με το γενικό γραμματέα του ΥΠΕΠΘ, Αθ. Τσουροπλή, ο οποίος είναι και πρόεδρος της επιτροπής παρακολούθησης και τον ειδικό γραμματέα Διαχείρισης του Γ' Κοινοτικού Πλαισίου Στήριξης, Γ. Τσαμασφύρο, παρουσίασαν τους βασικούς άξονες του δεύτερου Επιχειρησιακού Προγράμματος Εκπαίδευσης Αρχικής Επαγγελματικής Κατάρτισης - ΕΠΕΑΕΚ για το 2000 - 2006. Στο τέλος Ιανουαρίου του 2001, το ΥΠΕΠΘ θα παρουσιάσει την πλήρη αποτύπωση με τις κατανομές δράσης του Β' ΕΠΕΑΕΚ.
 Συνολικά, οι χρηματοδοτήσεις του υπουργείου Παιδείας από το Γ' ΚΠΣ είναι 1 τρισ. 226 δισ. δραχμές. Από αυτά, τα 250 δισ. προορίζονται για έργα που θα γίνουν στην περιφέρεια, τα 100 δισ. για την κοινωνία της πληροφορίας και τα υπόλοιπα 876 δισ. προορίζονται για ενέργειες που έχουν στόχο τη βελτίωση του εκπαιδευτικού συστήματος.
 Κάνοντας έναν απολογισμό από το πρώτο στο δεύτερο ΕΠΕΑΕΚ, ο κ. Τσουροπλής είπε
ότι η μέχρι σήμερα πορεία της απορρόφησης είναι απόλυτα επιτυχημένη και προσδιόρισε ότι μέχρι σήμερα, η συνολική απορρόφηση ανέρχεται στο 90, 5%, ενώ μέχρι την καταληκτική ημερομηνια, δηλαδή μέχρι το τέλος του 2001, η απορρόφηση
 Μεταξύ του Δεύτερου και του Tρίτου Κοινοτικού Πλαισίου Στήριξης, υπάρχει μια σημαντική διαφορά, την οποία υπογράμμισε ο κ. Ευθυμίου. Eίπε ότι στο Β' ΚΠΣ, η
Ευρωπαϊκη Ενωση είχε ελεγκτικό μηχανισμό παρακολούθησης. Στο Γ  ΚΠΣ, η Ελλάδα σχεδιάζει και εκτελεί μόνη της, με τις δικές της δυνάμεις και τα δικά της μέσα, θέτοντας τους δικούς της κανόνες.
 Ο κ. Τσαμασφύρος είπε ότι θα μπουν κάποιοι δείκτες ώστε να υπάρχει η δυνατότητα να παρακολουθούνται οι φορείς υλοποίησης κι ότι αυτοί οι έλεγχοι θα
είναι πιο συστηματικοί από ό,τι ήταν στο πρώτο ΕΠΕΑΕΚ.
