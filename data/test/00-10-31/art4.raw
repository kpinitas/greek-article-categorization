Στον Ανδρέα Φραγκιά, για το σύνολο του έργου του απονέμεται ομόφωνα το φετινό Μεγάλο Βραβείο Λογοτεχνίας, που συνοδεύεται από το χρηματικό ποσό των 5 εκατ. δρχ. Στο πρόσωπο του βραβευμένου τιμάται η γενιά που έζησε από κοντά τα χρόνια
της Κατοχής και του Εμφύλιου και κατάφερε να τα εκφράσει υπέρ της λογοτεχνίας.
Ο Ανδρέας Φραγκιάς είναι άρρωστος πια και σε βαθύ γήρας. Η τιμή, χωρίς να χάνει την αξία της, έρχεται αργοπορημένα και η επιτροπή, κατά κάποιον τρόπο, ξεπληρώνει τις ενοχές της.
 Τα φετινά Κρατικά Λογοτεχνικά Βραβεία, που συνοδεύονται από το ποσόν τών 5 εκ., είχε φροντίσει, εδώ και καιρό, να τα δημοσιοποιήσει πρωινή εφημερίδα, υποχρεώνοντας τον Τάκη Μενδράκο να παραιτηθεί (13.10.2000) κατά την τρίτη και τελική συνεδρία. Ετσι, τα βραβεία δόθηκαν από οκταμελή (ζυγός αριθμός) και όχι
  Το Βραβείο Ποίησης κατά πλειοψηφίαν στον Χριστόφορο Λιοντάκη για την ποιητική του συλλογή «Με το φως» («Καστανιώτης»). Στην τελική κρίση έφθασαν: Παντελής Μπουκάλας «Οπόταν πλάτανος», Τάσος Δενέγρης «Το πνεύμα της άμυνας», Χάρης Βλαβιανός «Ο άγγελος της ιστορίας».
  Το Βραβείο Μυθιστορήματος κατά πλειοψηφίαν στην Ερση Σωτηροπούλου για το «Ζιγκ - ζαγκ στις νεραντζιές» («Κέδρος»). Στην τελική κρίση: Βασίλης Γκουρογιάννης «Ο θίασος των Αθηναίων» και Ελένη Σαραντίτη «Ο κάβος του Αγίου Αγγέλου».
 H δήλωση της Eρσης Σωτηροπούλου: «Eλπίζω να μην είναι φάρσα... Eίμαι πολύ χαρούμενη και ευχαριστώ τα μέλη της επιτροπής. Για μένα το βραβείο αυτό ήταν κάτι που δεν περίμενα, αφού το βιβλίο μου είναι νεωτερικό και εκτός της πεπατημένης».
  Το Βραβείο Διηγήματος κατά πλειοψηφίαν στον Μισέλ Φάις για τη συλλογή διηγημάτων «Απ' το ίδιο ποτήρι κι άλλες ιστορίες» («Καστανιώτης»). Στην τελική
κρίση: Χριστόφορος Μηλιώνης «Τα φαντάσματα του Γιορκ» και Δημήτρης Μίγγας «Των
 Η δήλωση του Μισέλ Φάις: «Ολοι αυτοί που ξημεροβραδιάζονται μπροστά στη λευκή σελίδα, άλλοτε αλληθωρίζουν στη γλυκιά τύρβη της ζωής κι άλλοτε προσηλώνονται στο σκοτάδι της ύπαρξης. Συγγραφέας είναι αυτός που μεταμορφώνει αυτούς τους δύο πειρασμούς σε βιβλία. 
 Βέβαια, γράφοντας συνειδητοποιείς ότι για να δεις αυτά που παλουκώνουν τη ψυχή
σου τυπωμένα στο χαρτί έχεις ανάγκη από την έξωθεν μαρτυρία - δηλαδή τα χάδια ή τα χαστούκια του σιναφιού, του αναγνώστη, του διπλανού σου.
 Ευχαριστώ τα μέλη της επιτροπής για την επιλογή του βιβλίου μου. Ταυτόχρονα σφίγγω το χέρι στους φετινούς διεκδικητές όλων των κατηγοριών, με τη βεβαιότητα ότι το γράψιμο είναι κοινή υπόθεση που κονιορτοποιεί όλα αυτά που, κάποιες φορές, μας απομονώνουν. Εξάλλου, όταν έχουμε φτερουγίσει, κρίνοντες και κρινόμενοι, τότε ουσιαστικά δεν αρχίζει να φυλλομετράει το αόρατο βιβλίο όλων μας; 
 Πιστεύω πως πλέον ωρίμασαν οι συνθήκες ώστε η Πολιτεία να θωρακίσει περαιτέρω την εκάστοτε Κρατική Eπιτροπή με το μέγα επιχείρημα της διαφάνειας. Το Βραβείο
το αφιερώνω στους γονείς μου - τους ισόβιους πληρεξούσιους όλων των ιστοριών μου».
  Το Βραβείο Δοκιμίου κατά πλειοψηφίαν στον Ευγένιο Αρανίτση για το «Σε ποιον ανήκει η Κέρκυρα; » («Νεφέλη»). Στην τελική κρίση: Βαγγέλης Χατζηβασιλείου «Οδόσημα: Στοιχεία προσανατολισμού στο τοπίο της νεοελληνικής λογοτεχνίας», Μάρη Θεοδοσοπούλου «Εποχικά: Κείμενα για νεότερους πεζογράφους», Κοσμάς Ψυχοπαίδης «Ο φιλόσοφος, ο πολιτικός και ο τύραννος: Για την πολιτική σκέψη του Πλάτωνα και του Αριστοτέλη». 
 Η δήλωση του Ευγένιου Αρανίτση: «Ευχαριστώ τα μέλη της επιτροπής για τη στοργή
που έδειξαν προς το βιβλίο μου. Το γεγονός ότι βραβεύεται ένα έργο που λοξοδρομεί μ' αυτό τον ιδιότυπο τρόπο από το διδακτικό πλαίσιο του δοκιμίου είναι παρά πολύ ενθαρρυντικό και παρήγορο. Η χαρά μου, επομένως, είναι διπλή».
  Το Βραβείο Μαρτυρίας κατά πλειοψηφίαν στον Γιώργο Βέη για το «Ασία, Ασία» («Κέδρος»). Στην τελική κρίση: Αναστάσης Βιστωνίτης «Η κοίτη του χρόνου» και Μιχάλης Παπακωνσταντίνου «Το χρονικό της μεγάλης νύχτας». 
 Η δήλωση του Γιώργου Βέη: «Νιώθω μεγάλη ικανοποίηση. Είναι μεγάλη τιμή για το βιβλίο μου και τη γραφή μου. Συνεχίζει το δρόμο του Νίκου Καζαντζάκη, που γνώρισε την Κίνα στο πλατύτερο ελληνικό κοινό».
 Τα μέλη της επιτροπής: Γιάννης Παπακώστας (πρόεδρος), Δημήτρης Αγγελάτος (αντιπρόεδρος), Κατερίνα Κωστίου, Αλέξανδρος Αργυρίου, Μάριος Μαρκίδης, Δημήτρης Νόλλας, Στρατής Χαβιαράς, Στρατής Πασχάλης (μέλη). 
