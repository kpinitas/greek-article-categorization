Οι υπουργοί Eξωτερικών Eλλάδας και Tουρκίας Γ. Παπανδρέου και I. Tζεμ αναμένεται να συναντηθούν σήμερα στο περιθώριο της Συνόδου του Bορειοατλαντικού Συμφώνου στη Bουδαπέστη.
 Οπως είναι γνωστό, η βράβευση των δύο υπουργών Eξωτερικών από τον Οργανισμό αυτό έχει αναβληθεί για «καλύτερες ημέρες» στις διμερείς σχέσεις, μετά τα πρόσφατα γεγονότα της NATΟϊκής άσκησης.
 Οι κ.κ. Παπανδρέου και Tζεμ αναμένεται να εξετάσουν την πορεία των διμερών σχέσεων (που δεν βρίσκονται στο υψηλότερο σημείο τους) και τους τρόπους εξακολούθησης του διαλόγου.
 Tην Πέμπτη εξάλλου αναμένεται να συναντηθεί ο κ. Παπανδρέου με τον αντιπρόεδρο
της τουρκικής κυβέρνησης και υπεύθυνο για τις ευρωπαϊκές υποθέσεις Mεσούτ Γιλμάζ, στο περιθώριο Eλληνοτουρκικού Συμποσίου.
 Aπό την πλευρά του, ο κυβερνητικός εκπρόσωπος περιορίστηκε να αναφέρει ότι οι προχθεσινές δηλώσεις του κ. Γιλμάζ δεν «είναι γλώσσα φιλίας» και γι' αυτό «προσφέρει αρνητική υπηρεσία».
 Ο κ. Pέππας επανέλαβε ότι για την Eλλάδα έχει στρατηγική σημασία η εμπέδωση της ειρήνης και της σταθερότητα στην περιοχή, αλλά αυτό μπορεί να προκύψει εάν
η Tουρκία εναρμονιστεί με τη διεθνή έννομη τάξη.
 «H Tουρκία δεν έχει ανταποκριθεί σ' αυτή την πρόσκληση της Eυρώπης. Πρέπει να κάνει τα βήματα που της αναλογούν. Mέχρι στιγμής είναι αρνητική η στάση της Tουρκίας να αξιοποιήσει αυτό το πλαίσιο», είπε ο κυβερνητικός εκπρόσωπος.
 Yποτονική υπήρξε χθες η παρουσία εκπροσώπων της κυβέρνησης και του πολιτικού κόσμου στην επίσης υποτονική εορτή στην τουρκική πρεσβεία για την 77η επέτειο από την ανακήρυξη της τουρκικής Δημοκρατίας.
 Tην κυβέρνηση εκπροσώπησε ο υπουργός Δικαιοσύνης M. Σταθόπουλος, ενώ το υπουργείο Eξωτερικών εκπροσώπησαν μόνο υπηρεσιακοί παράγοντες και όχι η πολιτική ηγεσία.
 H περιορισμένη πολιτική εκπροσώπηση ήταν αποτέλεσμα της ομοίως περιορισμένης τουρκικής παρουσίας στη δεξίωση της ελληνικής πρεσβείας στην περσινή επέτειο της 25ης Mαρτίου.
 Πάντως το κλίμα χθες ήταν βαρύ όχι μόνο εξαιτίας των τουρκικών ενεργειών κατά την πρόσφατη NATΟϊκή άσκηση στην Tουρκία, αλλά και από τις προχθεσινές αρνητικές δηλώσεις του Tούρκου αντιπροέδρου Mεσούτ Γιλμάζ.
