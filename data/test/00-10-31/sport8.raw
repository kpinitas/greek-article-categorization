 Πλούσιο το μεσοβδόμαδο κουπόνι, με πλήρη αγωνιστική σε Α' και Β' Ιταλίας, την Ισπανία και την Αυστρία. Το πρόγραμμα περιλαμβάνει επίσης 6 αγώνες του ολλανδικού πρωταθλήματος, τρία για το ελβετικό και ένα για το βελγικό πρωτάθλημα. Ο τελικός του τουρκικού Σούπερ Καπ (στην Αγκυρα), δέκα αγώνες γερμανικού Κυπέλλου και από την Αγγλία 4 παιχνίδια της Α' και της Β' κατηγορίας, καθώς και 20 ματς για το Λιγκ Καπ της Αγγλίας και της Σκωτίας. Το Κύπελλο στη Γερμανία είναι νοκ άουτ (90 λεπτά, παράταση, πέναλτι), στο Λιγκ Καπ Αγγλίας έπειτα από ισόπαλο 90λεπτο υπάρχει παράταση και αν δεν αλλάξει το Χ επαναληπτικό στην έδρα του αντιπάλου, ενώ στο Λιγκ Καπ Σκωτίας εκτελούν πέναλτι έπειτα από ισόπαλη παράταση. Γνώμη μας; Αποφύγετε όσο μπορείτε τα παιχνίδια του Λιγκ Καπ, από την άποψη ότι μερικές ομάδες δεν ενδιαφέρονται γι' αυτήν τη διοργάνωση (για παράδειγμα Μπλάκμπερν, κατά δήλωση Σούνες), κάποιες άλλες θα κατεβάσουν ως επί το πλείστον αναπληρωματικούς (Μάντσεστερ Γ.).
 * Στην Ιταλία: Στη Serie A υπάρχουν τέσσερις χαμηλοί άσοι. Η λογική λέει ότι δεν «σπάνε» η Λάτσιο, η Φιορεντίνα και η Μπολόνια, καλύτερα αποφύγετε τη Γιουβέντους. Η Ατλάντα θα προσφερόταν για άσο (1, 75), όμως έχει να κάνει με μία Βερόνα η οποία είναι αήττητη σε 18 σερί αγώνες του καμπιονάτο (7 νίκες - 11 ισοπαλίες). Το Χ γυροφέρνει στα δύο βραδινά ντέρμπι. Η Ρόμα μπορεί να είναι πρώτη και αήττητη, η Ιντερ μπορεί να έχει τα χάλια της, όμως τα πέντε τελευταία χρόνια οι Ρωμαίοι χάνουν με κάτω τα χέρια στο Σαν Σίρο. Εκεί όπου τα προηγούμενα τέσσερα (1991-95) ήταν αήττητοι (1 νίκη - 3 ισοπαλίες). Η Πάρμα είναι αήττητη σε επίσημο ματς στο «Ενιο Ταρντίνι» τους τελευταίους 7 μήνες (8 νίκες, 2 ισοπαλίες). Με τη Μίλαν υπάρχει απόλυτη ισορροπία: τα τελευταία 11 χρόνια στο γήπεδο της Πάρμα, 4-3-4. Τις 3 τελευταίες χρονιές πάντως κερδίζει η Πάρμα.
 * Στην Ισπανία: Μεταξύ των 1, 20 της Λα Κορούνια και της Ρεάλ, προτιμήστε το δεύτερο. Η Λας Πάλμας έχει 3 σερί νίκες, σε φουλ φόρμα, μην κάνει καμία...κηδεία στο «Ριαθόρ»! Η Μπιλμπάο έχει 3 αγώνες να σκοράρει, αλλά απέναντι στην κακή εφέτος Σαραγόσα την προτιμάμε στο 1, 60. Τα τελευταία 11 χρόνια στους αγώνες Μπιλμπάο - Σαραγόσα, 9-2-0. Ασο στο 1, 60 και τη Βαλένθια κόντρα στη Θέλτα. Στο «Μεστάγια» η Βαλένθια έχει μόνο νίκες σε επίσημους αγώνες τους τελευταίους 6 μήνες: 10 στη σειρά με 29-5 γκολ. Την τελευταία 10ετία, η Θέλτα πήρε 3 φορές ισοπαλία στη Βαλένθια και έχασε σ' όλα τα άλλα ματς.
 * Στο Κύπελλο Γερμανίας: Παραδοσιακά οι εκπλήξεις διαδέχονται η μία την άλλη, βλέπουμε ομάδες της Μπουντεσλίγκα να αποκλείονται από συλλόγους κατώτερης κατηγορίας. Η Νιρεμβέργη στο 1, 30 είναι μεγάλο στάνταρ. Αποφύγετε τη Λεβερκούζεν (καυτή έδρα, φανατικό κοινό, η Ααχεν πάνω από 20.000 κόσμος), με...ψυχή άσο τις Φράιμπουργκ (2, 10), Βόλφσμπουργκ (2, 10) και Ουλμ (2, 40). Μεγάλη τύχη έχει και το Ανόβερο, στο Χ2 την Ουντερχάκινγκ, τολμηρά ξερό διπλό τη Σάλκε.
 * Στην Ελβετία: Η Γκρασχόπερς πήρε φόρα, μπορεί να κάνει και 4ο συνεχόμενο διπλό.
 * Στην Αυστρία: Προτίμηση στη φορμαρισμένη Τιρόλ, που έχει 6 σερί νίκες μέσα με 11-0 γκολ! Στο 223ο βιεννέζικο ντέρμπι, πρώτο σημείο το Χ, δεύτερο το διπλό. Η Σάλτσμπουργκ είναι κακή έξω (4 σερι ήττες), το πολύ να πάρει ισοπαλία στο Ριντ.
 * Στο τουρκικό Σούπερ Καπ: Φαβορί δίνουν τη Γαλατάσαραϊ, η απόδοση της Μπεσίκτας (2, 90) είναι δελεαστική. Πριν από 10 μέρες στο πρωτάθλημα νίκησε (εντός έδρας) 3-1 η Μπεσίκτας. Το ματς γίνεται σε ουδέτερο (Αγκυρα) και έπειτα από ισοπαλία ακολουθεί παράταση.
 * Στην Αγγλία: Στην α' κατηγορία Μπόλτον στο 1, 40, κι ας «έκαψε» κόσμο το Σάββατο με το 3-3 (στο 92') κατά της Κρίσταλ Πάλας. Από τα ματς του Λιγκ Καπ, τη Γουέστ Χαμ (1, 50).
 Λίγη προσοχή χρειάζεται αυτή την εβδομάδα στο κουπόνι του μπάσκετ, και δεν θα βγείτε χαμένοι. Υπάρχουν 7 στάνταρ που δύσκολα θα «σπάσουν», κι ακόμη 4 αγώνες που αξίζουν το ρίσκο.
 Πιο κοντά στον άσο δείχνουν τα παιχνίδια της ΑΕΚ (αδύναμος ο αντίπαλός της), του Περιστερίου (είναι σε φόρμα), της Μπενετόν (η Χάποελ δεν εμπνέει εμπιστοσύνη) και της Ολίμπια (η απουσία του Ρίβερς διογκώνει τα προβλήματα του Ολυμπιακού).
 Πάμε τώρα και στα επικείμενα «διπλά» του κουπονιού: η Κρκα (υπερτιμήθηκε η Παρτίζαν), η Παφ και η Μακάμπι Τελ Αβίβ. Κι επειδή 7 παιχνίδια σε σύνολο 22 ίσως να μην είναι αρκετά για να συμπληρώσετε το δελτίο που θα σας φέρει μεγάλα κέρδη, ας τολμήσουμε πρόβλεψη και για ορισμένους ακόμη αγώνες.
 Ξεκινάμε από τον άσο της Εφες Πίλσεν, συνεχίζουμε με τον άσο της Βερόνα (γιατί η Μπαρτσελόνα ψάχνεται ακόμη) και ολοκληρώνουμε με το διπλό της Ούλκερ (η Ρα Ανανά είναι περιορισμένων δυνατοτήτων, ακόμη και στην έδρα της). Πιθανότατος και ο άσος της ΤΣΣΚΑ Μόσχας.
 Μη ρισκάρετε τα λεφτά σας για τον Παναθηναϊκό, αποφύγετε επίσης τον ΠΑΟΚ και τον Ηρακλή, και μακριά από τους αγώνες της ασταθέστατης Κίντερ και της Βιλερμπάν.
