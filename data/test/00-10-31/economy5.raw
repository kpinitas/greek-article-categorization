Τουλάχιστον από το 1980, όταν ο πρώην πρόεδρος των Φιλιππίνων, Φερντινάρντο Μάρκος, έστελνε περισσότερα από 500 εκ. δολάρια από τα ταμεία της χώρας του σε
ελβετικούς τραπεζικούς λογαριασμούς, αναρίθμητες τράπεζες κατηγορήθηκαν για συνέργεια σε ξέπλυμα παράνομου χρήματος.
 Εκτοτε, τεράστια ποσά αντίστοιχων διεφθαρμένων πολιτικών αλλά και του οργανωμένου εγκλήματος έχουν κατευθυνθεί στα ταμεία αυτών των τραπεζών.
 Οι τελευταίες περιπτώσεις εμπλέκουν τον πρώην πρόεδρο της Γιουγκοσλαβίας Σλόμπονταν Μιλόσεβιτς και τον πρώην δικτάτορα της Νιγηρίας Σάνι Αμπάσα. Οι Ελβετοί αξιωματούχοι παραδέχθηκαν πρόσφατα ότι ο κ. Μιλόσεβιτς και οι σύντροφοί του έχουν καταθέσεις μεγαλύτερες των 57 εκ. δολαρίων σε ελβετικά πιστωτικά ιδρύματα. Από την άλλη πλευρά, η Citibank, μία εκ των κορυφαίων τραπεζών του πλανήτη, που κατηγορήθηκε για τη μεταφορά 100 εκ. δολαρίων του Πολ Σαλίνας ντε Κορτάρι, αδελφού τού πρώην Μεξικανού προέδρου, σε τράπεζες της
Ελβετίας, φέρεται αναμεμιγμένη και αυτήν τη φορά στις μεταφορές κεφαλαίων του πρώην δικτάτορα της Νιγηρίας Τζεν Αμπάσα στο εξωτερικό. Οι καταθέσεις του κ. Αμπάσα στην Ελβετία είναι μεγαλύτερες των 670 εκ. δολαρίων και είναι πραγματικά ανησυχητικό ότι αυτές πραγματοποιήθηκαν κυρίως μέσω ενός αξιόπιστου
διεθνούς χρηματοπιστωτικού κέντρου, του Λονδίνου. Από την άλλη πλευρά, εξίσου ανησυχητικό είναι και το γεγονός ότι οι μεταβιβάσεις αυτές πραγματοποιήθηκαν μετά την καθιέρωση αυστηρότερης νομοθεσίας στην Ελβετία. 
 Εστω και καθυστερημένα, μια ομάδα από κορυφαίες τράπεζες του κόσμου, υποκινούμενες από την αυξανόμενη κακή φήμη που αποκτά ο τραπεζικός τομέας ως φορέας διαφυγής παρανόμων κερδών, σχεδιάζει να σχηματίσει μέτωπο ενάντια στο ξέπλυμα χρήματος. 
 Στα σχέδιά τους είναι να κυκλοφορήσουν οδηγίες, βάσει των οποίων θα σκληραίνουν οι πρακτικές τους, προς την κατεύθυνση του αποκλεισμού των καταθέσεων παράνομων κεφαλαίων από το οργανωμένο έγκλημα και τους διεφθαρμένους πολιτικούς ηγέτες. 
 Στόχος τους, να ρυθμιστούν οι δραστηριότητες των υπεράκτιων θυγατρικών τους με
αυστηρότερα κριτήρια. Της προσπάθειας αυτής ηγείται η UBS, η μεγαλύτερη τράπεζα της Ελβετίας, ενώ συμμετέχουν και μια σειρά από κορυφαίες τράπεζες της
 Οι βρετανικές αρχές και τράπεζες είναι περήφανες για τον αγώνα τους ενάντια στο ξέπλυμα χρήματος. Ομως οι έρευνες της πρώτης από το 1983 δημοκρατικά εκλεγμένης κυβέρνησης της Νιγηρίας για τα 4 και πλέον δισ. δολάρια, που ο τελευταίος δικτάτορας Σάνι Αμπάσα καταλήστευσε από τη δυτικοαφρικανική χώρα, έδειξαν ότι το Λονδίνο δεν έχει τίποτα να ζηλέψει από τους οff shore παραδείσους του Ειρηνικού ωκεανού.
 Ο Τζεν Αμπάσα κατέλαβε την εξουσία στη Νιγηρία το 1993 και κατά τη διάρκεια της δικτατορίας του, η καταστολή και η διαφθορά δεν είχαν προηγούμενο. Κατά τη
διάρκεια της διακυβέρνησής του επί 4, 5 χρόνια η πλουσιότερη χώρα της Δυτικής Αφρικής καταληστεύθηκε συστηματικά και οδηγήθηκε στη φτώχεια. Πλούτος 4 και πλέον δισ. δολαρίων εξαφανίστηκε από τη Νιγηρία, με ένα τμήμα του να κατευθύνεται προς την Ελβετία, όπου οι δύο γιοι του δικτάτορα είχαν ανοίξει σειρά από τραπεζικούς λογαριασμούς. Το βρετανικό τραπεζικό σύστημα φέρει τη βασική ευθύνη για τη μεταφορά τουλάχιστον των μισών από τα χρήματα που κατευθύνθηκαν στην Ελβετία.
 Σύμφωνα με τα ντοκουμέντα τής νέας νιγηριανής κυβέρνησης, που ερευνά εδώ και δύο χρόνια αυτήν υπόθεση, τα χρήματα που ο Αμπάσα και οι σύντροφοι του λεηλάτησαν, έφθασαν με διάφορους τρόπους, ακόμη και με κάσες γεμάτες χαρτονομίσματα, στο Λονδίνο. 
 Το Μάρτιο του 1998, ένας σύντροφος του Αμπάσα, που συνελήφθη στο αεροδρόμιο «Χίθροου» του Λονδίνου με 3 εκ. στερλίνες σε ρευστό, παραδέχθηκε ότι είχε μεταφέρει περισσότερα από 50 εκ. δολάρια, στα προηγούμενα ταξίδια του προς τη Βρετανία. Αλλος τρόπος εξαγωγής χρημάτων από τη Νιγηρία ήταν μέσω χρηματικών μεταβιβάσεων εταιρειών, που ελέγχονταν από τον Αμπάσα, σε τραπεζικούς λογαριασμούς στο Λονδίνο. Στοιχεία της νιγηριανής κυβέρνησης δείχνουν τη μεταφορά 40 εκ. στερλινών το 1998 σε λογαριασμό της Australia & New Zealand Bank στο Λονδίνο εν ονόματι της Mecosta Securities, μιας εταιρείας που εδρεύει
στις βρετανικές Νήσους των Παρθένων, ιδιοκτησίας, μεταξύ άλλων, του Τζεν Αμπάσα και του γιου του Μοχάμετ. Aκόμη, σύμφωνα ακόμη με τα στοιχεία, 3 εκ. δολάρια είχαν μεταφερθεί σε τραπεζικούς λογαριασμούς της Merril L ynch, 3, 5 εκ.
 Βασική πηγή όλων αυτών των χρημάτων ήταν η κεντρική τράπεζα της Νιγηρίας, όπου
μεταξύ Νοεμβρίου 1993 και Ιουνίου 1998, οι αδικαιολόγητες αναλήψεις από κυβερνητικούς αξιωματούχους -έμπιστους του Αμπάσα- ξεπέρασαν τα 1, 6 δισ. δολάρια.
 Στους ίδιους αξιωματούχους εκδόθηκαν στο ίδιο χρονικό διάστημα ταξιδιωτικές επιταγές αξίας περίπου 55 εκ. δολαρίων. Οι επιταγές αυτές καταβλήθηκαν στους έμπιστους του Αμπάσα έναντι αιτήσεων για βοήθεια στην εκστρατεία κατά των αντιπάλων του καθεστώτος ή για βοήθεια των γειτονικών χωρών κ.λπ. 
 Σε αρκετές περιπτώσεις ο Αμπάσα δεν χρειάστηκε καν να αποσύρει το ρευστό από την κεντρική τράπεζα, αλλά απλά το μεταβίβασε σε λογαριασμούς στο εξωτερικό. Τον Ιανουάριο του 1997 για παράδειγμα, 5, 9 εκατ. μάρκα μεταφέρθηκαν σε λογαριασμό στη Citibank στο Λονδίνο, 150.000 δολάρια σε λογαριασμό της Barcla ys, ενώ ένα μήνα νωρίτερα 2, 1 εκ. δολάρια είχαν μεταφερθεί σε λογαριασμό
 Οι έρευνες αποκάλυψαν άμεσες μεταβιβάσεις κεφαλαίων αξίας περίπου 400 εκ. δολαρίων σε τράπεζες σε όλον τον κόσμο, συχνά σε λογαριασμούς εταιρειών της Καραϊβικής, οι οποίες βρίσκονταν στον έλεγχο της οικογένειας Αμπάσα και των εμπίστων της. 
 Αλλη «πηγή εσόδων» για τον Αμπάσα ήταν τα λαδώματα για δημόσιες προμήθειες και
έργα. Τα ποσά αυτά στάθηκε δύσκολο να εξακριβωθούν, καθώς οι πληρωμές πραγματοποιήθηκαν έξω από τη χώρα. Ο έλεγχος όμως λογαριασμών του Αμπάσα στο εξωτερικό έδειξε πολύ μεγαλύτερα ποσά από αυτά που οι έρευνες ανέμεναν. Η έρευνα για 30 εκ. δολάρια που κατευθύνθηκαν στο Λουξεμβούργο, για παράδειγμα, έδειξε ότι αυτά ήταν πολύ περισσότερα - 630 εκ. δολάρια.
 Τα μεγαλύτερα από αυτά τα ποσά προήλθαν πάντως από τη χορήγηση δημόσιων συμβάσεων και προμηθειών σε εταιρείες που ελέγχονταν από τον Αμπάσα. Περίπου 111 εκ. δολάρια πληρώθηκαν, υποτίθεται, για την εκστρατεία εμβολιασμού από τον
οργανισμό Famil ySupport Programme, του οποίου πρόεδρος ήταν η γυναίκα του δικτάτορα Μαριάμ Αμπάσα. Η εταιρεία που πήρε την προμήθεια, η Μorgan Procurement Corporation, ελεγχόταν επίσης από την οικογένεια Αμπάσα και από το
 Πέρυσι, η νιγηριανή κυβένηση ξεκίνησε την έρευνα γι' αυτήν την ομολογουμένως τεράστια καταλήστευση των πόρων της χώρας, ζητώντας τη συνεργασία του Λονδίνου
και άλλων κορυφαίων χρηματοπιστωτικών κέντρων του κόσμου, όπου κατευθύνθηκαν τα κλοπιμαία του Αμπάσα. 
 Δεδομένων των τελευταίων σκανδάλων και ειδικότερα αυτού της περιουσίας των θυμάτων του ολοκαυτώματος, που καταληστεύθηκε από τους ναζί, η Ελβετία, άλλοτε
Παράδεισος του τραπεζικού απορρήτου, άλλαξε τη νομοθεσία της πρόσφατα επί το αυστηρότερον και ανταποκρίθηκε στο αίτημα της νιγηριανής κυβέρνησης. Τον Οκτώβριο του 2000 ο εισαγγελέας της Γενεύης διέταξε έρευνα σε τραπεζικούς λογαριασμούς και εταιρείες που συνδέονταν με την οικογένεια Αμπάσα. Περισσότεροι από 130 τραπεζικοί λογαριασμοί αξίας 645 εκ. δολαρίων πάγωσαν. Την ίδια εποχή η Ομοσπονδιακή Τραπεζική Επιτροπή της Ελβετίας ξεκίνησε έρευνα σε 19 τράπεζες. Eπειτα από έναν περίπου χρόνο αθώωσε 5 εξ αυτών, ενώ επέπληξε 6 για παραλείψεις στις διαδικασίες ανοίγματος νέων λογαριασμών. Εξι από τις τράπεζες βρέθηκαν ένοχες σοβαρών παραλείψεων στην αποδοχή των χρημάτων του Αμπάσα. Μεταξύ αυτών και η αγνόηση ενδείξεων ότι τα κεφάλαια αυτά προέρχονταν από ανεξακρίβωτες πηγές, καθώς και το γεγονός ότι παραβλέφθηκαν διοικητικές οδηγίες κλεισίματος των λογαριασμών. Στην έκθεση της επιτροπής διαπιστώθηκε ακόμη ότι το μεγαλύτερο μέρος των χρημάτων εισέρευσε στην Ελβετία μέσω της Βρετανίας. 
 Στο επακόλουθο αίτημα των ερευνητών της νιγηριανής κυβέρνησης για παράλληλη έρευνα στους λογαριασμούς 15 τραπεζών στο Λονδίνο, οι βρετανικές αρχές καθυστέρησαν επιδεικτικά -τουλάχιστον για 4 μήνες- να ανταποκριθούν, επικαλούμενες την αντίθετη νομοθεσία. 
 Μία από τις πλέον μπλεγμένες τράπεζες στις έρευνες της νιγηριανής κυβέρνησης στο Λονδίνο για το ξέπλυμα χρήματος από τον πρώην δικτάτορα της αφρικανικής χώρας Τζεν Αμπάσα, είναι η Citibank. 
 H Citibank διατηρούσε λογαριασμούς διάφορων εταιρειών, οι οποίες βρίσκονταν στον έλεγχο του Αμπάσα και των εμπίστων του, συμπεριλαμβανομένης και μιας εταιρείας ονόματι Morgan Procurement Corporation, η οποία είχε λογαριασμό μεγαλύτερο των 60 εκ. δολαρίων. Το πώς η Citibank αποδέχθηκε τόσο μεγάλο ποσόν, χωρίς να αναρωτηθεί για την προέλευση αυτών των κεφαλαίων, αποτελεί ερώτημα. 
 Το υποκατάστημα της Citibank στο Λονδίνο άνοιξε λογαριασμούς στους δύο γιους του Αμπάσα, Μοχάμεντ και Ιμπραΐμ το 1998, ενώ τα αντίστοιχα στις ΗΠΑ είχαν αρχίσει να δέχονται καταθέσεις τους από το 1992. Η τράπεζα αργότερα χρησιμοποίησε άλλα υποκαταστήματά της στον κόσμο για να μεταφέρει χρήματα σε άλλες χώρες και κυρίως στην Ελβετία. 
 Παρά τη συνεργασία αυτή, το προσωπικό της Citibank στο Λονδίνο και τη Νέα Υόρκη, μόλις το 1996 αντιλήφθηκε ότι οι δύο παραπάνω κύριοι δεν ήταν απλοί επιχειρηματίες, αλλά οι γιοι του δικτάτορα της Νιγηρίας. 
 Μια e-mail επιστολή του τραπεζίτη της Citibank στο Λονδίνο Μάικλ Μάθιους, το 1992, αναφέρεται σ' αυτούς αποκαλώντας τους γιους του Ζαχαρία Αμπάσα, ενός αξιοσέβαστου μέλους της επιχειρηματικής κοινότητας της Βόρειας Νιγηρίας, ο οποίος διέθετε τις κατάλληλες διασυνδέσεις. Στην ίδια επιστολή ο Μάθιους βρίσκει τους δύο αδελφούς αδιαμφισβήτητα γοητευτικούς, ευγενικούς και πάνω απ'
 Στις αρχές του 1996, μεγάλες καταθέσεις υπερτριπλασιάζουν το ποσόν στους τραπεζικούς λογαριασμούς των αδελφών Αμπάσα στο Λονδίνο, από τα 18 εκ. δολάρια
στα 60 εκατομμύρια. Τα ντοκουμέντα που προσήχθησαν από την τράπεζα στην εξεταστική επιτροπή της αμερικανικής Γερουσίας, η οποία ερεύνησε τις σχέσεις Citigroup-Αμπάσα, εμπεριέχουν ελάχιστες πληροφορίες για τις πηγές αυτών των κεφαλαίων. 
 Η τράπεζα απέτυχε ακόμη να καταθέσει αξιόπιστα ντοκουμέντα για την προέλευση των 47 εκ. δολαρίων που κατατέθηκαν σε λογαριασμούς στη Νέα Υόρκη μετά το 1994
και τα οποία, σύμφωνα με τους δύο αδελφούς, προέρχονται από την αεροπορική εταιρεία τους και τη γραμμή Νιγηρίας- Νέας Υόρκης. Ομως από το 1993 αυτές οι πτήσεις είχαν διακοπεί, αφού το αεροδρόμιο του Λάγος είχε χαρακτηριστεί ανασφαλές. 
 Από την άλλη πλευρά, το υποκατάστημα της Citibank στο Λονδίνο στα τέλη του 1998 και μετά το θάνατο του Τζεν Αμπάσα, βοήθησε στη μετακίνηση 39 εκ. δολαρίων από τους βρετανικούς λογαριασμούς και παρά το γεγονός ότι σχετική έρευνα της νέας νιγηριανής κυβέρνησης βρισκόταν σε εξέλιξη. 
 Στις αρχές του 2000, η Citibank έχοντας ξεκινήσει νέα πολιτική, έκλεισε τους λογαριασμούς των γιων του Αμπάσα, χωρίς όμως να μπορεί να εξηγήσει στις εξεταστικές αρχές το λόγο για τον οποίο το έκανε αυτό. 
 Η Citibank παραδέχθηκε ότι έκανε λάθη, αλλά επιμένει ότι τώρα έχει βελτιώσει τους ελέγχους της σε συνεργασία με τη FED. H Citibank ξεκίνησε να βελτιώνει τους ελέγχους της στο private banking στις αρχές του 1996 και αφού διαπιστώθηκε ότι οι εσωτερικοί έλεγχοι της παρουσίαζαν προβλήματα. Τον Απρίλιο
του 1998, η FED ζήτησε από την τράπεζα να δείξει σε τριμηνιαίες εκθέσεις την πρόοδό της. Τον Ιανουάριο του 2000, λίγο μετά το κλείσιμο των λογαριασμών του Αμπάσα, η FED τελικά απέσυρε το αίτημά της προς τη Citibank, λέγοντας ότι είχε
 ΝΗΣΙΑ ΚΕΪΜΑΝ - Το 5ο μεγαλύτερο χρηματοπιστωτικό κέντρο στον πλανήτη; 
 Λέγεται ότι το σύνολο αυτών των μικρών νησιών της Καραϊβικής αποτελούν το 5ο μεγαλύτερο χρηματοπιστωτικό κέντρο του κόσμου, μετά τη Νέα Υόρκη, το Λονδίνο, το Τόκιο και το Χονγκ Κονγκ. 
 Βρετανική αποικία, ο υπερπόντιος αυτός φορολογικός και τραπεζικός Παράδεισος, πέρασε πρόσφατα στη μαύρη λίστα των χωρών που κατηγορούνται για ξέπλυμα χρήματος. 
 Πέρυσι, οι εγγεγραμμένες σε αυτήν τη μικρή χώρα υπερπόντιες εταιρείες παρουσίασαν αύξηση κατά 51%, με αποτέλεσμα στα τέλη του περασμένου Σεπτεμβρίου
ο αριθμός τους να ανέρχεται στις 57.900. Στο ίδιο διάστημα δημιουργήθηκαν 17 νέες τράπεζες και ο αριθμός των χρηματοπιστωτικών ιδρυμάτων φθάνει πλέον τα 465. Επιπλέον, πέρυσι εγγράφηκαν 8 νέες εταιρείες διαχείρισης κεφαλαίων και 17
νέες ασφαλιστικές εταιρείες. Πολλές από τις παραπάνω εταιρείες είναι θυγατρικές γνωστών τραπεζικών κολοσσών και προσελκύουν κεφάλαια θεσμικών κυρίως επενδυτών. Ο συνολικός αριθμός των νέων αμοιβαίων κεφαλαίων ανέρχεται σε 114.246, ενώ οι ασφαλιστικές εταιρείες ξεπερνούν τις 550. 
 Από τον περασμένο Ιούνιο, το όνομα των νησιών αυτών συμπεριλαμβάνεται στη μαύρη λίστα των 15 υπερπόντιων χρηματοπιστωτικών κέντρων που δεν συνεργάζονται
στην αντιμετώπιση του ξεπλύματος παράνομου χρήματος, για ελλιπή τραπεζική νομοθεσία, υπερβολική μυστικότητα στις χρηματοπιστωτικές συναλλαγές κ.λπ. Η λίστα αυτή έχει συνταχθεί από τη Financial Action Task Force, ένα σώμα που δημιουργήθηκε από τις επτά πιο πλούσιες χώρες του κόσμου (G7) για την καταπολέμηση του ξεπλύματος παράνομου χρήματος.
 Tα Kεϊμάν κατάφεραν όμως να μη συμπεριληφθούν στην αντίστοιχη λίστα του ΟΟΣΑ -στην οποία 35 χώρες κατονομάζονται ως φορολογικοί Παράδεισοι διεθνών φοροφυγάδων- συμφωνώντας να συνεργαστούν με τον ΟΟΣΑ για την αλλαγή της φορολογικής νομοθεσίας τους στα επόμενα πέντε χρόνια.
