Με προσωπικό ασφαλείας θα λειτουργήσουν σήμερα τα νοσοκομεία όλης της χώρας, τα
Κέντρα Υγείας, το ΕΚΑΒ και τα Προνοιακά Ιδρύματα.
 Η Ομοσπονδία Ενώσεων Νοσοκομειακών Γιατρών Ελλάδος και η Ενωση Ιατρών Νοσοκομείων Αθήνας-Πειραιά κατεβαίνουν σε 24ωρη απεργία, ενώ η Πανελλήνια Ομοσπονδία Εργαζομένων Δημόσιων Νοσοκομείων πραγματοποιεί εξάωρη στάση εργασίας 9 π.μ.-3 μ.μ. στην Αθήνα και 24ωρη στην επαρχία...
  Η γενναία αύξηση των δημοσίων δαπανών για την Υγεία.
  H δημοκρατική περιφερειακή ισόρροπη συγκρότηση του συστήματος με τη θέσπιση:
Εθνικού Συμβουλίου ΠΕΣΥ, δημιουργία συγκροτημάτων με λειτουργική διοικητική αυτοδυναμία, καθώς και με περιφερειακό έλεγχο και παρακολούθηση. 
 Τη διατήρηση των Νοσοκομείων ως Νομικά Πρόσωπα Δημοσίου Δικαίου με αύξηση συμμετοχής των φορέων. 
 Το Δ.Σ. της ΕΙΝΑΠ, όπως ανακοίνωσε, αποφάσισε την προκήρυξη της απεργίας εκφράζοντας την πλήρη αντίθεση των νοσοκομειακών γιατρών στις προτάσεις του υπουργού Υγείας Αλέκου Παπαδόπουλου. 
 Αν οι 200 προτάσεις γίνουν νόμος και ο νόμος υλοποιηθεί, επισημαίνει, τίποτε δεν θα είναι στο χώρο της Yγείας όπως σήμερα και η όλη φιλοσοφία του συστήματος θα ανατραπεί πλήρως. 
 Σήμερα τα μέλη της ΕΙΝΑΠ συμμετέχουν μαζί με τα μέλη της ΠΟΕΔΗΝ σε πορεία προς
το υπουργείο Υγείας που θα ξεκινήσει από την πλατεία Μαβίλη στις 10 το πρωί. 
 Τη διαφωνία της για το σχέδιο μεταρρύθμισης του ΕΣΥ εκφράζει και η ΠΟΕΔΗΝ, ενώ
απαιτεί την επίλυση των θεσμικών και οικονομικών αιτημάτων της. 
 Οπως αναφέρεται σε ανακοίνωση της ομοσπονδίας, τα μέτρα προτείνονται από τεχνοκράτες που δεν έχουν βιώσει στα νοσοκομεία, απουσιάζει το όραμα και ο τελικός στόχος, καθώς και το προσδοκώμενο αποτέλεσμα. Προσθέτει ότι επιχειρείται μηχανιστική μεταφορά ξένων προτύπων, παραγνωρίζοντας τα ιδιαίτερα
χαρακτηριστικά της χώρας μας και μάλιστα στοιχείων που ήδη αμφισβητούνται εκεί
που εφαρμόζονται. Την Παρασκευή το Δ.Σ. της Ομοσπονδίας θα συνεδριάσει για να συζητηθεί το ενδεχόμενο κλιμάκωσης των κινητοποιήσεων.
