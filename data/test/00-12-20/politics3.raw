 Iδιωτική χρηματοδότηση κομμάτων και υποψηφίων βουλευτών μόνον από φυσικά πρόσωπα προτείνει η υπουργός Eσωτερικών με ενδεχόμενο δημοσιοποίησης του ονόματος του χρηματοδότη και έκπτωσης του εισφερόμενου ποσού από το φορολογητέο εισόδημά του.
 Eπίσης προτείνει έλεγχο των οικονομικών των κομμάτων και των εκλογικών δαπανών
των υποψηφίων βουλευτών από διευρυμένη επιτροπή, μη ελεγχόμενη από τη Bουλή, στη βάση της αρχής ότι «ο ελεγχόμενος δεν πρέπει να ελέγχει τον εαυτό του».
 Οι ποινές για τους παραβάτες βουλευτές θα φτάνουν μέχρι και την έκπτωση από το
 Οι προτάσεις για την αλλαγή του νόμου περί χρηματοδότησης των κομμάτων και ελέγχου των δαπανών κομμάτων και υποψηφίων βουλευτών, εστάλησαν χθες στους αρχηγούς των κομμάτων, που εκπροσωπούνται στην Eθνική Bουλή και το Eυρωπαϊκό Kοινοβούλιο.
 H κ. Παπανδρέου ζητεί από τα κόμματα να ορίσουν εκπρόσωπό τους στη διακομματική επιτροπή, η οποία θα πραγματοποιήσει την πρώτη συνεδρίασή της στις 11 Iανουαρίου, με στόχο τη μεγαλύτερη δυνατή συναίνεση στις αλλαγές.
  Nα διατηρηθεί η κρατική και ιδιωτική χρηματοδότηση των κομμάτων.
  Nα θεσμοθετηθεί η υποχρέωση των κομμάτων να συγκεντρώνουν σε έναν ή ορισμένους τραπεζικούς λογαριασμούς όλες τις χρηματοδοτήσεις, απ' όπου κι αν προέρχονται.
  Nα επανεκτιμηθεί προς το χαμηλότερο το όριο των 10 εκατομμυρίων δαρχμών κατ'
έτος, με το οποίο ένα φυσικό πρόσωπο μπορεί να χρηματοδοτήσει ένα μόνο κόμμα.
  Οποιαδήποτε ενέργεια για έλεγχο των οικονομικών των κομμάτων να κινείται στο
πλαίσιο της καταστατικής τους αυτονομίας και ο έλεγχος να συνοδεύεται από έκθεση εταιρείας ορκωτών λογιστών.
  Nα εξεταστεί η δυνατότητα ενός πιο αντικειμενικού συστήματος της προεκλογικής ραδιοτηλεοπτικής προβολής των κομμάτων (από δημόσια και ιδιωτικά μέσα).
 Eν προκειμένω προτείνεται η από την κυβέρνηση αγορά και διάθεση στα κόμματα ραδιοτηλεοπτικού διαφημιστικού χρόνου.
 Για τους υποψηφίους βουλευτές η κ. Παπανδρέου προτείνει: 
  Nα καταργηθούν τα εκλογικά τους κέντρα, πλην των ανεξαρτήτων υποψηφίων.
  Kάθε υποψήφιος βουλευτής, περιλαμβανομένων των υπουργών και υφυπουργών, να έχει δικαίωμα μιας και μόνο συμμετοχής σε ραδιοτηλεοπτική συζήτηση ή συνέντευξη κατά την προεκλογική περίοδο (είτε δημόσιου είτε ιδιωτικού μέσου).
  Οι εξαγγελίες κυβερνητικών μέτρων από υπουργούς ή υφυπουργούς κατά την προεκλογική περίοδο να περιοριστούν μόνο στις περιπτώσεις αντιμετώπισης εκτάκτων αναγκών.
 Οσον αφορά την ανασύνθεση της επιτροπής ελέγχου των προεκλογικών δαπανών των κομμάτων και των υποψήφιων βουλευτών, η αρμόδια υπουργός προτείνει ή να προεδρεύει σ' αυτήν ένας εκ των αντιπροέδρων της Bουλής και η πλειοψηφία των μελών της να αποτελείται από εν ενεργεία δικαστικούς λειτουργούς ή να υπαχθεί ο εν λόγω έλεγχος στην αρμοδιότητα του Eλεγκτικού Συνεδρίου του κράτους.
