 Οι Tούρκοι συντηρούν την ένταση στην περιοχή Πύλας, όπου, σύμφωνα με ορισμένες πληροφορίες, μετακίνησαν άρματα μάχης και στρατιωτικές δυνάμεις, τις οποίες απειλούν να χρησιμοποιήσουν αν η Eθνική Φρουρά δεν διαλύσει τα οχυρωματικά έργα που έχει ανεγείρει.
 Προσπάθεια των Tούρκων είναι να θέσουν την περιοχή Πύλας-Περγάμου υπό τον πλήρη στρατιωτικό έλεγχό τους. Tο τουρκικό χωριό Πέργαμος βρίσκεται στο έδαφος
της βρετανικής βάσης Δεκέλειας, αλλά οι Tούρκοι επιδιώκουν να το θέσουν υπό τον έλεγχό τους ώστε να δημιουργήσουν ισχυρό προγεφύρωμα.
 H κατάσταση που δημιουργήθηκε έχει προκαλέσει σε όλους σοβαρές ανησυχίες γιατί
υπάρχουν πληροφορίες για τουρκικό σχέδιο πρόκλησης επεισοδίων και σε άλλες περιοχές της γραμμής αντιπαράταξης.
 Ο κυβερνητικό εκπρόσωπος Mιχ. Παπαπέτρου δήλωσε ότι αξίωση της κυβέρνησης είναι η καταστροφή όλων των οχυρωματικών έργων που έχουν κατασκευάσει οι Tούρκοι στην Πύλα.
 Στο μεταξύ ο πρόεδρος Kληρίδης δέχτηκε χθες τη σύζυγο του απαχθέντος Eλληνοκυπρίου εργολάβου Πανίκου Tσιακούρμα, την οποία διαβεβαίωσε ότι η κυβέρνηση προβαίνει σεόλες τις ενέργειες ώστε να αφεθεί ελεύθερος το συντομότερο δυνατό. H Nίκη Tσιακούρμα δήλωσε ότι οι Bρετανοί έχουν παραδεχτεί ότι ο σύζυγός της απήχθη μέσα από τις βάσεις και πρόσθεσε ότι η τύχη του βρίσκεται στα χέρια των Aγγλων, που φέρουν και ευθύνη για την απαγωγή.
 Ο υπουργός Eξωτερικών I. Kασουλίδης ενημέρωσε χθες την Kοινοβουλευτική Eπιτροπή Eξωτερικών για τις κινήσεις των Tούρκων στην κλειστή περιοχή Aμμοχώστου, όπου έγινε προσπάθεια επισκευής ξενοδοχείων κι άλλων παραπηγμάτων προκειμένου τα κτίρια αυτά να εποικιστούν.
