Περισσότεροι από 1.000 άνθρωποι, με μια σκούπα στον ώμο, περπάτησαν από τα Προπύλαια μέχρι τη Βουλή: Φιλιππινέζοι και Ελληνες δάσκαλοι, Πακιστανοί, Αλβανοί, Αφρικανοί μαζί. Χθες το απόγευμα, διαμαρτυρόμενοι για το προτεινόμενο
σχέδιο νόμου για τη νέα μεταναστευτική πολιτική που ήδη κατατέθηκε.
 Το Συντονιστικό Μεταναστών και Προσφύγων, στελέχη του ΣΥΝ, της ΑΚΟΑ, της εξωκοινοβουλευτικής Aριστεράς, ακόμη και Αραβες δημοσιογράφοι ζήτησαν να σταματήσουν οι «επιχειρήσεις-σκούπα», φωνάζοντας πως «οι μετανάστες δεν είναι σκουπίδια». Η ομάδα δασκάλων μεταναστών «Τα πίσω θρανία» έγραψε σε μαύρο πανί,
 «Μέχρι χθες ήμουν χωρίς υπηκοότητα, όπως είναι σήμερα ο πατέρας και η αδελφή μου. Πέρα από κάθε εθνικότητα είμαστε άνθρωποι», μας είπε η Αϊσέλ Ζεϊμπέκ, Πομάκα που συστήνεται ως Θρακιώτισσα από τον Εχίνο.
 «Η κυβέρνηση εθελοτυφλεί αν νομίζει ότι μπορεί να λύσει τα προβλήματα που προκύπτουν από τη μετανάστευση με απαγορευτικά και κατασταλτικά μέτρα. Η διαδικασία καταγραφής και δικαιώματος εργασίας πρέπει να αποκτήσει καθολικό χαρακτήρα. Και το σημαντικότερο όλων είναι η διευκόλυνση της διαδικασίας απόκτησης της ελληνικής ιθαγένειας», επισημαίνεται από την ΑΕΚΑ.
