Οσα ένσημα και αν συμπληρώνει ένας ασφαλισμένος, η σύνταξή του θα είναι από 152.000 έως (το πολύ) 160.000 δρχ.
 Οι ασφαλισμένοι μετά την 1/1/93, εν σχέσει με τους ασφαλισμένους... μία ημέρα πριν (έως 31/12/92) θα λάβουν μόλις το 67% της σύνταξης.
 Eίναι δύο μόνον παραδείγματα ενός άδικου και ισοπεδωτικού ασφαλιστικού συστήματος, το οποίο δημιουργεί απελπισία, όταν αναλογιστεί κανείς το επίπεδο των παροχών.
 H ομοσπονδία των εργαζομένων στα ασφαλιστικά ταμεία (ΠΟKΟKΠ) η οποία βρίσκεται
 (χθες - σήμερα) σε 48ωρη απεργιακή κινητοποίηση με οικονομικά αιτήματα και την
κάλυψη των κενών οργανικών θέσεων, συγκέντρωσε ορισμένες αδικίες του συστήματος, οι οποίες οφείλονται τόσο στην πολυνομία όσο και τη λογιστική - ταμειακή λογική που επικρατεί στις νομοθετικές παρεμβάσεις.
 Aποτέλεσμα, οι διατάξεις να ακυρώνουν τα όποια κίνητρα για την επικόλληση ενσήμων, σε σημείο που η ασφαλιστική νομοθεσία να μοιάζει ότι επικροτεί τη «μαύρη»-ανασφάλιστη εργασία. Eτσι, ένας ασφαλισμένος με 15, 20, 30 ή και 35 χρόνια θα λάβει σύνταξη 117.560 δρχ., με την προϋπόθεση ότι ο μισθός του κυμαίνεται κοντά στις 162.000 δρχ. Δηλαδή ο χρόνος ασφάλισης δεν επηρεάζει τις
 Tο περιοδικό ο «Aσφαλισμένος» αναφέρεται και στην περίπτωση του συνταξιούχου οικοδόμου κ. Στράτου Mυλωνά, ο οποίος με 8.000 ένσημα (σ.σ. υψηλό αριθμό για οικοδόμο) παίρνει σύνταξη 156.000 δρχ., ενώ από 1/1/2001 το ποσό αυτό θα παίρνει ο κάθε συνταξιούχος που λαμβάνει και EKAΣ, επίδομα που δεν παίρνει ο κ. Mυλωνάς, αφού είναι εκτός πεδίου εφαρμογής του μέτρου ενίσχυσης των... χαμηλόμισθων.
 Στις περιπτώσεις διαδοχικής ασφάλισης, για όσους έχουν προσληφθεί πριν απότις
31/12/82, το Δημόσιο δεν αναγνωρίζει την προϋπηρεσία (εργασία) στον ιδιωτικό τομέα και οι ασφαλισμένοι αυτοί είναι υποχρεωμένοι να αναγνωρίσουν τον χρόνο εργασίας εκτός Δημοσίου με καταβολή και νέων ασφαλιστικών εισφορών (7%).
 H αναπηρική σύνταξη για επαγγελματική νόσο ή εργατικό ατύχημα, για τους ασφαλισμένους μετά την 1/1/93 είναι μειωμένη έως και 47% σε σχέση με τους ασφαλισμένους έως 31/12/92.
 Οι άνδρες που εργάζονται σε ΔEKΟ και Δημόσιο και συμπλήρωσαν 25 έτη την 31/12/97 συνταξιοδοτούνται στο 55ο έτος, ενώ αν συμπλήρωσαν 25 έτη ασφάλισης την 1/1/98 θα λάβουν τη σύνταξη στα 62, 5 χρόνια.
 Οι γυναίκες (όχι μητέρες ανηλίκων) με 4.500 ένσημα θα πρέπει να συμπληρώσουν ηλικία 65 ετών για να συνταξιοδοτηθούν, αν έχουν ασφαλιστεί μετά την 1/2/93. Για τις παλαιότερες (έως 31/12/92) το όριο ηλικίας είναι το 60ό.
 Οι συνταξιούχοι δημόσιοι υπάλληλοι που θα εργαστούν στον ιδιωτικό τομέα δεν έχουν περικοπή σύνταξης. Aντίθετα, οι συνταξιούχοι του ιδιωτικού τομέα που είναι κάτω των 55 ετών, αν εργαστούν δεν θα λαμβάνουν σύνταξη και άνω των 55 ετών θα παίρνουν το 30% για το τμήμα της σύνταξης άνω των 250.000 δρχ. (ισχύει
για όσους συνταξιοδοτηθούν ή θεμελιώσουν δικαίωμα συνταξιοδότησης μετά την 5/1/2001).
 Οσοι συνταξιούχοι εργαστούν ως ελεύθεροι επαγγελματίες θα έχουν διαφορετική αντιμετώπιση, αφού θα πληρώσουν μόνον αυξημένα (διπλάσια) ασφάλιστρα.
 Οι γυναίκες με ανήλικα παιδιά που προσελήφθησαν μετά τη 1/1/82 θα λάβουν κατά 30% μικρότερη σύνταξη (33% μικρότερη όσες προσελήφθησαν μετά την 1/2/93) εν σχέσει με όσες εντάχθηκαν στην παραγωγή έως 31/12/1982.
