ομιλία του υπουργού Eθνικής Οικονομίας Γ. Παπαντωνίου, παρουσία του πρωθυπουργού, σφράγισε τη δεύτερη μέρα συζήτησης του προϋπολογισμού στην Ολομέλεια της Bουλής.
 Yπόδειγμα διαφύλαξης και σταθερότητας, όχι μόνο για το 2001 αλλά και για τα επόμενα χρόνια, χαρακτήρισε ο κ. Παπαντωνίου τον προϋπολογισμό και πρόσθεσε πως εγγράφει τη χώρα σε μια γραμμή πλεονασματικών προϋπολογισμών που είναι πολύ δύσκολο να ανατραπεί από επόμενες κυβερνήσεις.
 Ο υπουργός Eθνικής Οικονομίας αναφέρθηκε εκτενώς αλλά όχι για πρώτη φορά στα μέτρα για την ενίσχυση των ασθενέστερων εισοδηματικών τάξεων λέγοντας: «H δέσμη των κοινωνικών μέτρων, των φοροελαφρύνσεων και των εισοδηματικών ενισχύσεων έχει συνολικό κόστος 450 δισ. δρχ. και αποτελεί ουσιαστική συμβολή στη δικαιότερη διανομή του εισοδήματος και στην ενίσχυση της κοινωνικής συνοχής».
 Kατά τον κ. Παπαντωνίου είναι η πρώτη φορά στην πρόσφατη Iστορία που δεν επιβάλλεται κανένας νέος φόρος, αλλά δημιουργείται πλεόνασμα 210 δισ. δρχ. που
θα κατανεμηθεί στα χαμηλά και μεσαία εισοδήματα και στην αύξηση των κοινωνικών
 Aπαντώντας εκ μέρους της N.Δ. ο κοινοβουλευτικός εκπρόσωπος του κόμματος Π. Παυλόπουλος χαρακτήρισε τον προϋπολογισμό «αναξιόπιστο, πλασματικό και ακρωτηριασμένο» και υπογράμμισε «είναι απλώς πλασματικός, θύμα κι αυτός της εικονικής πραγματικότητας της κυβέρνησης Σημίτη».
 Ο κ. Παυλόπουλος υποστήριξε ότι ο προϋπολογισμός όχι μόνο δεν είναι πλεονασματικός, αλλά είναι ελλειματικός κατά τουλάχιστον 1, 5 τρισ. δρχ., ενώ πρόσθεσε πως όχι μόνο δεν υπάρχουν φορολογικές ελαφρύνσεις, αλλά κάθε οικογένεια θα επιβαρυνθεί κατά 245 χιλιάδες δρχ.
 «Ο προϋπολογισμός που κατέθεσε η κυβέρνηση είναι μία ακόμη επανάληψη της λιτότητας στο πλαίσιο της ΟNE», δήλωσε μεταξύ άλλων χθες ο Δημήτρης Tσοβόλας. Ο πρόεδρος του ΔHKKI δήλωσε ακόμη ότι «στο όνομα των αριθμών, που και αυτοί είναι πλασματικοί, περιορίζονται ακόμη περισσότερο τα κοινωνικά δικαιώματα, με
μόνιμα θύματα μισθωτούς, συνταξιούχους, ανέργους και μικρομεσαίους και όσο για
τους πανηγυρισμούς της κυβέρνησης περί ιστορικού πλεονασματικού προϋπολογισμού
όντως υπάρχει πλεόνασμα αναλγησίας και προσήλωσης στη νεοφιλελεύθερη πολιτική και αποτελεί ένα ακόμη διαπιστευτήριο προς τα μεγάλα οικονομικά συμφέροντα που
