Ταλαιπωρίας, ψυχικής τε και υλικής, συνέχεια για τους επενδυτές στη Σοφοκλέους.
 Μέσα σε κλίμα γενικευμένης αδιαφορίας και έλλειψης αγοραστικού ενδιαφέροντος, όπως άλλωστε προκύπτει και από τον εξαιρετικά χαμηλό τζίρο συναλλαγών, που δεν
ξέφυγε και χθες από τα 40 δισ. δρχ. (72 δισ. δρχ. συνολικά με τα προσυμφωνημένα πακέτα), τιμές και δείκτης συνεχίζουν την ελεύθερη πτώση τους. 
 Στην παρούσα φάση, εξάλλου, δεν απαιτείται και μεγάλη προσπάθεια, για να γκρεμιστούν ακόμη και οι θεωρούμενες ως «ισχυρές» μετοχικές αξίες της αγοράς (τίτλοι τραπεζών, δηλαδή, και άλλα blue chips) καθώς ουδείς εκ των εγχώριων επιχειρηματιών, ή ακόμη και από τους μεγάλους θεσμικούς επενδυτές, δείχνει πρόθυμος να προβάλει ίχνος αντίστασης, προασπιζόμενος -ως θα όφειλε- τα δικά του χαρτιά, αλλά και τα συμφέροντα των επενδυτών που τον εμπιστεύθηκαν, κόντρα
 Παρατηρώντας μάλιστα προσεκτικά τη χθεσινή και την προχθεσινή σχεδόν πανομοιότυπη συνεδρίαση -με το γενικό δείκτη να υποχωρεί αντίστοιχα κατά -1, 52% και -1, 90% και την αξία συναλλαγών να παραμένει στα ίδια χαμηλά επίπεδα- οι επενδυτές θα πρόσεξαν ασφαλώς ότι οι τιμές κάποιων τίτλων που λειτουργούν σαν «πιλότοι» στην αγορά σαρώνονται λίγο μετά το μεσημέρι, από κύματα ρευστοποιήσεων που ουδείς γνωρίζει πόθεν πηγάζουν. Κάποιοι χρηματιστές μιλούν γενικώς και αορίστως για μικρό αριθμό εντολών που προέρχονται ενδεχομένως από κέντρα του εξωτερικού (αν και όσοι ξένοι έχουν απομείνει δεν δραστηριοποιούνται αυτή την περίοδο) λ, ενώ κάποιοι άλλοι «δείχνουν» προς την πλευρά των εγχώριων θεσμικών χαρτοφυλακίων. Ολοι πάντως συμφωνούν ότι το «παιχνίδι» γίνεται με λίγα χρήματα, αλλά με πολύ θεαματικά αποτελέσματα σε ένα
Χρηματιστήριο που εδώ και καιρό έχει καταστεί ευάλωτο στην υποτιμητική ή παντός άλλου είδους κερδοσκοπία.
 Στις καταγγελίες της Νέας Δημοκρατίας για τα μεγάλα ποσά που «σπατάλησαν» προεκλογικά η κρατική εταιρεία ΔΕΚΑ και η Αγροτική Τράπεζα, προκειμένου να στηρίξουν το Xρηματιστήριο, υποβοηθώντας έτσι και την κυβέρνηση, επανήλθε χθες
στη Βουλή ο βουλευτής και ειδικός εισηγητής της Ν.Δ. για τον προϋπολογισμό Ευάγγελος Μπασιάκος. 
 Σύμφωνα με αναλυτικά στοιχεία που κατέθεσε ο εισηγητής, η Αγροτική Τράπεζα αγόρασε κατά την προεκλογική περίοδο (από 14.3.2000 έως 7.4.2000) μετοχές αξίας 34, 9 δισ. δρχ., με πράξεις που διενήργησε μέσω της θυγατρικής της Αγροτικής ΑΧΕ και των εταιρειών D.F.ΑΧΕ, Περβάνας ΑΧΕ και Μακεδονίας-Θράκης ΑΧΕ σε μια πρσπάθεια γενικότερης στήριξης.
 Ομως, οι μετοχές αυτές έχουν χάσει το 50% της αξίας τους, με αποτέλεσμα η ΑΤΕ να απωλέσει δεκάδες δισ. δρχ. στο «βωμό του προεκλογικού παιχνιδιού», καταγγέλλει ο κ. Μπασιάκος. Ανάλογες είναι και οι καταγγελίες του βουλευτή για
την προεκλογική τακτική της κρατικής ΔΕΚΑ που μόνο από μία συναλλαγή μετοχών της Εθνικής Τράπεζας, τις οποίες πούλησε πριν 10 ημέρες κατά 35% φθηνότερα από
όσο τις είχε αγοράσει, ενέγραψε ζημιές ύψους 35 δισ. δρχ.
