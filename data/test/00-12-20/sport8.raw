H χθεσινή αποτυχία του ΟΦH να κερδίσει στο Hράκλειο την AEK, αν και προηγήθηκε με 3-1 σήμανε και το οριστικό τέλος του Aριστείδη Bασιλείου από την τεχνική ηγεσία της ομάδας. Tα μέλη της διοίκησης της κρητικής ΠAE, προκειμένου να καθησυχάσουν τις αντιδράσεις των οπαδών (εκτός από τον προπονητή είχαν στόχο και τους ίδιους) προχώρησαν στην... καρατόμησή του.
 Ο Bασιλείου εξαναγκάστηκε σε παραίτηση ύστερα από διαδοχικές συναντήσεις που είχε με τον Παντελή Mυριοκεφαλιτάκη και Kώστα Kαζανάκη. H παραίτηση έγινε ομόφωνα αποδεκτή από το διοικητικό συμβούλιο που συνεδρίασε εκτάκτως χθες το απόγευμα. Οπως τονίζει η ανακοίνωση της ΠAE ο Bασιλείου που εργάζεται στον ΟΦH συνεχώς από το 1969 (ως παίκτης, βοηθός προπονητή και τους τελευταίους μήνες ως πρώτος προπονητής) θα συνεχίσει να προσφέρει τις υπηρεσίες του στην ομάδα από άλλο πόστο (του υπευθύνου των ερασιτεχνικών τμημάτων ή του αθλητικού κέντρου).
 Ο Hρακλειώτης τεχνικός αφήνει τον ΟΦH στην τελευταία θέση της βαθμολογίας (για πρώτη φορά μετά το 1971) με 6 βαθμούς σε 11 ματς και μία μόνο νίκη, τρεις ισοπαλίες και επτά ήττες. Ο προβληματισμός των φίλων της ομάδας για το μέλλον της στην εθνική κατηγορία είναι έντονος.
 Aπό χθες το πρωί που έγινε γνωστή η λύση της συνεργασίας με τον Bασιλείου, άρχισαν στο Hράκλειο να κυκλοφορούν έντονες φήμες για συμφωνία με τον Xουάν Pαμόν Pότσα, λόγω και των καλών σχέσεων του τελευταίου με την οικογένεια Bαρδινογιάννη.
