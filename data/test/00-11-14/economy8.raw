 Μια νέα μέθοδος άμεσης εξασφάλισης πλήρως εξοπλισμένης επαγγελματικής στέγης υψηλού ποιοτικού επιπέδου έχει κάνει την εμφάνισή της εδώ και δύο χρόνια και στην Ελλάδα.
 Πρόκειται για την ενοικίαση έτοιμων γραφειακών εγκαταστάσεων, με τη διαφορά όμως ότι η ενοικίαση αυτή λειτουργεί με βάση το μοντέλο λειτουργίας των ξενοδοχείων, δίνοντας δηλαδή τη δυνατότητα σε κάθε είδους επιχείρηση να «κλείσει γραφείο» ακόμα και για μία ημέρα, με την ίδια ευκολία που κάποιος θα έκλεινε δωμάτιο σε ένα ξενοδοχείο.
 Στη χώρα μας η υπηρεσία αυτή προσφέρεται από την εταιρεία Regus, η οποία κατέχει κυρίαρχη θέση στον τομέα της διαχείρισης συγκροτημάτων γραφείων (business centers) στην Ευρώπη. 
 Πρόσφατα, η Regus εγκαινίασε το δεύτερο business center της στην Ελλάδα, στην οδό Βασιλίσσης Σοφίας, το οποίο ξεκίνησε τη λειτουργία του στις 22 Ιουνίου σε ένα νεοκλασικό κτίριο έκτασης 3.009 τ.μ. που διαθέτει 63 σουίτες γραφείων και 3 αίθουσες συνεδριάσεων, ενώ μπορεί να φιλοξενήσει 181 άτομα.
 Το πρώτο business center της εταιρείας λειτούργησε στη χώρα μας το Νοέμβριο του 1998 στη Λεωφόρο Κηφισίας. Το συγκρότημα αυτό διαθέτει 38 σουίτες γραφείων
«ο Μαρκ Ντίξον μετέφερε και στην Ευρώπη την έννοια του business center - που χρησιμοποιείται ευρέως στις ΗΠΑ - ώστε οι εταιρείες που ήθελαν να αποκτήσουν άμεση πρόσβαση σε νέες αγορές να μπορούν να το κάνουν αποφεύγοντας τη χρονοβόρα και πολυδάπανη διαδικασία της ανεύρεσης, των επισκευών και της προσαρμογής των κτιριακών εγκαταστάσεων, του εξοπλισμού, των στελεχών τεχνικής
και γραμματειακής υποστήριξης, και των λοιπών παροχών καθαρισμού, κλιματισμού,
ηλεκτρικού, 24ωρου φύλαξης κλπ. στις ανάγκες της επιχείρησης. Το πρώτο business center των Βρυξελλών - που άρχισε να λειτουργεί το 1989- ακολούθησαν εκατοντάδες άλλα σε 47 χώρες του κόσμου, από το Λονδίνο, τη Μόσχα και βέβαια την Αθήνα, έως το Ντέρμπαν της Ν. Αφρικής, την Καζαμπλάνκα, το Τόκιο και το Πεκίνο». 
 Ολα τα business centers περιλαμβάνουν πλήρως και πολυτελώς επιπλωμένους και εξοπλισμένους χώρους υποδοχής, αίθουσες συσκέψεων με υπερσύγχρονο τηλεπικοινωνιακό εξοπλισμό, οπτικοακουστικά μέσα, υπολογιστές και σύνδεση με το Internet, καθώς και την απαραίτητη υποδομή για τηλεδιασκέψεις (videoconferencing). Τηρούνται αυστηρά οι προδιαγραφές της Ευρωπαϊκής Κοινότητας για την Υγεία και την Ασφάλεια των εργαζομένων, πράγμα που εξασφαλίζει ένα άνετο και εργονομικό εργασιακά περιβάλλον, ενώ μεγάλη σημασία δίνεται στην ασφάλεια των κτιρίων. 
 Σύμφωνα με την κ. Κώη, η πρόσβαση στη νέα αυτή αγορά είναι ταχύτατη, ενώ το κόστος εγκατάστασης μπορεί να μειωθεί έως και 65% σε σχέση με τις συμβατικές μεθόδους ανεύρεσης γραφειακών εγκαταστάσεων. Η διάρκεια ενοικίασης των γραφείων από μια επιχείρηση μπορεί να είναι για μία ημέρα, μία εβδομάδα, ένα χρόνο ή όσο χρειάζεται, ενώ οι λύσεις που προσφέρονται περιλαμβάνουν: 
  Χώρους γραφείων για ένα ή περισσότερα άτομα
 Στα σχέδια της Regus περιλαμβάνεται η δημιουργία 10 business centers στην Αττική, ενώ σταδιακά οι υπηρεσίες θα αρχίσουν να προσφέρονται και σε άλλα μεγάλα αστικά κέντρα. 
 Αναλυτικά, οι υπηρεσίες που προσφέρει η Regus περιλαμβάνουν τα εξής επιμέρους προγράμματα: 
 Η υπηρεσία αυτή απευθύνεται κυρίως σε εταιρείες που απασχολούν τουλάχιστον 50 άτομα και χρειάζονται επαγγελματικά γραφεία για τρία χρόνια ή και περισσότερο.
Οι πελάτες κοστολογούνται ανά θέση εργασίας και όχι με την παραδοσιακή μέθοδο όπου η τιμή καθορίζεται ανάλογα με την έκταση των γραφείων. Το «πακέτο» των παροχών καθορίζεται ανάλογα με τις ανάγκες του κάθε πελάτη. Μεταξύ άλλων περιλαμβάνει υποδοχή και τηλεπικοινωνιακό εξοπλισμό, γραμματεία, υπηρεσία μεταφράσεων και κλητήρες, υπηρεσίες videoconferencing, catering, ασφάλειας, συντήρησης και καθαρισμού των γραφείων.
 Ιδανική υπηρεσία για τις εταιρείες που αναπτύσσουν projects και πρέπει να επεκτείνουν χωρίς χρονοτριβή τις δραστηριότητές τους σε συγκεκριμένες περιοχές
ή χρειάζονται προσωρινά επιπλέον χώρους επαγγελματικής χρήσης. Η εταιρεία παρέχει άμεσα διαθέσιμα, πλήρως λειτουργικά γραφεία με εξαιρετικά ελκυστικούς όρους. Οι πελάτες μπορούν να ενοικιάσουν τα γραφεία και να αρχίσουν να τα χρησιμοποιούν αμέσως, χωρίς οποιαδήποτε επένδυση, δέσμευση ή λειτουργικά έξοδα. 
 Πρόκειται για μια γρήγορη και χαμηλού κόστους λύση που επιτρέπει την ταχεία εγκατάσταση μιας εταιρείας σε μία από τις 47 χώρες που καλύπτει το δίκτυο της Regus. Τα γραφεία μπορούν να ενοικιαστούν για μία ημέρα, μία εβδομάδα, ένα μήνα, ένα χρόνο-ή και περισσότερο. Ο χρόνος και το «πακέτο» των συνοδευτικών υπηρεσιών μπορούν να τροποποιηθούν ανά πάσα στιγμή, ανάλογα με τις ανάγκες του
πελάτη. Το κόστος ποικίλλει ανάλογα με την τοποθεσία, το μέγεθος των γραφείων,
τον αριθμό των υπαλλήλων που τα χρησιμοποιούν, τον εξοπλισμό και το χρόνο ενοικίασης. Η τιμή για κάθε μήνα περιλαμβάνει υπηρεσία υποδοχής, χειρισμό ταχυδρομείου, ψηφιακό σύστημα τηλεπικοινωνιών, voicemail, χειρισμό τηλεφωνικών
κλήσεων για λογαριασμό του πελάτη, ενοίκιο, φόρους, ηλεκτρικό, θέρμανση, φωτισμό, μπάνια, χαλιά, έπιπλα, ασφάλεια, καθαρισμό και συντήρηση, έξοδα δικηγόρων. 
 Σε περίπτωση που ζητηθούν προσφέρονται υπηρεσίες μετάφρασης, δημιουργία παρουσιάσεων, δακτυλογραφήσεις, εκτυπώσεις, οργάνωση ταξιδιών, οργάνωση σεμιναρίων, courier, χρήση telefax, ηλεκτρονικών υπολογιστών, laptop και σύνδεση στο Internet. Εκτός από τα «συμβατικά» γραφεία, στη διάθεση των πελατών τίθενται αίθουσες συναντήσεων και συσκέψεων, στούντιο για τηλεδιασκέψεις (videoconferencing) και υπηρεσίες catering.
 To «κλειδί» για μια επιτυχημένη επιχειρηματική σύσκεψη, μια παρουσίαση, μια συνέντευξη, ή ακόμα και μια γενική συνέλευση. Νοικιάζονται με την ώρα ή με την
ημέρα και είναι διαθέσιμα αμέσως. Yπάρχουν αίθουσες χωρητικότητας έως και 100 ατόμων, τα γραφεία είναι πλήρως επιπλωμένα και εξοπλισμένα, με δυνατότητα γραμματειακής υποστήριξης και πολυάριθμο προσωπικό. Στον «τυπικό» εξοπλισμό περιλαμβάνονται τηλεόραση και βίντεο, γραμμές ISDN, προβολείς διαφανειών, πίνακες για παρουσιάσεις και γραφική ύλη, ενώ υπάλληλοι της Regus είναι έτοιμοι ανά πάσα στιγμή να λύσουν οποιοδήποτε πρόβλημα αναφορικά με τη χρήση του τεχνολογικού εξοπλισμού. Υπάρχει επίσης δυνατότητα τηλεδιάσκεψης, υπηρεσία
τροφίμων και ποτών, ενώ, σε περίπτωση που ζητηθούν, προσφέρονται υπηρεσίες δακτυλογράφησης, εκτύπωσης και μετάφρασης, χρήση fax και ηλεκτρονικών υπολογιστών.
 Από τα συγκροτήματα γραφείων της Regus υπάρχει η δυνατότητα σύνδεσης με περισσότερα από 1.000 στούντιο σε όλες τις μεγάλες πόλεις του κόσμου. Το ευρύτατο αυτό δίκτυο είναι συνδεδεμένο με γραμμές ISDN, που επιτρέπουν ταχεία μεταφορά δεδομένων. 
 Το προσωπικό της Regus φροντίζει για όλες τις τεχνικές και διαδικαστικές λεπτομέρειες. Ο πελάτης πρέπει μόνο να ορίσει το χώρο και το χρόνο της τηλεδιάσκεψης. Με τη μέθοδο αυτή ο κάθε ενδιαφερόμενος έρχεται ανά πάσα στιγμή
«πρόσωπο με πρόσωπο» με πελάτες, υπαλλήλους ή συναδέλφους του. Μπορεί ακόμα να
οργανώσει μια συνέντευξη για πρόσληψη προσωπικού, με τους υποψήφιους να βρίσκονται....χιλιάδες χιλιόμετρα μακριά. 
 Σύμφωνα με μελέτη βρετανικού Ινστιτούτου, η τακτική χρήση των τηλεδιασκέψεων σε μια εταιρεία μπορεί να μειώσει το κόστος των επαγγελματικών ταξιδιών έως και κατά 75%. Εκτός από την εξοικονόμηση χρόνου και πόρων, μόνο με την τηλεδιάσκεψη μπορεί κάποιος να βρίσκεται σε τέσσερα μέρη ταυτόχρονα ή να «κινείται» καθημερινά μεταξύ Νέας Υόρκης και Τόκιο.
 Η λογική της υπηρεσίας Touchdown, η οποία λειτουργεί σε συνδρομητική βάση, προσφέρει στα μέλη της πλήρως εξοπλισμένα γραφεία με το απαραίτητο προσωπικό όποτε τα χρειάζονται, από μία ώρα έως μία ημέρα. Απευθύνεται κυρίως σε επιχειρηματίες ή στελέχη επιχειρήσεων, οι οποίοι, ευρισκόμενοι προσωρινά σε μια τοποθεσία, έχουν επαγγελματικές υποχρεώσεις για αρκετές ώρες και χρειάζονται ένα λειτουργικό γραφείο για να τις διευθετήσουν. Η χρήση της υπηρεσίας είναι τόσο απλή όσο και η κράτηση ενός δωματίου σε ξενοδοχείο: μ' ένα τηλέφωνο, ο ενδιαφερόμενος αποκτά πρόσβαση σε πολυτελή γραφεία, σε 250 πόλεις σε όλο τον κόσμο.
 Απευθύνεται σε πελάτες που επιθυμούν να αποκτήσουν αμέσως παρουσία σε μια συγκεκριμένη χώρα και πόλη, χωρίς όμως να επωμιστούν το κόστος που συνεπάγεται
η λειτουργία πλήρως εξοπλισμένων γραφείων. Πρόκειται για μια κατά βάση τηλεφωνική υπηρεσία υψηλής τεχνολογίας. Οι χρήστες της αποκτούν πρόσβαση σε ένα προσωποποιημένο σύστημα, το οποίο «μεταφέρει» μηνύματα και τηλεφωνικές κλήσεις σε τηλέφωνο της επιλογής του πελάτη. Οι χρήστες του Link αποκτούν σε κάθε γραφείο της Regus ειδική τηλεφωνική γραμμή για τη λήψη των μηνυμάτων τους, καθώς και υπηρεσία για τη λήψη και αποστολή εμπιστευτικών γραμμάτων και fax. Σε περιπτώσεις που απαιτείται η χρήση και του γραφείου, οι πελάτες μπορούν να χρησιμοποιήσουν συμπληρωματικά την υπηρεσία Touchdown και να εγκατασταθούν ανά πάσα στιγμή στα γραφεία ενός από τα 300 business center της Regus σε 47 χώρες του κόσμου.
