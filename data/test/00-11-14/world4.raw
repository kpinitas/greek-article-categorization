 Λιωμένα κορμιά, κολλημένα σε ό,τι απέμεινε από το μοιραίο συρμό στην Αυστρία αντίκρισαν τα συνεργεία που ξεκίνησαν την οδυνηρή προσπάθεια ανάσυρσης των πτωμάτων. Ο αρχηγός της Aστυνομίας είπε ότι σε πολλές περιπτώσεις οι διασώστες
χρειάστηκε να χρησιμοποιήσουν εργαλεία για να «κόψουν» τους νεκρούς από την άμορφη μάζα του τρένου στο τούνελ Κίτσταϊνχορν. 
 Μέχρι χθες βράδυ, οι δεκάδες άνδρες των σωστικών συνεργείων είχαν καταφέρει να
βγάλουν από τη σήραγγα 66 πτώματα. Μια προσπάθεια που δύσκολα περιγράφεται με λόγια. Ενδεικτικό είναι ότι κάθε ομάδα διασωστών δεν μένει στο τούνελ παρά μία
ώρα, και μετά τους αναλαμβάνουν ειδικοί ψυχολόγοι. Ορισμένα πτώματα βρέθηκαν σε απόσταση από το συρμό, άλλα ήταν κολλημένα στο σκελετό του τρένου. Ειδικοί επιστήμονες κάνουν την καταγραφή στον τόπο κι έπειτα βάζουν τα πτώματα σε ειδικό ασανσέρ που εγκαταστάθηκε μέσα στο τούνελ. Μόλις βγαίνουν στην επιφάνεια φορτώνονται σε ελικόπτερα και μεταφέρονται στο νεκροτομείο. Εκεί θα αναγνωριστούν από το DNA και την οδοντοστοιχία τους, διαδικασία που θα πάρει ίσως και ένα μήνα. «Η ένταση της φωτιάς έσβησε τα φυσιογνωμικά χαρακτηριστικά,
όπως τα μάγουλα, τις μύτες και τα χείλη» περιέγραψε τη φρίκη η ιατροδικαστής Εντιτ Τους-Μπάουερ. Γεωλόγος αποκάλυψε ότι η φωτιά «έλιωσε» την πέτρα μέσα στο
 Οι αρχές της Αυστρίας δήλωσαν χθες ότι οι ταυτότητες 159 νεκρών έχουν επιβεβαιωθεί. Δεν αποκλείεται όμως τα θύματα να είναι 175, σύμφωνα με την εκτίμηση του αρχηγού της Aστυνομίας. 
 Ενας από τους 18 επιζήσαντες (οι 12 βγήκαν από το τρένο και 6 βρίσκονταν στην αίθουσα αναμονής στον παγετώνα Κίτσταϊνχορν), ο Αυστριακός Γκέρχαρντ Χάνεζεντερ, κατάφερε να σωθεί μαζί με τη 12χρονη κόρη του. Οι επιβάτες, είπε, είδαν τον καπνό λίγα δευτερόλεπτα αφότου έκλεισαν οι πόρτες του τρένου και το όχημα άρχισε να κινείται. Μόλις αυτό μπήκε στη σήραγγα όμως κατάλαβαν ότι υπήρχε φωτιά. «Ξέσπασε πανικός. Προσπαθήσαμε απεγνωσμένα να ανοίξουμε τις πόρτες... Κάποιοι επιβάτες, με τα πέδιλα του σκι και τις μπότες τους προσπάθησαν να σπάσουν τα τζάμια από πλέξιγκλας. Είδα κάποιον να πηδάει έξω από το παράθυρο. Αρπαξα την κόρη μου και την έσπρωξα έξω. Μετά βγήκα κι εγώ», διηγήθηκε συγκλονισμένος στο αυστριακό ραδιόφωνο ο Χάνεζεντερ. 
 Η Eισαγγελία του Σάλτσμπουργκ διέταξε προκαταρκτική έρευνα για να διαπιστωθούν
τα αίτια της τραγωδίας. Το αυστριακό υπουργείο Μεταφορών διέταξε τη διακοπή λειτουργίας τρένου ίδιου τύπου με εκείνον του Καπρούν, στους παγετώνες Πίτσταλ
του Τιρόλο. Από μεθαύριο θα υποβληθεί σε ελέγχους ασφαλείας. Διακοπή λειτουργίας διατάχθηκε και για τον υπόγειο σιδηρόδρομο στο χιονοδρομικό κέντρο
 Εκκληση για ενίσχυση των μέτρων ασφαλείας στα χειμερινά θέρετρα, απηύθηνε ο Ιταλός ευρωβουλευτής Ρέινχολντ Μέσνερ. Ο Μέσνερ μαζί με τον Αυστριακό Πέτερ Χάμπελερ ήταν οι πρώτοι ορειβάτες που ανέβηκαν χωρίς φιάλες οξυγόνου στο Εβερεστ, το 1978. «Ολοι οι οδοντωτοί σιδηρόδρομοι, τα τρένα και οι αεροσυρμοί καθισμάτων πρέπει να αντικαθίστανται... κάθε πέντε έως δέκα χρόνια, ανάλογα με
