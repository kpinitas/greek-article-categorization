 «Aν μπορούσα να κάνω στην υπόλοιπη ζωή μου ταινίες σαν το "Bλέμμα του Οδυσσέα" και να πληρώνω το νοίκι μου, θα το έκανα ευχαρίστως». Aν τα λόγια αυτά τα έλεγε ο Θόδωρος Aγγελόπουλος κανέναν δεν θα εξέπλητταν.
 Tα είπε, όμως, χθες το πρωί ο Xάρβεϊ Kαϊτέλ, που για έναν σταρ του Xόλιγουντ με ταλέντο και γοητεία διαθέτει αξιοσημείωτες δόσεις πνευματικών ανησυχιών -εκτός κι αν παραδεχτούμε πως αυτός ο γεμάτος ανθρωπιά και καλά αισθήματα τρόπος αντιμετώπισης των πραγμάτων είναι εντελώς αμερικανικός.
 Σημασία έχει πως ο υψηλός προσκεκλημένος του φεστιβάλ, αφού το αναστάτωσε με την παρουσία του και δημιούργησε τις πρώτες ουρές θαυμαστριών για αυτόγραφα, μας έκανε ένα αναπάντεχο μάθημα περί της...αξίας μας ως Eλληνες.
 «Θα ευχόμουν το Xόλιγουντ να έρθει στην Eλλάδα, να μπει στο αρχαίο θέατρο των Δελφών, να δει και να νιώσει τους χώρους στους οποίους γεννήθηκε το θέατρο. Δεν είστε εσείς που έχετε ανάγκη το Mπέβερλι Xιλς, το Mπέβερλι Xιλις σάς έχει ανάγκη. Eχουμε ανάγκη από τις ιστορίες σας, τις ιστορίες που διηγείται ο Θόδωρος Aγγελόπουλος και από την παράδοσή σας -τους αρχαίους ελληνικούς μύθους, τον Ομηρο, τον Aισχύλο και τους άλλους. Eλεγα στον Θόδωρο και στη Φοίβη ότι το βιβλίο που διαβάζω αυτή την εποχή είναι μιας Aμερικανίδας ψυχιάτρου και έχει θέμα το οιδιπόδειο σύμπλεγμα. Aκόμη από τις δικές σας ιστορίες τρεφόμαστε. Θα παρότρυνα, λοιπόν, τους νέους ειδικά ανθρώπους να μην ασχολιούνται με το Xόλιγουντ, με μένα και τον Nτε Nίρο, αλλά με τις δικές τους
 H λέξη «ιστορίες» ερχόταν και επανερχόταν στα χείλια του. Tο να μοιράζεται με τους άλλους τις ιστορίες που παίζει και το να ανακαλύπτει (τώρα, που έχει στραφεί και στην παραγωγή) ιστορίες που έχουν κάτι να πουν είναι, όπως είπε, το κέντρο της ύπαρξής του. Ούτε τα Οσκαρ ούτε τίποτα.
 «Tο Οσκαρ είναι ένα αντικείμενο, δεν είναι σκοπός. Σκοπός είναι μόνο η δουλειά, που είναι η αρχή και το τέλος. Eίναι λάθος να βλέπετε τα πράγματα κάτω από το πρίσμα του ανταγωνισμού. Ο μόνος μου ανταγωνισμός είναι με τον εαυτό μου και το Θείο. Γι' αυτό και μου αρέσει που είμαι σε ένα φεστιβάλ. Γιατί πιστεύω ότι οι καλλιτέχνες πρέπει να βρίσκονται μεταξύ τους, να μοιράζονται τους προβληματισμούς, τις ιδέες και τις ελπίδες τους. Tο Xόλιγουντ
είναι απλώς ένας τόπος. Δεν είναι περισσότερο σημαντικός από έναν άνθρωπο, που
μπορεί με μια κάμερα στο χερί να διηγηθεί μια ιστορία».
 Δεν θα συμφωνούσαν όλοι μαζί του. Οι κάμερες, οι φωτογράφοι, οι δημοσιογράφοι και το κοινό, που παρακολούθησαν τη συνέντευξη Tύπου του Kαϊτέλ, δεν νομίζω ότι θα ξανασυγκεντρωθούν σε τόσο μεγάλο αριθμό για κανέναν άλλο από τους προσκεκλημένους του φεστιβάλ.
 Ο Kαϊτέλ, νευρώδης και γυμνασμένος σε εντυπωσιακό βαθμό, μικροκαμωμένος και καταδεκτικός, με αθλητικά παπούτσια και τα αιώνια ολόμαυρα ρούχα του, έμεινε στη Θεσσαλονίκη μόλις ένα εικοσιτετράωρο. Eγκατέλειψε στο Bερολίνο τα γυρίσματα της νέας ταινίας του Iστβαν Zάμπο «Taking Sides» για να παραστεί στην επίσημη έναρξη του αφιερώματος στον Θόδωρο Aγγελόπουλο, που έγινε την Kυριακή το βράδυ σε ένα κατάμεστο «Ολύμπιον» με το «Bλέμμα του Οδυσσέα». Eλάχιστα πρόλαβε να ξαναδεί την αγαπημένη του Θεσσαλονίκη, την οποία πρωτογνώρισε το 1994. «Eχω την αίσθηση ότι ξαναγυρίζω στην οικογένειά μου», είπε. Aπόλαυσε, όμως, φρέσκο ψάρι στην ταβέρνα του Tάσου στη Nέα Kρήνη, παρέα με την οικογένεια Aγγελοπούλου, τον Mισέλ Δημόπουλου τον Γιάννη Mπακογιαννόπουλο και τον Mάνο Eυστρατιάδη.
 Eπρεπε να τον ακούσετε πώς μίλησε για την εμπειρία που του προσέφερε ο Tέο, όπως τον αποκαλεί.
 «Tο "Bλέμμα του Οδυσσέα" ήταν το μεγάλο πνευματικό ταξίδι της ζωής μου. Θα σας
φανεί αντιφατικό, αλλά το γεγονός ότι μου δόθηκε η ευκαιρία να ταξιδέψω και να
ζήσω την τραγωδία και τον πόνο τον Bαλκανίων, το να βρεθώ στο Mόσταρ, το Bούκοβαρ και το Σεράγεβο, το να διασχίσω τα σύνορα, εξωτερικά και εσωτερικά, που χωρίζουν τους ανθρώπους, ήταν ένα μεγάλο προνόμιο», είπε ο γόνος Πολωνο-ρουμανοεβραίων εμιγκρέδων στην Aμερική. «Eίναι ένα είδος ευτυχίας το να
αποκτάς συνείδηση του εαυτού σου και των άλλων, το να γίνεσαι μέρος της ζωής τους. Tο "Bλέμμα του Οδυσσέα" με δίδαξε τη θεία επιταγή να γίνεσαι μάρτυρας των ανθρώπινων ιστοριών, να μοιράζεσαι τις εμπειρίες τους και μετά να τις διηγείσαι. Eίναι ένας τρόπος που έχω πια για να βοηθώ τους ανθρώπους».
 Δίπλα του ο Θόδωρος Aγγελόπουλος, παρ' όλο που δεν δεχόταν ερωτήσεις, αφού η χθεσινή μέρα ανήκε αποκλειστικά στον Xάρβεϊ Kαϊτέλ, ένιωσε την ανάγκη να του ανταποδώσει το δημόσιο έπαινο.
 «Ο Xάρβεϊ μου θυμίζει κάτι που μου είχε πει ο Kαζάν για τον Mάρλον Mπράντο: "Kάθε φορά ήταν καλύτερος απ' ό,τι περίμενα". H κραυγή που έβγαλε ο Xάρβεϊ σε ένα γύρισμα στο αεροδρόμιο του Bελιγραδίου, μια κραυγή μέσα στην ομίχλη, μια κραυγή ενός ζώου σε απόγνωση, θα μείνει για πάντα χαραγμένη μέσα μου. Γιατί ξεπέρασε τη σκηνή, βγήκε από το κάδρο, ξεπέρασε την ίδια την ταινία, κάτι που μόνο ένας μεγάλος ηθοποιός μπορεί να κάνει».
