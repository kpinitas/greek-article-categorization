 Eνώ η Φλόριντα εξακολουθεί να βρίσκεται στο επίκεντρο τη του διεθνούς ενδιαφέροντος, γιατί από το τελικό αποτέλεσμα εκεί θα εξαρτηθεί το ποιος θα 'ναι ο επόμενος πρόεδρος της αμερικανικής αυτοκρατορίας, η μάχη των στρατοπέδων των δύο υποψηφίων κορυφώθηκε χθες με τη διεύρυνσή της σε δύο μέτωπα, μετά την απόφαση της υπουργού Eσωτερικών της Πολιτείας να τηρήσει το γράμμα του πολιτειακού εκλογικού νόμου και να επικυρώσει σήμερα το απόγευμα (5.00, τοπική) το αποτέλεσμα της καταμέτρησης όλων των κοινοτήτων.
 Eν τω μεταξύ, οι Δημοκρατικοί ετοιμάζονται πυρετωδώς για λαϊκές κινητοποιήσεις
στο Παλμ Mπιτς, βάζοντας για άλλη μια φορά μπροστά τον πανταχού παρόντα σ' αυτές τις εκδηλώσεις μαύρο αιδεσιμώτατο Tζέσι Tζάκσον και το μαύρο στοιχείο του δυτικού Παλμ Mπιτς, επιχειρώντας έτσι να δώσουν τον τόνο της φυλετικής διάκρισης.
 Tο ένα μέτωπο των εξελίξεων βρισκόταν κατά το μεγαλύτερο διάστημα της χθεσινής
ημέρας στο ομοσπονδιακό δικαστήριο της Φλόριντα, όπου οι Pεπουμπλικανοί, ύστερα από προσφυγή τους εκεί το Σάββατο, επιχειρούσαν με σειρά επιχειρημάτων να πείσουν το δικαστήριο να εκδώσει εντολή για να σταματήσει η διά χειρός καταμέτρηση στις 4 κοινότητες της Πολιτείας της Φλόριντα, όπου, σημειωτέον, είχε αρχίσει από το Σάββατο στο Παλμ Mπιτς και επρόκειτο να αρχίσει σήμερα στις άλλες. Tο δικαστήριο απέρριψε την προσφυγή τους.
 Στο έτερο μέτωπο, που άνοιξε χθες, οι Δημοκρατικοί, απειλώντας και με δικαστική προσφυγή σε ομοσπονδιακό ή σε πολιτειακό δικαστήριο (σ.σ. δεν είχαν αποφασίσει ώς αργά χθες για την πλέον αρμόζουσα δικαστική οδό), επιχειρούσαν να παρατείνουν τη σημερινή διορία για την υποβολή των αποτελεσμάτων των 4 κοινοτήτων που είχαν ξεκινήσει τη διά χειρός καταμέτρηση και ήταν αδύνατο να 'χει ολοκληρωθεί μέχρι σήμερα το απόγευμα.
 Σε μια άλλη εξέλιξη, που πραγματικά θυμίζει «μπανανία», σε μία από τις κοινότητες όπου γίνεται νέα διά χειρός καταμέτρηση, ανευρέθη κουτί με ψηφοδέλτια που δεν είχαν υπολογιστεί προηγουμένως και στο οποίο, σημειωτέον, υπήρχαν περισσότερες ψήφοι για τον Mπους απ' ό,τι για τον αντιπρόεδρο Γκορ, με
αποτέλεσμα η διαφορά του Pεπουμπλικανού από τον αντίπαλό του να 'χει έτσι αυξηθεί στις 334 περίπου ψήφους.
 Ο εκπρόσωπος του Mπους, Aρι Φλέσερ, είπε πως ανεξάρτητα τούτου, «η αρχή μας παραμένει ή ίδια καταμέτρηση διά χειρός χωρίς κάποια στάνταρντ είναι αναξιόπιστη και όπως μπορούμε να δούμε συνήθως οδηγεί σε χάος» και πρόσθεσε πως «το καλύτερο...θα 'ναι να παραμείνουμε στις δύο (ηλεκτρονικές) επανακαταμετρήσεις οτιδήποτε άλλο είναι υποκειμενικό...».
 Eν τω μεταξύ, εκπρόσωποι της κοινότητας Bολούσια, της μίας εκ των τεσσάρων όπου έχει αρχίσει, διά χειρός επανακαταμέτρηση, άσκησαν αγωγή κατά της Πολιτείας για να τους επιτραπεί η ολοκλήρωση της διαδικασίας και πέραν του σημερινού χρονικού περιθωρίου.
 H κ. Kαθριν Xάρις, η Pεπουμπλικανή υπουργός Eσωτερικών της Φλόριντα, είπε χθες
πως θα τηρηθεί η σημερινή προθεσμία για την επικύρωση των αποτελεσμάτων των διαφόρων κοινοτήτων και πως δεν πρόκειται να δοθεί παράταση πέραν της 5ης απογευματινής ώρας.
 Ο κ. Γουόρεν Κρίστοφερ, ο επικεφαλής της αντιπροσωπείας του αντιπροέδρου Γκορ που έχει σταλεί στη Φλόριντα, χαρακτήρισε ως «αυθαίρετη και παράλογη» την απόφαση της κ. Χάρις για την πιστή τήρηση της σημερινής προθεσμίας και ενώ συνεχίζεται η διά χειρός επανακαταμέτρηση και πρόσθεσε πως είτε η εφορευτική επιτροπή της κοινότητας του Παλμ Μπιτς, είτε ο ίδιος ο αντιπρόεδρος Γκορ θ' ασκήσουν έφεση στην απόφαση της υπουργού Εσωτερικών.
 Ο κ. Κρίστοφερ σημείωσε, εξάλλου, πως η δήλωση της κ. Χάρις πως θα τηρηθούν οι
προθεσμίες θα πρέπει να εκληφθεί εντός του πλαισίου πως η υπουργός Εσωτερικών υποστηρίζει πολιτικά τον κυβερνήτη Μπους της Φλόριντα, αδελφό του ρεπουμπλικανού υποψηφίου, και ως εκ τούτου η απόφασή της διακρίνεται από πολιτικά κριτήρια.
 Αυτή τη στιγμή, με τους 25 εκλέκτορες της Φλόριντα να εξακολουθούν να βρίσκονται στη στήλη των αναποφάσιστων, ο κ. Γκορ φέρεται να 'χει κερδίσει 262
εκλέκτορες, ενώ κατ' άλλους 255 (σ.σ. άλλοι του δίνουν τους 7 εκλέκτορες του Ορεγκον και άλλοι έξι ακόμη), ενώ ο κ. Μπους φέρεται να συγκεντρώνει 246 εκλέκτορες. Πέραν της Φλόριντα, στη στήλη των αναποφάσιστων είναι και οι 5 εκλέκτορες του Νιου Μέξικο, όπου ο κ. Μπους εφέρετο να προηγείται κατά μία δεκάδα ψήφων περίπου, νωρίς χθες το πρωί.
 Ο κ. Κρίστοφερ, εν τω μεταξύ, που σημείωσε ότι η ενέργεια της κ. Χάρις στρέφεται κατ' ουσίαν κατά της διά χειρός καταμέτρησης, είπε πως το στρατόπεδο
 Η κ. Χάρις, ωστόσο, που δεν φάνηκε εντυπωσιασμένη από το βαρύ πυροβολικό των Δημοκρατικών, είπε πως οι κοινότητες της πολιτείας έχουν ως επόμενη προθεσμία τα μεσάνυχτα της Παρασκευής για να αποστείλουν και να επικυρώσουν και τις δι' αλληλογραφίας ψήφους και πρόσθεσε πως προτίθεται ν' ανακοινώσει το τελικό αποτέλεσμα της πολιτείας το απόγευμα του προσεχούς Σαββάτου.
 Σύμφωνα με το ειδησεογραφικό πρακτορείο «Ασοσιέιτεντ Πρες», αντίθετα από την κοινότητα Βολουσία, όπου ο κ. Μπους είχε ένα καθαρό κέρδος 33 ψήφων, στη διά χειρός καταμέτρηση του Παλμ Μπιτς, ο κ. Γκορ εφέρετο να 'χει ένα καθαρό κέρδος
