Με σιωπή αντέδρασε η ηγεσία της Νέας Δημοκρατίας στην ιδιαίτερα επιθετική γι' αυτήν χθεσινή συνέντευξη της Ντόρας Μπακογιάννη στην «Ε», με την οποία ζητούσε
από τον K. Kαραμανλή να θέσει υπό επαναβεβαίωση την ηγεσία του στο επικείμενο συνέδριο και παράλληλα να δημιουργήσει μια ηγετική ομάδα.
 Ο Κώστας Καραμανλής προτίμησε τη σιωπή, όπως άλλωστε συνηθίζει σ' αυτές τις περιπτώσεις, και κάτι ανάλογο συνέστησε και στα προσκείμενα σ' αυτόν στελέχη. Με τον τρόπο αυτό πιστεύει πως θα ακυρώσει τις όποιες παρενέργειες δημιουργηθούν από τις αναφορές της κ. Μπακογιάννη. 
 Εν τούτοις, οι πληροφορίες από το στρατόπεδο της Ρηγίλλης αναφέρουν πως ο Κώστας Καραμανλής είναι ιδιαίτερα ενοχλημένος, όχι τόσο με το αίτημα της πρώην
υπουργού να δημιουργηθεί ηγετική ομάδα στο κόμμα όσο με την απάντησή της στο ερώτημα «αν βρισκόταν στη θέση του κ. Καραμανλή αν θα ζητούσε επαναβεβαίωση της εντολής». Η κ. Μπακογιάννη απάντησε πως η ίδια θα ζητούσε εντολή από το συνέδριο, όταν γνωρίζει πως ο ίδιος ο Κώστας Καραμανλής σχετικά πρόσφατα απάντησε πως δεν έχει σκοπό να κάνει κάτι τέτοιο. Ομως, τον κ. Καραμανλή τον πιέζουν να θέσει θέμα επαναβεβαίωσης και άλλα στελέχη, όπως ο Στ. Δήμας, και δεν αποκλείεται μέχρι την πραγματοποίηση του συνεδρίου (Μάρτιο) να επιχειρήσει
 Και οι δύο πλευρές στη Ρηγίλλης εκτιμούν τώρα πως το επόμενο πεδίο αντιπαράθεσης θα είναι οι εσωκομματικές εκλογές για την ανάδειξη συνέδρων, οι οποίες θα πραγματοποιηθούν στις αρχές της ερχόμενης εβδομάδας.
 Εν τω μεταξύ, το Σάββατο αναμένεται να δοθεί συνέχεια στην οξύτατη αντιπαράθεση που ξέσπασε στην ΟΝΝΕΔ μετά την κατάθεση πρότασης μομφής κατά του
προέδρου της οργάνωσης Γ. Οικονόμου από 33 μέλη της κεντρικής Eπιτροπής. Οπως όλα δείχνουν, πρόκειται για μια διαμάχη που αφορά προσκείμενα στον Κ. Καραμανλή στελέχη. Από τη μία πλευρά οι 33 «χρεώνονται» σε στελέχη όπως οι κ. Τουσιάκης, Λυκουρέντζος και Ζώης, οι οποίοι βρίσκονται κοντά στον πρόεδρο της Ν.Δ. 
 Στην απέναντι όχθη εμφανίζεται ο πρώην εκπρόσωπος Tύπου του κόμματος Αρης Σπηλιωτόπουλος, τον οποίο θεωρούν υποστηριχκή του προέδρου της ΟΝΝΕΔ, τον οποίο με τη σειρά τους οι 33 θεωρούν ως υπεύθυνο για τη μη ομαλή λειτουργία της οργάνωσης. Το Σάββατο ίσως συνεδριάσει η Kεντρική Eπιτροπή και συζητηθεί το θέμα, εν τούτοις θεωρείται δύσκολο να ψηφιστεί η πρόταση μομφής, αφού απαιτείται πλειοψηφία 51 μελών, επί συνόλου 100.
