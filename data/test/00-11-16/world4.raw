 Αλλαγή πλεύσης ξεκαθάρισε το PKK σε συνέντευξη Τύπου, χθες, το απόγευμα στην Αθήνα, υποστηρίζοντας ότι πρέπει να υποστηριχθούν τα δικαιώματα των κουρδικών μειονοτήτων κι ότι δεν υπάρχει πιθανότητα να επιστρέψουν στο αντάρτικο αλλά θα 
 Πρακτικά, τίποτα δεν μπορεί να κάνει το PKK για όσους Ελληνες βοήθησαν τον Αμντουλάχ Οτσαλάν και σήμερα διώκονται. Αλλά δεν θα μείνουμε άλαλοι. Εσείς μπορείτε να βρείτε τους μηχανισμούς να προστατευθείτε», απάντησαν οι εκπρόσωποι του κουρδικού κόμματος στον Αντώνη Ναξάκη, κατά τη διάρκεια συνέντευξης Τύπου, για τη διευκρίνηση των αλλαγών στη στρατηγική τους. 
 - Η νέα, σημαντική διαφοροποίηση είναι πως αναφέρθηκαν σε εθνικό αγώνα για τα δικαιώματα των μειονοτήτων και όχι πλέον σε ανεξάρτητο κράτος. 
 - Επιπλέον, ζητούν την εφαρμογή αυτών των δικαιωμάτων στα τέσσερα (συνοριακά) τμήματα που κατοικούν Κούρδοι και όχι μόνον στην Τουρκία (Τουρκία-Ιράκ-Ιράν-Συρία) και υποστηρίζουν ότι πλέον θα δράσουν ενωμένοι. 
 - Τρίτον, υποστηρίζουν ότι η κατάσταση στην Τουρκία βελτιώνεται αλλά όχι αρκετά και ζητούν την αναγνώριση των ανθρωπίνων δικαιωμάτων μέσω της ενταξιακής διαδικασίας στην Ευρωπαϊκή Ενωση. 
 - Τέλος, υποστηρίζουν πως δεν υπάρχουν πλέον πιθανότητες να επιστρέψουν στον ένοπλο αγώνα αλλά θα συνεχίσουν να πολεμούν με όλα τα νόμιμα μέσα. 
 Για τις αλλαγές στην Τουρκία, υποστήριξαν ότι οι δημοκρατικές οργανώσεις συζητούν πλέον ανοιχτά για το Kουρδικό, όπως και μέσα στην τουρκική Bουλή, χωρίς όμως να καταλήγουν σε σταθερές αποφάσεις.
 Αναφερόμενοι στην ελληνο-τουρκική συνεργασία, τόνισαν πως «Ζητούμε την υποστήριξή σας για μία ξεκάθαρη θέση στο Κουρδικό. Περιμένουμε στις 21 Νοεμβρίου το Ευρωπαϊκό Δικαστήριο Ανθρωπίνων Δικαιωμάτων να αποφασίσει υπέρ των δικαιωμάτων του κουρδικού λαού».
 Τόνισαν, όμως, ότι αποκλείεται να δεχθούν τη συμφωνία της Λωζάννης, η οποία αποβαίνει «μόνον προς το συμφέρον της Τουρκίας κι ούτε καν αναφέρεται η λέξη Κούρδος. Εάν η Ε.Ε. θέλει να εντάξει την Τουρκία, πρέπει να αναγνωρίσει τα δικαιώματά μας. Σήμερα ζητάμε λύση από την Ευρωπαϊκή Ενωση».
 Πρόσθεσαν ότι η Ε.Ε. «παίζει διπλό παιχνίδι. Αρκετοί επίσημοι φορείς αναγνωρίζουν τον αγώνα μας κι έχουν συνεργασθεί με το PKK. Αλλά αποτελούμε ένα 
πιόνι στα χέρια τους, εφόσον ο στόχος τους είναι να εξυπηρετηθούν τα συμφέροντά τους στην περιοχή μας».
