Δύο συναυλίες στο Ηρώδειο θα δώσει ο Ζαν Μισέλ Ζαρ, πιθανότατα τον ερχόμενο Ιούνιο, παρουσιάζοντας μάλιστα σε παγκόσμια πρώτη μία νέα του σύνθεση, έναν ύμνο εμπνευσμένο από το αρχαίο ελληνικό πνεύμα και αφιερωμένο στη σύγχρονη Ελλάδα. Οι συναυλίες θα πραγματοποιηθούν ενταγμένες στο Φεστιβάλ Αθηνών και θα 
 Το μεγαλύτερο μέρος των εσόδων θα διατεθούν κατά την επιθυμία του ιδίου του Ζαρ για την ίδρυση του Ογκολογικού Παιδιατρικού Νοσοκομείου, έργο που έχουν αναλάβει ο Σύλλογος Φίλων Παιδιών με Καρκίνο «Ελπίδα» και το «Ιδρυμα για το Παιδί και την Οικογένεια». Ενα μέρος των εσόδων θα διατεθούν και στο «Ιδρυμα για το Παιδί και την Οικογένεια» για τη στήριξη των προγραμμάτων του, επιβράβευσης και ενίσχυσης των παιδιών που διαπρέπουν στις τέχνες και τα γράμματα, καθώς και των παιδιών που ζουν στις ακριτικές περιοχές της Ελλάδας.
 Ολα αυτά συζητήθηκαν στη συνάντηση της πρέσβειρας καλής θελήσεως της UNESCΟ, Μαριάννας Βαρδινογιάννη και του προέδρου του διοικητικού συμβουλίου του Φεστιβάλ Αθηνών, Περικλή Κούκου με το διάσημο μουσικοσυνθέτη κατά το ταξίδι-αστραπή (μόλις λίγων ωρών, δηλαδή) που πραγματοποίησε ο τελευταίος στην 
 Η ιδέα της συναυλίας είχε πάντως συζητηθεί πριν από λίγους μήνες όταν η κ. Βαρδινογιάννη και ο Ζαν Μισέλ Ζαρ, επίσης πρέσβης καλής θελήσεως της UNESCΟ, είχαν συναντηθεί στο Παρίσι, την έδρα της UNESCΟ.
 Ας θυμίσουμε ότι μία από τις πιο πρόσφατες δραστηριότητες του Ζαρ αφορούσε την 
εκδήλωση που είχε διοργανωθεί για το «Μιλένιουμ» στις πυραμίδες της Αιγύπτου, με τη συμμετοχή πλήθους κόσμου. (Ο Περικλής Kούκος είχε επιμεληθεί την αντίστοιχη στην Aκρόπολη).
