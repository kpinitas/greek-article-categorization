 Από τα σύννεφα έπεσε προχθές βράδυ το Δ.Σ. του ΟΔΙΕ, όταν πληροφορήθηκε πως η κυβέρνηση κήρυξε άγονο το διαγωνισμό για την ανέγερση, με αυτοχρηματοδότηση, του Ολυμπιακού Ιππικού Κέντρου, των ιπποδρόμων Μαρκόπουλου, Θεσσαλονίκης και των προσωρινών ολυμπιακών εγκαταστάσεων στο χώρο του σημερινού ιππόδρομου.
 Και αυτό γιατί θεωρούσε πως η μοναδική, έστω, προσφορά, που κατατέθηκε την ύστατη ώρα από την κοινοπραξία «Πήγασος», θα μπορούσε ίσως να δώσει λύση στο αδιέξοδο που προδιαγραφόταν πολύ καιρό τώρα.
 Σύμφωνα με το χρονοδιάγραμμα, η προσφορά της «Πήγασος», αποτελούμενη από 7 μεγάλα χαρτοκιβώτια, θα ανοιγόταν σήμερα και κατόπιν θα έπιανε δουλειά η επιτροπή αξιολόγησης που είχε συστήσει ο οργανισμός. Το πόρισμα της επιτροπής θα διαβιβάζονταν, κατόπιν, στο Δ.Σ. του ΟΔΙΕ και αυτό θα έκρινε αν η προσφορά ήταν κατ' αρχήν σύμφωνη με τους όρους της διακήρυξης και κατόπιν συμφέρουσα, και αναλόγως θα προχωρούσε στην ανάδειξη του αναδόχου ή στην κήρυξη του διαγωνισμού ως άγονου, όπως είχε το δικαίωμα.
 Ομως, η κυβερνητική παρέμβαση ανέτρεψε τα δεδομένα και τώρα ο ΟΔΙΕ είναι υποχρεωμένος να ευθυγραμμιστεί με αυτήν, εκτός αν ο πρόεδρός του Κ. Kαλίρης και το Δ.Σ. αποφασίσουν να καταγράψουν τη διαφωνία τους, παραιτούμενοι από τις 
 Είναι χαρακτηριστικό ότι κανένα κυβερνητικό όργανο δεν αποφάσισε (τουλάχιστον προχθές) την κήρυξη του διαγωνισμού ως άγονου. Το θέμα ετέθη κάποια στιγμή στη 
διυπουργική που συνεδρίαζε με αντικείμενο το 2004, αλλά δεν ελήφθη (ούτε και θα μπορούσε) καμία απόφαση. Λίγο μετά έπεσε η βόμβα: 
 Ο όλος χειρισμός αποδείκνυε ότι πρόκειται για μια προειλημμένη απόφαση, την οποία άλλωστε είχε προαναγγείλει κατηγορηματικά η «Ε» στο φύλλο της 6-11-2000, 
 «Σύμφωνα με απολύτως εξακριβωμένες πληροφορίες, στις 14 Nοεμβρίου, που εκπνέει 
η προθεσμία υποβολής προσφορών για το διαγωνισμό που έχει προκηρύξει ο ΟΔΙΕ και αφορά την κατασκευή με αυτοχρηματοδότηση των τριών παραπάνω έργων (συν τον 
ιππόδρομο της Θεσσαλονίκης), καμιά από τις πέντε κοινοπραξίες που πέρασαν τη φάση της προεπιλογής δεν πρόκειται να καταθέσει πρόταση.
 Ακόμη όμως και αν κάποια από αυτές σπάσει τη συμφωνία που έχει προκύψει μεταξύ 
των πέντε υποψηφίων, η κυβέρνηση, που έχει πειστεί πλέον για την ανάγκη ματαίωσης του εγχειρήματος, προτίθεται να κηρύξει άγονο το διαγωνισμό και να αναλάβει εκείνη το βάρος κατασκευής των έργων».
 Τις τελευταίες ημέρες ήταν απόλυτα βέβαιο ότι οι τέσσερις από τις πέντε κοινοπραξίες δεν επρόκειτο να καταθέσουν προσφορές. Η «Πήγασος», με μεγάλη συμμετοχή Αυστραλών επιχειρηματιών, ήταν ένα ερωτηματικό, αν και από πουθενά (στον ελληνικό χώρο) δεν προέκυπτε η προετοιμασία της σε επίπεδο μελετών και οικονομικών προσφορών. Τελικά αποδείχτηκε ότι για να μην πάρουν είδηση οι άλλοι ενδιαφερόμενοι, η προσφορά της ετοιμάστηκε στην Αυστραλία και γι' αυτό ακριβώς κατατέθηκε μόλις 5 λεπτά πριν από την εκπνοή της προθεσμίας.
 Παρ' όλα αυτά, μεγάλη εντύπωση προκάλεσε χθες όταν τα στελέχη της ΑΤΤΙΚΑΤ, της 
εταιρείας που έχει από ελληνικής πλευράς τον πρώτο λόγο στην κοινοπραξία, δεν έβγαιναν στα τηλέφωνα για να απαντήσουν στις ερωτήσεις των δημοσιογράφων. Ετσι, προς το παρόν, δεν υπάρχει από την πλευρά της «Πήγασος» κανένα απολύτως σχόλιο σε σχέση με την όλη μεθόδευση.
 Αντίθετα, θέση στο θέμα πήρε ο υπεύθυνος του Τομέα Πολιτισμού και Ολυμπιακών Αγώνων της Ν.Δ. Μ. Κεφαλογιάννης, ουσιαστικά δικαιολογώντας την κυβερνητική απόφαση.
 «Ηθικά έκθετη -δήλωσε- η κυβέρνηση αναγκάστηκε, κάτω από την πίεση της αντιπολίτευσης και τις αιτιάσεις της Ευρωπαϊκής Ενωσης, να κηρύξει άγονο έναν παράνομο διαγωνισμό με προκαθορισμένο ανάδοχο. Ενα διαγωνισμό που προσπάθησε να νομιμοποιήσει μέσα από τη Βουλή, ξεπληρώνοντας προεκλογικά γραμμάτια υπέρ ολίγων εχόντων και κατεχόντων φίλων αυτής και του κ. Σημίτη».
 H N.Δ. δίνει τη δική της διάσταση στο θέμα, αλλά οι πληροφορίες από κυβερνητικές πηγές, οδηγούν αλλού: 
 1. Eίχε δημιουργηθεί η βεβαιότητα ότι κατά την εξέλιξη του διαγωνισμού ο χρηματοοικονομικός σύμβουλος δεν ενδιαφερόταν για τα συμφέροντα του ΟΔIE που τα είχε προτάξει, αλλά για την εξυπηρέτηση των υποψηφίων αναδόχων.
 2. Eίχε επισημανθεί η συνεννόηση μεταξύ των ενδιαφερομένων, προκειμένου ο διαγωνισμός να οδηγηθεί εκεί ακριβώς που επιθυμούσαν.
 3. H κυβέρνηση δεν ήθελε, μετά τα όσα είχαν προηγηθεί, να βρεθεί μπλεγμένη και 
στο συγκεκριμένο διαγωνισμό με τον γνωστό κύκλο συμφερόντων.
 Kάτω από αυτές τις συνθήκες λοιπόν, αποφασίστηκε πριν από περίπου 15 ημέρες να 
κηρυχθεί ούτως ή άλλως άγονος ο διαγωνισμός. Mε τη διαφορά ότι σήμερα αναγνωρίζεται πως ο χρόνος ανακοίνωσης της απόφασης ήταν ατυχής και είναι δυνατόν να προκαλέσει προβλήματα.
 Eκείνο πάντως που ενδεχομένως έχει ιδιαίτερη αξία, από την άποψη ότι ακυρώνει σε σημαντικό βαθμό τους κυβερνητικούς ισχυρισμούς περί «γνωστών κύκλων συμφερόντων» είναι το εξής: 
 H «Πήγασος» ήταν η μόνη κοινοπραξία που στις παρατηρήσεις της επί των τευχών δημοπράτησης του διαγωνισμού, είχε θέσει δυο πολύ σοβαρά ζητήματα σε σχέση με το «γνωστό κύκλο συμφερόντων».
 Συγκεκριμένα, είχε απαιτήσει από τον ΟΔIE, να καταγγείλει τη σύμβαση διαχείρισης του λογισμικού με την Iντραλότ και το προκαθορισμένο ιπποδρομιακό στοίχημα που έχει εκχωρηθεί στους ΟΠAΠ - Iντραλότ να υπαχθεί στην δικαιοδοσία του ΟΔIE.
 Στην πρώτη απαίτηση είχε εισπράξει θετική απάντηση και στη δεύτερη, μία υπόσχεση για διάλογο και συνεννόηση μεταξύ πολιτείας - ΟΔIE - αναδόχου.
 Kαι βέβαια σήμερα, κανείς από την κυβέρνηση δεν μπορεί να εξηγήσει πώς, ενώ στόχος ήταν να τιθασευθεί «ο γνωστός κύκλος συμφερόντων», τελικά ακυρώνεται ένας διαγωνισμός, από τον οποίο αυτά τα συμφέροντα επέλεξαν να απόσχουν, ενώ αντίθετα μόνη υποψήφια ήταν η κοινοπραξία εκείνη, που προκαταβολικά είχε στραφεί εναντίον αυτών των συμφερόντων! 
 Kατά τα άλλα: η ΓΓA θα αναλάβει τώρα την ανέγερση του Ολυμπιακού Iππικού Kέντρου και ο ΟΔIE, με δανεισμό, την ανέγερση του ιππόδρομου Mαρκόπουλου. Ο ιππόδρομος Θεσσαλονίκης μένει πίσω, ενώ οι προσωρινές ολυμπιακές εγκαταστάσεις, ανάλογα με τον χρόνο αποπεράτωσης του νέου ιπποδρόμου, θα φιλοξενηθούν ή στο φαληρικό Δέλτα ή στην παραλιακή ζώνη του Φαλήρου.
