 Tρελάθηκε, πάλι, η Ευρώπη. Η «ψύχωση» που έχει καταλάβει τη Γαλλία για τις τρελές αγελάδες, έχει αρχίσει να επεκτείνεται σε όλη την κοινοτική επικράτεια. 
Και οι γαλλικές τρελές αγελάδες, μετά τις βρετανικές, απειλούν τώρα ν' αποδείξουν ότι τόσο η Κοινότητα όσο και τα κράτη - μέλη, έπειτα από 14 χρόνια, 
που έχει αρχίσει η τρελή ιστορία με τις τρελές αγελάδες, έχουν αποτύχει να εξασφαλίσουν στον κοινοτικό καταναλωτή την εγγύηση για μια υγιεινή βοδινή μπριζόλα.
 Ο βασικός λόγος της αποτυχίας, που ακούγεται όλο και πιο δυνατά στις Βρυξέλλες, είναι απλός: Γιατί οι υπεύθυνοι κι αρμόδιοι προτίμησαν μέχρι τώρα να μετρήσουν περισσότερο το οικονομικό από το πρόβλημα της δημόσιας υγείας.
 Το πρόβλημα για τη δημόσια υγεία με κίνδυνο να μεταδοθεί η σπογγώδης εγκεφαλοπάθεια -η ασθένεια της τρελής αγελάδας- στον άνθρωπο -με την ασθένεια Κρότσφελτ Γιάκομπς- διαπιστώθηκε στη Μ. Βρετανία από το 1985. Πρόσφατη έκθεση από ειδική επιτροπή αποδεικνύει ότι η βρετανική κυβέρνηση είχε υποτιμήσει το πρόβλημα της δημόσιας υγείας κι είχε υπερτιμήσει το οικονομικό συμφέρον από τον περιορισμό της παραγωγής βοδινού. Αποτέλεσμα ήταν να επιδεινωθεί η κατάσταση και να καθυστερήσει να τεθεί το πρόβλημα στο κοινοτικό τραπέζι.
 Το 1989 απαγορεύεται η εξαγωγή βρετανικών βοδινών που έχουν γεννηθεί πριν από τον Ιούλιο 1988 και το 1996 -ύστερα από 7 χρόνια- η Κομισιόν απαγορεύει την εξαγωγή βρετανικού βοδινού σ' όλο τον κόσμο. Παράλληλα, απαγορεύει και τις εξαγωγές πορτογαλικού βοδινού. Το 2000 η Κομισιόν άρει την απαγόρευση της εξαγωγής βρετανικού βοδινού, αλλά η Γαλλία συνεχίζει την απαγόρευση. Εν τούτοις είναι στη Γαλλία που πολλαπλασιάζονται τα κρούσματα με τις τρελές αγελάδες. Και παρά τα μέτρα που έχει πάρει στο μεταξύ η Ευρωπαϊκή Ενωση.
 Αυτό οφείλεται, σύμφωνα με τη γαλλική εκδοχή, στο ότι στη Γαλλία έχουν αυξηθεί 
τα τεστ για τις τρελές αγελάδες, με αποτέλεσμα ν' αποκαλυφθούν περισσότερα κρούσματα από άλλες χώρες - μέλη, που δεν εφαρμόζουν τεστ.
 Αυτό σημαίνει, βέβαια, ότι μπορεί να υπάρχουν και άλλα κρούσματα σε άλλες χώρες - μέλη, που δεν έχουν γίνει γνωστά. Αλλά σημαίνει και κάτι άλλο ακόμη, πιο σημαντικό. Και αν δεν υπάρχουν μέχρι σήμερα κρούσματα τρελής αγελάδας σε ορισμένες χώρες-μέλη -όπως Ελλάδα, Ιταλία, Ισπανία, Σουηδία, Φινλανδία - αύριο 
 Είναι αυταπόδεικτο. Τα μέτρα που έχουν ληφθεί μέχρι σήμερα από την Κοινότητα και τα κράτη - μέλη δεν είναι αποτελεσματικά. Γιατί περιορίζονται να εξασφαλίσουν την εμπιστοσύνη του κοινοτικού καταναλωτή με επιστημονικές εκθέσεις, μαθηματικούς τύπους και εντυπωσιακούς, αλλά διφορούμενους κανονισμούς. Απαγορεύεται η εξαγωγή μολυσμένου βοδινού, επιτρέπεται, όμως, η εμπορία στις ύποπτες ζωοτροφές. Κι όλοι γνωρίζουν ότι το πρόβλημα με τις τρελές αγελάδες άρχισε από τις ζωοτροφές. Από τις πρωτεΐνες που περιέχουν τα κρεατάλευρα.
 Με τα κρεατάλευρα τα μηρυκαστικά χορτοφάγα -όπως οι αγελάδες- είχαν μεταβληθεί 
σε σαρκοβόρα. Είναι αλεσμένα κουφάρια από ψοφίμια, με κατάλοιπα από άρρωστα ζώα. Ακόμη και με λάδια μηχανής αυτοκινήτου -όπως είχε αποδειχθεί με τη βελγική διοξίνη. Είναι, όμως, μια φθηνή τροφή, που εξασφαλίζει πρωτεΐνες στα ζώα για σφαγή για να παχύνουν και, φυσικά, για ν' αυξηθεί η παραγωγή στο κρέας. Να μειωθεί το κόστος και ν' αυξηθούν τα κέρδη. Είναι το μεγάλο οικονομικό πρόβλημα που αντιμετωπίζει σήμερα η ευρωπαϊκή παραγωγή κρέατος.
 Σημειώνεται ότι από το 1992 έχει περιοριστεί -με συμφωνία στο πλαίσιο της GATT 
-στην Ευρωπαϊκή Ενωση η παραγωγή των ελαιούχων σπόρων, γιατί πρέπει να εισάγει 
ορισμένες ποσότητες από HΠA, Βραζιλία, Αργεντινή και, μάλιστα, μεταλλαγμένους. 
Για να αντικαταστήσει τα κρεατάλευρα με ελαιούχους σπόρους χρειάζονται πολύχρονες νέες διεθνείς διαπραγματεύσεις με τεράστιο κόστος. Αλλά το μαχαίρι έχει φτάσει στο κόκαλο... της τρελής γαλλικής αγελάδας. Η Γαλλία εξάγει 330.000 τόνους βοδινού. Με καλύτερους πελάτες την Ιταλία (88.206 τ.), την Ελλάδα (72.818 τ.), τη Γερμανία (48.507 τ.), τη Ρωσία (48.000 τ.), ανατολικές χώρες (2.169 τ.).
 Μερικές από τις χώρες αυτές έχουν απαγορεύσει ή σκέπτονται ν' απαγορεύσουν το γαλλικό βοδινό -όχι πάντως, η Ελλάδα. Και η Γαλλία, για να περιορίσει τη ζημιά 
από τις εξαγωγές, αναγκάστηκε να πάρει μια απόφαση εντυπωσιακή. Μία συνολική, αλλά προσωρινή, απαγόρευση στα κρεατάλευρα, που ζητεί να επεκταθεί και σε όλα τα κράτη-μέλη. Κι' εδώ είναι που αρχίζουν να φαίνονται τα κοινοτικά παράδοξα. Η Κομισιόν, που απειλεί τη Γαλλία με προσφυγή γιατί έχει αυξήσει τις καλλιέργειες με ελαιούχους σπόρους, έχει ετοιμάσει πρόσφατα σχέδιο κανονισμού, 
 Αλλά πότε και πώς θα υιοθετηθεί από το Συμβούλιο Υπουργών ο καθυστερημένος αυτός κανονισμός; Ορισμένα κράτη - μέλη υποστηρίζουν ότι η εθνική τους νομοθεσία έχει προηγηθεί του κανονισμού. Αλλα υποστηρίζουν ότι θα σπεύσουν να τον εφαρμόσουν πριν, ακόμη, αποφασιστεί. Το πρόβλημα είναι, όμως, πώς θα ελεγχθεί η εφαρμογή του. Γιατί μέχρι τώρα, όπως έχει αποδειχτεί, τα κράτη - μέλη βρίσκουν τρόπους να ερμηνεύουν και να εφαρμόζουν τα μέτρα κατά της τρελής 
αγελάδας σύμφωνα με τα οικονομικά τους συμφέροντα και όχι για να εξασφαλίσουν τη δημόσια υγεία.
 Ανάλογη φαίνεται και η πρόταση της Κομισιόν να επισπεύσει τα τεστ για τις τρελές αγελάδες σε όλα τα κράτη - μέλη και για όλα τα βοδινά που σφάζονται από 
μια ορισμένη ηλικία κι επρόκειτο να εφαρμοστεί από τον Ιανουάριο 2001. Αν υιοθετηθεί από το Συμβούλιο Υπουργών η εφαρμογή θα είναι δύσκολη και πολυέξοδη. Ποιος θα πληρώσει το κόστος; Και ποιο θα είναι το αποτέλεσμα; Ακόμη 
και με την πλήρη εφαρμογή των τεστ το πρόβλημα της μετάδοσης της ασθένειας δεν 
λύεται. Απλώς θα διαπιστώνεται ότι υπάρχει. Γιατί το τεστ δεν μπορεί να γίνει παρά μόνο στα σφαγμένα βοδινά.
 Η Κομισιόν μοιάζει να εξακολουθεί να βαδίζει σε λάθος δρόμο. Τα μέτρα που προτείνει έχουν ξεπεραστεί, πριν ακόμη ολοκληρωθούν οι κοινοτικές διαδικασίες. 
Και το αόρατο -αλλά απειλητικό- κοπάδι από τρελές αγελάδες έχει, πάλι, αρχίσει 
να «βόσκει» σε όλα τα κοινοτικά λιβάδια χωρίς να μπορεί να ελεγχθεί. Χωρίς η Κομισιόν να μπορεί να εξασφαλίσει στον κοινοτικό πολίτη την εγγύηση για μια ακίνδυνη βοδινή μπριζόλα...
 Το φορτηγό που είχε παρκάρει κοντά στην είσοδο της Βαρβακείου Αγοράς, επί της Αθηνάς, είχε βάλει στόχο η εξαγριωμένη κυρία. «Τα αφήνετε όπου θέλετε για να ξεφορτώσετε τα κρέατα. Κοίτα εδώ χάλια. Κλειστό όλο το κέντρο, στην Ακρόπολη γίνεται της τρελής και σεις εδώ έχετε κάνει πάρκινγκ την Αθηνάς». Την ακούει ένας κρεοπώλης, στην αρχή δεν δίνει σημασία. Συνεχίζει εκείνη, φωνάζει ακατάπαυστα. 
 Εκείνος αλλάζει θέση στις μπριζόλες πάνω στον πάγκο, τις γυρίζει αλλιώς, φτιάχνει τα ταμπελάκια, τοποθετεί λίγο πιο δεξιά τους δίσκους με τα κοτόπουλα. 
«Πού είναι αυτός ο ασυνείδητος...» και πριν προλάβει να τελειώσει η κυρία, ο κρεοπώλης ξεσπά. «Τι λες κυρά μου, μας δουλεύεις; Ακου ξεφορτώνουν τα φορτηγά. 
Εδώ έχουμε πάθει καταστροφή έχουμε να πουλήσουμε από την περασμένη εβδομάδα. Αντε από δω, που θα μας πεις ασυνείδητους».
 Νεύρα τεντωμένα και πνεύματα οξυμένα, χθες στο κέντρο της Αθήνας. Οι τρελές αγελάδες και ο πανικός που έχει δημιουργηθεί στο καταναλωτικό κοινό έφεραν ένταση και αναδουλειές στην κρεαταγορά. «Πάρτε χοιρινά ντόπια, πρώτο πράμα», επιμένει επιδεικνύοντας μια μπριζόλα ο καταστηματάρχης. «Εδώ τα καλά κρέατα, από τη Λιβαδειά». Τον ρωτάμε πώς πάει η δουλειά. Εκείνος συνεχίζει να διαλαλεί 
την άλφα άλφα ποιότητα του προϊόντος του. «Δεν βλέπεις εδώ, πιο πολλά λαχεία πουλάνε οι λαχειοπώλες απ' ό,τι πουλάμε εμείς», λέει με νόημα.
 «Εδώ η γίδα απ' το Καρπενήσι. Φάτε γίδα βραστή», λέει ένας συνάδελφός του.
 παίνει στην κουβέντα ένας «γείτονας» κρεοπώλης. «Κοίτα χάλια! Εσείς οι δημοσιογράφοι τα κάνατε όλα. Εσείς που κάνετε το τόσο... τόοσο. Εσείς και τα κ...κάναλα. Αντε πάρτε δρόμο από εδώ».
 Παίρνουμε στη σειρά τα κρεοπωλεία. Η ίδια στερεότυπη ερώτηση. «Πώς πάει η δουλειά»; Η ίδια στερεότυπη απάντηση. «Τραβάτε στον πρόεδρο ή στο γραμματέα».
 Βρίσκουμε τον κύριο γραμματέα. «Κύριε γραμματέα, αγοράζει ο κόσμος; »
 Καμία απάντηση. «Μπορεί να μας μιλήσει κάποιος αρμόδιος; » «Σε σας τους κοντυλοφόρους που τα γράφετε όπως θέλετε, όχι». «Γνωριζόμαστε κύριε γραμματέα; ». «Ρε άντε από εδώ. Τρομάζετε τον κόσμο».
 πομακρυνόμαστε, πλησιάζουμε τον δέκατο, εντέκατο δωδέκατο κρεοπώλη, θα σας γελάσουμε, χάσαμε το λογαριασμό. «Με λένε Γιώργο Νιώτη. Είμαστε εξήντα χρόνια εδώ. Αμα έχουν πρόβλημα, που μας δυσφημίζουν τα κανάλια γιατί δεν βγαίνουν οι εκπρόσωποί μας να υποστηρίξουν την αλήθεια; Εχουμε ντόπια κρέατα που δεν έχουν 
κανένα κίνδυνο για την υγεία μας. Ας μιλήσουν, τι περιμένουν; »
 «Φτερούγες κοτόπουλου 299, εδώ τα καλά ποδαράκια για σούπα, πάρτε μπούτια κοτόπουλου». Ο διάδρομος της αγοράς σχεδόν άδειος, το ενδιαφέρον των καταναλωτών, υποτονικό. Μόνο η οργή και η αγανάκτηση των εμπόρων σπάει ταμεία. 
Τα μαχαίρια στα τσιγκέλια κρεμασμένα... περιμένουν μάλλον..... τους υπεύθυνους 
αυτής της υστερίας που έχει καταλάβει όλη την Ευρώπη. Για τρόμο και για βόμβα στο πιάτο μας μιλάνε οι ειδικοί, αλλά ορισμένοι της Βαρβάκειου Αγοράς περί άλλα τυρβάζουν. 
 Ανένδοτοι και απόλυτοι ανακάλυψαν την αιτία του κακού. «Αντε παγαίνετε στο υπουργείο Γεωργίας και αφήστε μας ήσυχους. Ρε άντε από εδώ». 
 Καθησυχαστικές και οι κτηνιατρικές υπηρεσίες της νομαρχίας Θεσσαλονίκης για το 
ενδεχόμενο ύπαρξης στην αγορά ποσότητας μολυσμένων κρεάτων από τη νόσο των «τρελών αγελάδων». Ο διευθυντής της κτηνιατρικής υπηρεσίας της νομαρχίας Θεσσαλονίκης, Μενέλαος Πατίκας, επισημαίνει ότι οι έλεγχοι ξεκίνησαν στην αγορά της Θεσσαλονίκης από το Φεβρουάριο του 2000, ύστερα από εντολή που είχε εκδοθεί από το υπουργείο Γεωργίας. 
 Επισημαίνει ακόμη ότι το κοινό μπορεί να καταναλώνει άφοβα τα εγχώρια κρέατα και υπογραμμίζει ότι δεν υπάρχει λόγος ανησυχίας γιατί στη χώρα μας εδώ και πολλά χρόνια έχει απαγορευτεί η διατροφή των μηρυκαστικών με ζωικές πρωτεΐνες, 
ενώ παράλληλα διενεργούνται τακτικοί έλεγχοι σε εργοστάσια που παράγουν ζωοτροφές καθώς και σε άλλα μέρη όπου παρασκευάζονται ιδιωτικά σιτηρέσια για τα ζώα. 
 Οι διαβεβαιώσεις όμως δεν φαίνεται να καθησυχάζουν τους καταναλωτές, που τις τελευταίες μέρες προτιμούν να κρατούν αποστάσεις ασφαλείας από το βοδινό κρέας. Οι πωλήσεις έχουν πέσει αρκετά, ενώ αύξηση παρατηρείται σε άλλα είδη κρέατος, σε όσπρια κλπ. 
 Την ίδια στιγμή, η Συντεχνία Κρεοπωλών Θεσσαλονίκης κήρυξε εμπάργκο στην εισαγωγή κρεάτων από τις χώρες στις οποίες υπάρχει πρόβλημα σπογγώδους εγκεφαλοπάθειας, όπως αναφέρει σε ανακοίνωσή της. Ζητά από την πολιτεία να παρουσιάσει όλες τις πτυχές του συγκεκριμένου προβλήματος και να κατονομάσει τους πολυεθνικούς επιχειρηματίες που ευθύνονται για τα τραγικά, όπως χαρακτηρίζονται, προβλήματα, όπως οι διοξίνες και οι εγκεφαλοπάθειες.
 Ζητά ακόμη την άμεση εφαρμογή της ταυτότητας επισήμανσης, όπου και θα αναγράφονται όλα τα χαρακτηριστικά του ζώου, ενώ καταγγέλλει ότι γίνεται καταστρατήγηση του άρθρου 264 ΑΔ14/89, το οποίο προβλέπει ότι ο κιμάς πρέπει να κόβεται παρουσία του πελάτη και από τεμάχιο της επιλογής του.
