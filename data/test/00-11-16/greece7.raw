 Σημαντική αύξηση των αλλεργιών της παιδικής ηλικίας παρατηρείται τα τελευταία 40 χρόνια στην Ελλάδα και σε όλες τις ευρωπαϊκές χώρες.
 Διεθνής έρευνα που έγινε ανάμεσα σε παιδιά 6-14 χρόνων, απέδειξε ότι τα συμπτώματα κυρίως του άσθματος διέφεραν σημαντικά από χώρα σε χώρα. Δηλαδή, κύρια συμπτώματα του άσθματος εκδηλώθηκαν ανάμεσα σε παιδιά ορισμένων χωρών 15 
 Στην Ελλάδα, όπου έγινε η σχετική έρευνα το Νοέμβριο του 2000, σε αγροτικές και αστικές περιοχές της Κρήτης (στην πόλη του Ηρακλείου και στο γεωργικό νότο 
του νησιού) ποσοστό 15, 1% των παιδιών είναι αλλεργικά, ενώ το 7% των Ελλήνων έχει άσθμα.
 Ειδικότερα, η έρευνα έδειξε ότι τα παιδιά της πόλης του Ηρακλείου παρουσίασαν αλλεργία σε ποσοστό 19, 6%, ενώ στις αγροτικές περιοχές το ποσοστό ήταν 9, 6%! 
 Στην Ευρώπη, οι υψηλότεροι δείκτες της νόσου (δύσπνοια 30%) παρατηρήθηκαν στη Μεγάλη Βρετανία. Στη χώρα μας και σε άλλες ευρωπαϊκές χώρες, ο δείκτης κυμαίνεται γύρω στο 5%.
 Οσον αφορά τους παράγοντες που έχουν συμβάλει στην αύξηση των αλλεργιών της παιδικής ηλικίας, σύμφωνα πάντα με τη διεθνή έρευνα, είναι μεταξύ των άλλων η μόλυνση του περιβάλλοντος, ο τρόπος ζωής, η πρώιμη έκθεση σε αλλεργιογόνα, η γενετική προδιάθεση κ.ά. Σημαντικό ρόλο παίζει επίσης, για την εμφάνιση του άσθματος στα παιδιά, το περιβάλλον και το αν οι γονείς (ιδιαίτερα η μητέρα) είναι καπνιστές ή όχι.
 Τις παραπάνω σημαντικές ανακοινώσεις έκανε στη διάρκεια συνέντευξης Tύπου ο καθηγητής της Iατρικής Σχολής του Imperial College του Λονδίνου Newman Tailor, 
ο οποίος αναφέρθηκε στην έρευνα που έγινε στην Κρήτη σε 997 παιδιά. Από αυτά 939 παιδιά (93%) υποβλήθηκαν σε αλλεργικά τεστ δέρματος.
 Σύμφωνα με τα στοιχεία της έρευνας, συνολικά 140 παιδιά (ποσοστό 15, 1%) ήταν αλλεργικά. Οι περισσότερες θετικές αντιδράσεις σχετίζοταν με τα ακάρεα οικιακής σκόνης ή τα αλλεργιογόνα μικτού μεσογειακού χόρτου, ενώ πολύ λίγα παιδιά παρουσίασαν θετική αντίδραση στα τεστ για τη γούνα γάτας, Parietaria, άνθος ελιάς, Altenaria ή στο αλλεργιογόνο της αίγας.
 Πρέπει να επισημανθεί ότι η έρευνα πραγματοποιήθηκε σε παιδιά από το Ηράκλειο και τον αγροτικό και κατά μεγάλο μέρος γεωργικό νότο του νησιού. Εξετάστηκαν παιδιά ηλικίας 11-18 χρόνων ενός μεγάλου σχολείου από το Ηράκλειο και ομάδας πέντε μικρότερων αγροτικών σχολείων (Ασήμη, Χάρακας, Τεφέλη, Πύργος και Μεσοχωριό).
 Στη συνέντευξη Tύπου επισημάνθηκε ότι παράγοντες που σχετίζονται με την αγροτική δραστηριότητα μειώνουν τον κίνδυνο να γίνουν τα παιδιά αλλεργικά και να αναπτύξουν συμπτώματα αλλεργικών νόσων.
 Βέβαια, δεν έχει ακόμη αποσαφηνιστεί τι είναι προστατευτικό σε σχέση με την αγροτική δραστηριότητα. Πάντως, η απουσία πρώιμης επαφής με ζώα του αγροκτήματος ή προϊόντα με παστεριωμένο γάλα, αύξανε κατά 42% τις πιθανότητες να είναι ένα παιδί αλλεργικό, συγκρινόμενο με κάποιο άλλο που είχε εκτεθεί σε αυτούς τους δύο παράγοντες.
 Οπως ήταν αναμενόμενο, από τους επιστήμονες εντοπίστηκαν οι αποκλίσεις στην επικράτηση των αλλεργιών ανάμεσα στα παιδιά που μεγάλωσαν σε δύο κοινότητες οι 
οποίες χωρίζονταν μόνο από 100 χιλιόμετρα. Ετσι, λοιπόν, τα παιδιά που ζούσαν στο αγρόκτημα παρουσίαζαν μειωμένες αλλεργίες.
 Αναφερόμενος για την πρώτη αντιασθματική κατηγορία μετά από 20 και πλέον χρόνια. Αυτή η νέα κατηγορία προσφέρει τη δυνατότητα πληρέστερου ελέγχου της φλεγμονώδους διεργασίας σε συνδυασμό με τα υπόλοιπα φάρμακα με αποτέλεσμα να συμπληρώνει ουσιαστικά και με επιτυχία τη θεραπεία. Σύμφωνα με αποτελέσματα μελετών, οι ανταγωνιστές υποδοχές λευκοτριενίων μπορούν να χορηγηθούν για την αντιμετώπιση διαφόρων καταστάσεων άσθματος, συμπεριλαμβανομένου του άσθματος ύστερα από άσκηση, από έκθεση στο κρύο ή σε διάφορα αλλεργιογόνα.
 Επίσης, στοιχεία από μελέτες έχουν δείξει ότι ασθματικοί ασθενείς που είναι ευαίσθητοι στην ασπιρίνη, ανταποκρίνονται σε αυτά τα φάρμακα. Η δημιουργία ενός από του στόματος χορηγούμενου φαρμάκου -μία φορά την ημέρα- όπως η «μοντελουκάστη»- μπορεί να βελτιώσει σαφώς τη συμμόρφωση των ασθματικών ασθενών και κατά συνέπεια να συμβάλει στην αποτελεσματικότερη ρύθμιση του άσθματος.
 Επικεφαλής της ενδιαφέρουσας αυτής έρευνας που έγινε στην Κρήτη ήταν ο διευθυντής της μονάδας φυματίωσης του Βενιζέλειου Νοσοκομείου Κρήτης Γιάννης Μπιμπάκης, ο οποίος στη συνέντευξη Tύπου τόνισε ότι η επίπτωση του άσθματος στις βιομηχανικά αναπτυγμένες χώρες τείνει να λάβει διαστάσεις επιδημίας. Σε όλο τον κόσμο πάσχουν σήμερα από το άσθμα 100 εκατομμύρια άτομα. Ειδικότερα, υπολογίζεται ότι το 7% των Ελλήνων έχουν άσθμα.
 Ο κ. Μπιμπάκης αναφέρθηκε και σε παλαιότερες έρευνες που έγιναν στη Βόρειο Ελλάδα, την Αττική και την Πάτρα, περιοχές στις οποίες, όπως τόνισε, παρουσιάζεται τα τελευταία χρόνια αύξηση των κρουσμάτων του άσθματος.
 Οπως είπε ο κ. Μπιμπάκης, τα αγόρια αναπτύσσουν βρογχικό άσθμα συχνότερα από τα κορίτσια. Ομως η νόσος στα κορίτσια όταν εκδηλώνεται, είναι σοβαρότερη και η ελάττωση της πνευμονικής λειτουργίας μεγαλύτερη.
 Η διαπίστωση ότι το βρογχικό άσθμα αποτελεί οικογενειακό πρόβλημα, κίνησε τους 
επιστήμονες να πραγματοποιήσουν γενετικές μελέτες που σύντομα θα ξεκαθαρίσουν το τοπίο της κληρονομικότητας.
 Σύμφωνα με τον κ. Μπιμπάκη, το γεγονός ότι έχει αυξηθεί σημαντικά το άσθμα, οφείλεται στο δυτικό τρόπο ζωής, τη μόλυνση του περιβάλλοντος, την πρώιμη έκθεση σε αλλεργιογόνα, τη γενετική προδιάθεση κ.ά.
 Ο κ. Μπιμπάκης δεν παρέλειψε να υπογραμμίσει την αποτελεσματικότητα που έχουν τα θεραπευτικά σχήματα που υπάρχουν σήμερα, και ειδικότερα αναφέρθηκε στη νέα κατηγορία φαρμάκων, τα λευκοτριένια, τα οποία αντιμετωπίζουν αποτελεσματικά τη 
 Παράλληλα, ο πρόεδρος της Ελληνικής Πνευμονολογικής Εταιρείας Παναγιώτης Μπεχράκης αναφέρθηκε στη στενή συνεργασία που έχει αναπτύξει η Εταιρεία με τον 
Αγγλο καθηγητή Newman Tailor και συγκεκριμένα με το Prompton Hospital του Imperial College του Λονδίνου, με σκοπό την περαιτέρω ανάπτυξη της εκπαιδευτικής και ερευνητικής δραστηριότητας στο χώρο της πνευμονολογίας.
 Το Prompton Hospital, του Imperial College του Λονδίνου, τα τελευταία δύο χρόνια συνεργάζεται στενά με Eλληνες πνευμονολόγους. Ειδικότερα, έχει συμμετάσχει σε δύο ουσιαστικά προγράμματα, το ένα που αφορά το άσθμα σε συνεργασία με τον κ. Μπιμπάκη και το δεύτερο που αφορά την αδελφοποίηση και τηλεματική διασύνδεση με το νοσοκομείο «Σωτηρία», το οποίο βρίσκεται σε εξέλιξη.
 Οπως σημείωσε ο κ. Μπεχράκης, σήμερα το πρωί, συμφωνήθηκε με τον κ. Τailor να πραγματοποιούν από κοινού ερευνητικά προγράμματα, ανταλλαγές επιστημονικών επισκέψεων, να διοργανώνουν εκπαιδευτικές εκδηλώσεις, να χορηγούνται υποτροφίες από την Ελληνική Πνευμονολογική Εταιρεία για τη μετεκπαίδευση νέων γιατρών στο Prompton Hospital και να οργανώνονται εκπαιδευτικά σεμινάρια.
 Μάλιστα, ο κ.Tailor αποδέχθηκε να γίνει πρόεδρος της επιστημονικής επιτροπής του περιοδικού που εκδίδει η Ελληνική Πνευμονολογική Εταιρεία.
 Το Πανεπιστημιακό Πνευμονολογικό Κέντρο του Imperial College του Λονδίνου έχει 
πραγματοποιήσει πρωτοποριακές έρευνες και η συμβολή του στις εξελίξεις της σύγχρονης πνευμονολογίας το έχει καταστήσει ένα από τα πλέον προβεβλημένα κέντρα με την πιο μακρά παράδοση στον τομέα του.
 Στη συνέντευξη Tύπου, ο διευθυντής της Πνευμονολογικής Κλινικής του νοσοκομείου «Σωτηρία» Σπ. Τζάνες αναφέρθηκε στην αδελφοποίηση του νοσοκομείου με το νοσοκομείο Prompton του Λονδίνου.
