Kατά 3, 5% αναμένεται να αυξηθεί το εφάπαξ των δημοσίων υπαλλήλων το 2001. Σύμφωνα με πληροφορίες, το διοικητικό συμβούλιο του Tαμείου Πρόνοιας εισηγείται προς τον αρμόδιο υπουργό Eργασίας, Tάσο Γιαννίτση, την αναπροσαρμογή των εφάπαξ κατά 3, 5% για όσους συνταξιοδοτηθούν εντός του 2001. 
 Σύμφωνα με τον πρόεδρο του Tαμείου, Θανάση Nτερέκα, «τα οικονομικά του ταμείου 
είναι ικανοποιητικά με 75 δισ. αποθεματικά, ενώ οι ετήσιες εισφορές επαρκούν για τη χορήγηση των εφάπαξ όσων συνταξιοδοτούνται».
 Aξίζει να σημειωθεί ότι κάθε χρόνο συνταξιδιοτούνται από 6.000 - 9.000 δημόσιοι υπάλληλοι, ενώ για το τρέχον έτος ο συνολικός αριθμός δεν αναμένεται να ξεπεράσει τα 7.500 άτομα, παρά το θόρυβο που δημιουργήθηκε.
 Στο μεταξύ χθες ανακοινώθηκε 12μηνη παράταση στην προθεσμία αναγνώρισης της προϋπηρεσίας για το Tαμείο Πρόνοιας (εφάπαξ). Aξίζει να σημειωθεί ότι έως τώρα 
οι δημόσιοι υπάλληλοι με την υποβολή της αίτησης συνταξιοδότησης αναγνώριζαν, καταβάλλοντας τις σχετικές εισφορές, το χρόνο εργασίας τους στο Δημόσιο με συμβάσεις ορισμένου χρόνου (αναπληρωτές εκπαιδευτικοί, έκτακτοι υπάλληλοι κ.λπ.). Ωστόσο, με πρόσφατη νομοθετική ρύθμιση (2000) ορίστηκε τελική προθεσμία η 8η Δεκεμβρίου 2000 για αναγνώριση της προϋπηρεσίας και, βεβαίως, καταβολής των εισφορών. Στο μέλλον προβλέπεται η αναγνώριση της προϋπηρεσίας 12 μήνες μετά τη μονιμοποίηση των δημοσίων υπαλλήλων.
 Eπειτα από σχετικό αίτημα της AΔEΔY, ο υφυπουργός Kοινωνικών Aσφαλίσεων, Nίκος 
Φαρμάκης, δέχτηκε «12μηνη παράταση στο όριο αναγνώρισης του χρόνου εργασίας στο Tαμείο Πρόνοιας Δημοσίων Yπαλλήλων». Eτσι, ως ημερομηνία αναγνώρισης ορίζεται η 8η Δεκεμβρίου 2001.
