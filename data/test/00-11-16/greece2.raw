Tην έκλυση 72 εκατομμυρίων τόνων διοξειδίου του άνθρακα ετησίως θα αποτρέψει η 
εγκατάσταση 40.000 Mεγαβάτ (ΜW) αιολικής ενέργειας στις χώρες της Ευρωπαϊκής Ενωσης. 
 Το στόχο αυτό έχει θέσει η Eυρωπαϊκή Eπιτροπή με χρονικό όριο το 2010.
 Είναι ένα βήμα που ισοδυναμεί με την κάλυψη των ενεργειακών αναγκών της Ευρωπαϊκής Ενωσης κατά 12% από τις ανανεώσιμες (καθαρές) ενεργειακές πηγές γι' 
αυτή τη δεκαετία, επισημαίνει ο διευθυντής του ελληνικού γραφείου τής «Γκρινπίς» Στέλιος Ψωμάς με αφορμή τη συνδιάσκεψη για το κλίμα στη Χάγη.
 Η αιολική ενέργεια είναι πλέον μια τεχνικά αναπτυγμένη και οικονομικά ανταγωνιστική εναλλακτική λύση απέναντι στα ρυπογόνα ορυκτά καύσιμα και την επικίνδυνη πυρηνική ενέργεια. Δεν θα επιλύσει μεμιάς το ζήτημα των ενεργειακών 
αναγκών αλλά θα συμβάλλει τα μάλα προς την κατεύθυνση αυτή, εκτιμά ο κ. Ψωμάς.
 «Για την Ελλάδα και ιδιαίτερα για τα νησιά μας είναι μια ευκαιρία. Εχουμε παραγωγή ηλεκτρισμού από πετρελαϊκούς σταθμούς, οι οποίοι έχουν ιδιαίτερα υψηλό κόστος. Ενδεικτικά αναφέρω ότι μόνο το κόστος καυσίμου των αεροστροβίλων 
για κάλυψη αιχμών της ζήτησης στην Κρήτη κυμαίνεται από 40-76 δρχ., ανά κιλοβατώρα και σε άλλα μικρότερα νησιά είναι μεγαλύτερο. Στα Αντικύθηρα για παράδειγμα το 1998 το κόστος παραγωγής ηλεκτρισμού με καύσιμο πετρέλαιο έφτασε 
στην απίστευτη τιμή των 762 δρχ. ανά κιλοβατώρα. Η ΔΕΗ για κοινωνικούς λόγους (σ.σ. και πολύ σωστά) πουλάει την κιλοβατώρα στην ίδια τιμή με το εθνικό δίκτυο με αποτέλεσμα (σ.σ. εδώ είναι ένα πρόβλημα) η επιχείρηση να έχει παθητικό στα νησιά του Αιγαίου περίπου 70 δισ. ετησίως. Και τούτο λόγω της εξάρτησής της από ρυπογόνους πετρελαϊκούς σταθμούς.
 »Αντιθέτως το κόστος εκμετάλλευσης των αιολικών πάρκων της ΔΕΗ στην Κρήτη αναμένεται να είναι κάτω από 2 δρχ. την κιλοβατώρα».
 Ο δρόμος είναι μακρύς αλλά το δυναμικό για την ανάπτυξη των ανανεώσιμων πηγών ενέργειας (ΑΠΕ) (ηλιακή, βιομάζα κ.ά.) είναι μεγάλο», καταλήγει ο διευθυντής της Γκρινπίς.
 «Σχέδιο κοινοτικής οδηγίας προβλέπει κάλυψη του20, 1% των αναγκών της χώρας σε ηλεκτρισμό από ΑΠΕ. Εδώ χρειάζονται κίνητρα στους επενδυτές, ανοιχτές πόρτες του κράτους, άρση των όποιων εμποδίων και σωστή δουλειά».
