 Λεφτά με τη «σέσουλα» έφερε πέρυσι ο ελληνικός τουρισμός, παρά τις γκρίνιες και τις εγγενείς αδυναμίες του. 
 Το τουριστικό συνάλλαγμα που δαπανήθηκε στη χώρα μας εκτινάχθηκε στα 8, 8 δισ. δολάρια -δηλ.άνω του 50% των συνολικών εισπράξεων- παρουσιάζοντας αύξηση 42% έναντι του 1998, ενώ το συναλλαγματικό όφελος είναι πολύ μεγαλύτερο αν συνυπολογίσουμε και την τρελή κούρσα του δολαρίου έναντι της δραχμής και άλλων 
 Ωστόσο, η θετική αυτή εξέλιξη δεν πρέπει να μας εφησυχάζει, καθώς το ελληνικό τουριστικό προϊόν παρουσιάζει φθίνουσα ανταγωνιστικότητα τόσο έναντι των άλλων 
 (λιγότερο αναπτυγμένων τουριστικά) χωρών της Μεσογείου, όσο και των άλλων «παραδείσιων» προορισμών της Καραϊβικής, του Ινδικού ωκεανού κ.ά.
 Η Ελλάδα, σύμφωνα με την τελευταία ενδιαφέρουσα μελέτη της εταιρείας KANTΟR Capital, κατέχει μόλις το 1, 67% της διεθνούς τουριστικής αγοράς -με τα 663 εκατομμύρια τουριστών, οι οποίοι δαπανούν κάθε χρόνο 453 δισ. δολάρια-ενώ το 2000 διολίσθησε στη 15η θέση προτίμησης, μεταξύ των δημοφιλέστερων τουριστικών 
προορισμών όλου του κόσμου, πίσω ακόμη και από την Τσεχία καιΟυγγαρία.
 Παρά το γεγονός ότι συνολικά η Μεσόγειος εξακολουθεί να αποτελεί το δημοφιλέστερο διεθνή τουριστικό προορισμό, τα τελευταία χρόνια οι ρυθμοί τουριστικής ανάπτυξης στην ευρύτερη περιοχή της υπολείπονται του μέσου ρυθμού αύξησης της παγκόσμιας τουριστικής κίνησης. Επιπλέον η Ελλάδα φαίνεται να χάνει το βηματισμό της απέναντι στις άλλες ανταγωνίστριες μεσογειακές χώρες αφού «Τουρκία, Αίγυπτος, Πορτογαλία, Μαρόκο και Τυνησία έχουν επενδύσει στη κατασκευή σύγχρονων πολυτελών (και φθηνότερων, θα προσθέταμε) ξενοδοχειακών μονάδων, έχοντας παράλληλα εξαπολύσει εκτεταμένες διαφημιστικές εκστρατείες για τον τουρισμό τους, με αποτέλεσμα να προσελκύουν τουρίστες που πιθανώς θα επισκέπτονταν τη χώρα μας». 
 Οι πέντε διαρθρωτικές «πληγές» του ελληνικού τουρισμού, σύμφωνα και με τη μελέτη της KANTΟR, είναι: Ο έντονα εποχικός χαρακτήρας (9 στους 10 ξένους τουρίστες καταφθάνουν μεταξύ Μαΐου και Σεπτεμβρίου), η άνιση κατανομή τους (κυρίως στα νησιά), η χαμηλή κατά κεφαλή δαπάνη, η απουσία διεθνών ξενοδοχειακών αλυσίδων αλλά και η πολυσπερμία των ξένων επισκεπτών.
 Σαφώς καλύτερα από τους άλλες ανταγωνίστριες χώρες της Μεσογείου, αλλά χειρότερα από πέρυσι και, φευ, με τα ίδια προβλήματα...
 Κάπως έτσι θα μπορούσαμε να συνοψίσουμε τις προοπτικές του ελληνικού τουρισμού 
για τη νέα χρονιά, σύμφωνα τουλάχιστον με όσα προκύπτουν και από τις διερευνητικές επαφές που είχε στο Λονδίνο ο γενικός γραμματέας του ΕΟΤ Ευγένιος Γιαννακόπουλος. Ο αριθμός των Bρετανών τουριστών θα ξεπεράσει τα 2, 5 εκατ. μέσα στο 2001 (υπολογιζόμενη μείωση 6-8% σε σύγκριση με φέτος, κατά πολύ 
μικρότερη συγκρινόμενη με άλλες μεσογειακές χώρες) ενώ μεγαλύτερη -πιθανώς 15-20%- θα είναι η κάμψη του τουριστικού ρεύματος από άλλες χώρες.
