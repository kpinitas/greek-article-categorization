 Ανεργία και φτώχεια μαστίζει τις γυναίκες στα αστικά κέντρα της Θεσσαλίας σε ποσοστά 68% έναντι των ανδρών, ενώ η μακράς διαρκείας ανεργία των γυναικών είναι μόνιμος εφιάλτης και αντιστοιχεί σε ποσοστό 74%. Σημαντικότερα στοιχεία αυτής είναι: 
  Το 83, 9% αυτών ωθείται στον ψυχικό μαρασμό, με έντονες ψυχικές διαταραχές. Η 
κατάσταση αυτή τις οδηγεί να αναζητούν φαρμακευτική στήριξη με ψυχοφάρμακα. Επίσης αποξενώνονται μέσα στο σπίτι και τον εαυτόν τους και δεν συμμετέχουν σε 
  Στη δουλειά τους -όσες δουλεύουν- παρενοχλούνται σεξουαλικά, αλλά «καταπίνουν» το γεγονός με το φόβο μήπως απολυθούν! 
  Οι αμόρφωτες ή στοιχειωδώς μορφωμένες, χωρίς ειδίκευση, στηρίζουν κυρίως στην τύχη και το ρουσφέτι τις ελπίδες τους για ανεύρεση εργασίας.
 Τα ως άνω αποτελέσματα είναι καρπός έρευνας που πραγματοποίηθηκε σε 671 γυναίκες της Θεσσαλίας από τους συλλόγους γυναικών των τεσσάρων νομών της περιοχής, καθώς και του Λιτόχωρου Πιερίας. Ολοι οι σύλλογοι είναι μέλη της Ομοσπονδίας Γυναικών Ελλάδας (ΟΓΕ). Η έρευνα χρηματοδοτήθηκε από την Ε.Ε. μέσω 
του υπουργείου Εργασίας και Κοινωνικών Ασφαλίσεων και συγκεκριμένα του προγράμματος NΟW και συγχρηματοδοτήθηκε από τη Γ.Γ. Ισότητας.
 Αποτελεί συνέχεια παλαιότερης έρευνας που είχε εκπονήσει η ΟΓΕ στην ίδια περιοχή κατά την περίοδο 1995-1997.
 Η παρούσα έρευνα ξεκίνησε τον Ιανουάριο του 2000 και ολοκληρώθηκε στο τέλος του χρόνου. Πραγματοποιήθηκε με τη μέθοδο των προσωπικών συνεντεύξεων με βάση γραπτό και δομημένο ερωτηματολόγιο που συνέταξε για λογαριασμό των γυναικείων συλλόγων η ΔΗΜΕΛ, η οποία επεξεργάστηκε τα στοιχεία. 
 Οι 671 συμμετέχουσες διαμοιράστηκαν σε τέσσερις ηλικιακές ομάδες: 
 Εξ αυτών οι περισσότερες είναι έγγαμες και μητέρες 2 παιδιών και διαμένουν σε ιδιόκτητο σπίτι. Το 1/4 του δείγματος ζει σε άνετο σπίτι.
 Επίδομα ανεργίας παίρνει μόνο το 22, 1%, αφού το 50% εξ αυτών είναι άνεργες μακράς διαρκείας και έχουν υπερβεί το χρονικό όριο επιδότησης. Το 11% δεν δικαιούνται επιδότησης επειδή εργάζονται χωρίς ασφάλιση. Οι γυναίκες που πρωτοβγαίνουν στην αγορά εργασίας δεν απορροφώνται, αφού δεν δημιουργούνται νέες θέσεις εργασίας.
 Πολλές εγκατέλειψαν την εκπαίδευση λόγω των οικονομικών δυσχερειών των οικογενειών για να τις ολοκληρώσουν. Ετσι, οδηγήθηκαν πολύ νωρίς στην αγορά εργασίας. Το γεγονός αυτό τις εμποδίζει να έχουν αυξημένες ευκαιρίες επαγγελματικής ανέλιξης.
 Οι άνεργες δεν γνωρίζουν να χειρίζονται ξένη γλώσσα. Ηλεκτρονικό υπολογιστή ή γραφομηχανή γνωρίζουν μόνο τα 3/4 του δείγματος! 
 Το 70, 1% αυτών σπαταλούν τον ελεύθερο χρόνο τους ακούγοντας ραδιόφωνο και παρακολουθώντας τηλεόραση. Οι τηλεθεάτριες δηλώνουν και καταναλώτριες των προϊόντων που διαφημίζονται. 
 Οι πτυχιούχες διασκεδάζουν πραγματοποιώντας επισκέψεις σε φίλους σε ποσοστό 15, 1%. Οι μικρότερες στην ηλικία, σε ποσοστό 36, 6%, διαβάζουν βιβλία. Σ' ερώτηση που τους έγινε, τι θα επιθυμούσαν να κάνουν στον ελεύθερο χρόνο τους, αλλά δεν έχουν τη δυνατότητα να κάνουν, απάντησαν ότι κατά 88, 3% θα ήθελαν να ταξιδέψουν, ενώ το 60, 1% να πηγαίνουν κινηματογράφο και θέατρο.
 Οι άνεργες συμμετέχουν περιστασιακά σε δραστηριότητες οργανώσεων και φορέων. Το 45, 6% εξ αυτών δήλωσε ότι είχε συμμετάσχει σε ανάλογες δραστηριότητες. Ενώ το 32, 2% παραδέχτηκε ότι συνεχίζει να συμμετέχει σε γυναικείες οργανώσεις και σε δραστηριότητες κοινωνικών φορέων. 
 «Η άνεργη γυναίκα της Θεσσαλίας και του Λιτοχωρου κλείνεται στον εαυτό της, στο σπίτι με δύο μικρά παιδια, χωρίς προσωπικά εισοδήματα, χωρίς ασφάλιση, με χαμηλή μόρφωση, χωρίς ειδίκευση και επιπλέον γνώσεις, με βασική διασκέδαση την 
της Θεσσαλίας έχει βαθιά λαχτάρα για ταξίδια και ενδόμυχη επιθυμία να δραπετεύσει από όλη αυτή τη μιζέρια της αλλοτρίωσης. Αισθάνεται μοναξιά, εγκατάλειψη, απογοήτευση και διάψευση από το υπάρχον σύστημα, για το οποίο αισθάνεται ότι την εξαπατά και δεν πρόκειται να λάβει δραστικά μέτρα ώστε να περιοριστεί η ανεργία της».
 Οι γυναίκες της Θεσσαλίας αποδίδουν τις αιτίες της ανεργίας στις ακόλουθες αιτίες: 
  Στο μεγάλο κεφάλαιο (63, 1%), αφού ανοίγουν εργοστάσια και ύστερα από λίγα χρόνια κλείνουν πετώντας κυριολεκτικά στο δρόμο άνδρες και γυναίκες. Το 51, 7% αυτών δήλωσαν ότι έμειναν άνεργες επειδή έκλεισαν οι επιχειρήσεις, κυρίως στους νομούς Λάρισας και Μαγνήσιας.
 Από την έρευνα προκύπτει ότι το 60-82% των χαμηλόμισθων καθώς και το 76-90% των μερικά απασχολούμενων είναι γυναίκες. Οι γυναίκες καλούνται να παίξουν τον 
α' ρολο στη μερική απασχόληση. Επίσης λόγω της Πράσινης Βίβλου και των πολιτικών που εφαρμόζει η Ε.Ε., η γυναίκα σπρώχνεται στο σπίτι για τη φύλαξη των παιδιών και των γερόντων. Ωθείται προς την εθελοντική εργασία και τις υπηρεσίες φύλαξης, στο φασόν. Τα αποτελέσματα της έρευνας συμπίπτουν με εκείνα 
της Ευρωπαϊκής Επιτροπής, ότι δηλαδή η φτώχεια των γυναικών ανέρχεται στο ποσοστό του 80% σε ευρωπαϊκό επίπεδο. 
 Οι συμμετέχουσες απάντησαν και σε πλέον εξειδικευμένες ερωτήσεις, περί έρωτα, οικογένειας, παιδιών, σταδιοδρομίας, σεξ, κ.λπ. 
 Αποφάνθηκαν πως το ωραίο ντύσιμο, τα ακριβά και επώνυμα ρούχα και η πολιτική αφορούν και τα δύο φύλα εξίσου. Διευκρινίζουν όμως ότι η ένδυση κατά δεύτερο λόγο ενδιαφέρει αποκλειστικά τη γυναίκα, ενώ η πολιτική κατά κύριο λόγο τον άνδρα. Εκτιμούν ότι η διεύθυνση της επιχείρησης, το γήπεδο και το αθλητικό σώμα ταιριάζει περισσότερο στον άνδρα, ενώ η θέση γραμματέα, το ελκυστικό στιλ, οι βιτρίνες, ταιριάζουν περισσότερο στις γυναίκες.
 Οι ερωτώμενες κατά 47% απάντησαν ότι η τηλεόραση και τα πρότυπα αυτής επηρεάζουν τη σύγχρονη γυναίκα. Κρίνουν όμως ότι οι σύγχρονες οικονομικές, πολιτικές και κοινωνικές συνθήκες καθώς και τα ΜΜΕ παίζουν το ρόλο του δούρειου ίππου για την άλωση συνειδήσεων των ανθρώπων, και ιδιαίτερα των γυναικών και των παιδιών. 
 Επίσης πως τα γυναικεία πρότυπα που προβάλλονται μέσω της τηλεόρασης και των ΜΜΕ, διευκολύνουν την επιστροφή της γυναίκας στον παραδοσιακό της ρόλο, δηλαδή 
«σπίτι-οικογένεια-θηλυκότητα-κατανάλωση», ώστε να δώσουν λύση στην οικονομική κρίση, την ύφεση, την ανεργία, την περικοπή κοινωνικών παροχών του κράτους πρόνοιας. Επίσης εκτιμούν ότι το γυναικείο σώμα -επίκεντρο της διαφήμισης και της τηλεοπτικής εικόνας- πουλιέται έμμεσα μαζί με όλα τα καταναλωτικά είδη (απορρυπαντικά, ελαστικά), ενώ ότι ο σεξισμός βρίσκεται στο αποκορύφωμά του.
 Διαφοροποιούνται σε σχέση με τις παραδοσιακές αντιλήψεις περί γάμου. Βάζουν γάμο και εργασία στην ίδια μοίρα. Πιστεύουν ότι η εργασία ολοκληρώνει την προσωπικότητα της γυναίκας. Ιεραρχούν ως πρώτο στόχο της γυναίκας την εργασία. 
Πολλές πιστεύουν ότι η επαγγελματική καριέρα δεν πρέπει να θυσιάζεται χάριν ενός γάμου. Οι περισσότερες εμμένουν στην παραδοσιακή αντίληψη της διάκρισης σε ανδρικές και γυναικείες δουλειές. Και δεν συμφωνούν καθόλου με την άποψη ότι ένας κακός γάμος είναι καλύτερος από ένα διαζύγιο. Δηλαδή η ποιότητα στη σχέση έχει μεγαλύτερη σημασία από τη σταθερότητα στην οικογενειακή ζωή.
 Από τα συμπεράσματα προκύπτει ότι «η γυναίκα δεν αρκεί να έχει μυαλό, γνώσεις και ικανότητες. Πρέπει να είναι ωραία και πρόθυμη στις ερωτικές περιπέτειες, κυρίως όσες εργάζονται στον ιδιωτικό τομέα! Πολλές γυναίκες οι οποίες δέχονται 
σεξουαλικές παρενοχλήσεις δεν τις καταγγέλλουν από φόβο... μη χάσουν την δουλειά τους».
 «Οσο αυξάνεται η γυναικεία απασχόληση τόσο αυξάνεται και η ανάπτυξη της χώρας». Αυτό είναι το καταλυτικό συμπέρασμα των τριήμερων εργασιών του συνεδρίου που πραγματοποιήθηκε σε κεντρικό ξενοδοχείο της Αθήνας με θέμα «Στρατηγικές για την Ισότητα των Φύλων, Ευρώπη-Ελλάδα 1996-2000».
 Ιδιαίτερη έμφαση θα δοθεί στην εκπαίδευση. Προβλέπεται μέσα στην πενταετία να απορροφηθούν 25 δισ. δρχ. Το επιχειρησιακό πρόγραμμα προβλέπει επίσης την επιμόρφωση 20.000 εκπαιδευτικών της πρωτοβάθμιας εκπαίδευσης, 50.000 της δευτεροβάθμιας, καθώς και 12.000 εκπαιδευτών των Ινστιτούτων Επαγγελματικής Κατάρτησης (ΙΕΚ).
 Ο εκπρόσωπος του υπ. Παιδείας κ. Λαρισαίος, παρουσιάζοντας το πρόγραμμα του υπουργείου, ανακοίνωσε την ίδρυση τμήματος γυναικείων σπουδών καθώς και την αναβάθμιση των υπαρχόντων τμημάτων, καθώς και τη συνέχιση των προγραμμάτων των 
μεταπτυχιακών σπουδών. Σαράντα δισ. θα διατεθούν για την επαγγελματική κατάρτηση ώστε να σταματήσει η πληγή που παρουσιάζεται κάθε χρόνο με τις εισαγωγικές εξετάσεις των ΑΕΙ-ΤΕΙ.
 Ιδιαίτερη προσοχή θα δοθεί και στην Ελληνίδα αγρότισσα, καθώς και την ανάπτυξη 
της υπαίθρου, αφού στους στόχους του προγράμματος είναι να αναβαθμιστεί η εικόνα που επικρατεί σήμερα.
 «Ανταγωνιστικότητα», αυτή είναι η μαγική λέξη που διέπει τη φιλοσοφία του υπουργείου Ανάπτυξης, όπως την εξήγησε στις συνέδρους ο γ.γ. Βιομηχανίας κ. Καλογήρου. Για το συγκεκριμένο υπουργείο, τρεις είναι οι στόχοι που έβαλε προς 
υλοποίηση μέσω του πενταετούς προγράμματος. Οι στόχοι αυτοί αφορούν: 
 n την προώθηση της τεχνολογικής αναβάθμισης των ελληνικών επιχειρήσεων και της 
ελληνικής οικονομίας (στην αναβάθμιση αυτή θα παίξει πρωταγωνιστικό ρόλο η ανάδειξη γυναικών), 
  η προώθηση της επιχειρηματικότητας με την ανάδειξη νέων οικονομικών υποκείμενων και
 Η Εφη Χριστοφιλοπούλου, γ.γ. Κοινοτικών Πόρων του υπουργείου Εργασίας και Κοινωνικών Ασφαλίσεων, παρουσιάζοντας το επιχειρησιακό πρόγραμμα αναφέρθηκε στην καμπάνια για την ευαισθητοποίηση της απασχόλησης των γυναικών που πρόκειται να οργανώσει το υπουργείο Εργασίας με τη Γενική Γραμματεία Ισότητας για την εναρμόνιση της εργασιακής με την επαγγελματική ζωή. Εμφαση θα δοθεί στο πρόβλημα της γυναικείας απασχόλησης, ενώ μίλησε για τη δημιουργία 2 προγραμμάτων Stage για μεγαλύτερες και νέες γυναίκες με σκοπό την εξειδίκευση και την αντιμετώπιση του προβλήματος ανεργίας των γυναικών.
 Τέλος, από τις τοποθετήσεις, αίσθηση έκανε και η ομιλία του μέλους του Δ.Σ. του ΚΕΘΙ και πανεπιστημιακού Μίκας Χαρίτου-Φατούρου η οποία ενημέρωσε το ακροατήριο για το αγκάθι της παγκοσμιοποίησης και πώς αυτή θα επιδράσει στη ζωή των γυναικών.
