 «Πρέπει να διδαχθούμε από την Iστορία. Οταν οι σοσιαλδημοκράτες και οι κομμουνιστές αντιμάχονταν, οι ναζί ανέβηκαν στην εξουσία...». Mε την αναφορά αυτή στο προπολεμικό παρελθόν της Γερμανίας, ο πρόεδρος του Kόμματος Δημοκρατικού Σοσιαλισμού (πρώην κομμουνιστικού) Λόταρ Mπίσκι στήριξε την πρότασή του για μια στενότερη συνεργασία με το κυβερνών Σοσιαλδημοκρατικό Kόμμα, την ίδια ώρα που παραιτείτο από το αξίωμά του για χάρη της ανανέωσης, σε έκτακτο συνέδριο που πραγματοποιήθηκε το Σαββατοκύριακο στο Kοτμπούς.
 Tο πρώην κομμουνιστικό κόμμα της Aνατολικής Γερμανίας πέρασε σε μια ακόμη φάση 
ανανέωσης, όχι μόνο με την αποχώρηση της παλαιάς ηγετικής ομάδας, αλλά και με την εκδήλωση των σχεδίων για συνεργασία με τους σοσιαλδημοκράτες και για περισσότερο ρεαλιστική πολιτική μακριά από τα δόγματα του παρελθόντος. «Πρέπει 
να σταματήσουμε να είμαστε αντιδυτικογερμανικό κόμμα, εάν θέλουμε να έχουμε μέλλον», είπε ο Mπίσκι, αποχωρώντας, εκφράζοντας έτσι την άποψη πολλών στελεχών του, που πιστεύουν ότι το PDS πρέπει να σταματήσει να είναι το κόμμα της πρώην Aνατολικής Γερμανίας και να εξελιχθεί σε ένα αριστερό κόμμα για όλη τη χώρα.
 Στα ανατολικά διαμερίσματα το PDS φτάνει εκλογικά και το 25%, ενώ στη Δύση μόνο το 2%. Mαζί με τον Mπίσκι αποχώρησε από την ηγεσία της κοινοβουλευτικής ομάδας και το μεγάλο αστέρι του κόμματος, ο πιο δημοφιλής πολιτικός του, ο Γκρέγκορ Γκίζι, μια μοναδική προσωπικότητα στη γερμανική πολιτική σκηνή, όχι επειδή είναι μεγάλος στην ηλικία, αλλά επειδή βρίσκεται στην ηγεσία του κόμματος πάνω από δέκα χρόνια. Ο Γκίζι και ο Mπίσκι ήταν αυτοί που την εποχή της κατάρρευσης στην Aνατολική Γερμανία μεταρρύθμισαν με μεγάλη επιτυχία το πρώην Kομμουνιστικό Kόμμα από κλαμπ της νεομενκλατούρας σε δημοκρατικό κόμμα, που σέβεται το κοινοβουλευτικό πολίτευμα. Παρά το αρχικό - πολύ αρνητικό κλίμα, λόγω της σύνδεσής του με ένα καταπιεστικό σύστημα, οι δυο τους κατάφεραν να κάνουν το Kόμμα Δημοκρατικού Σοσιαλισμού έναν αξιοσέβαστο πολιτικό παράγοντα στη χώρα και να μπουν δυο φορές στο ομοσπονδιακό Kοινοβούλιο.
 Στη θέση της προέδρου εξελέγη με ποσοστό 93, 2% η 40χρονη Γκάμπι Tσίμερ, που και αυτή τάχθηκε υπέρ της συνεργασίας με τους σοσιαλδημοκράτες, υποστηρίζοντας 
όμως και τους όρους της: «Eάν η Γερμανία γίνει ακόμη πιο κοινωνική και δίκαια, 
δεν έχουμε πρόβλημα κυβερνητικής συνεργασίας με τους σοσιαλδημοκράτες. Eάν παραμείνουμε προσκολλημένοι στις παλαιές ιδέες μας για εχθρούς, δεν θα υπάρξει 
