 Προσωπικός φίλος της Μελίνας Μερκούρη, την οποία αποκαλεί «σπουδαία προσωπικότητα στο χώρο του πολιτισμού, με μοναδική αίσθηση του χιούμορ», στενός επίσης φίλος της Μαρίας Κάλλας, ο περίφημος Γάλλος χορογράφος Πιερ Λακότ, τον οποίο τίμησε με τη φιλία της, μεταξύ πολλών άλλων, και η Βίβιαν Λι, 
είναι από τους τυχερούς του μαγικού κόσμου του κλασικού μπαλέτου, που έζησαν και συνεχίζουν να ζουν, εδώ και αρκετές δεκαετίες, δυνατές συγκινήσεις και εμπειρίες.
 Δεν θα μπορούσε να είναι όμως και αλλιώς για έναν άνθρωπο, ο οποίος από τα 9 του χρόνια πέρασε το κατώφλι της σχολής της Οπερας του Παρισιού, ήδη από τα 20 
του αναδείχτηκε, μέσω του συνόλου του κλασικού ρεπερτορίου, σε πρώτο χορευτή της Οπερας. Ενώ, αμέσως μετά, μόλις στα 23 του χρόνια, ανακυρήχτηκε «μήλον της 
έριδος» στη χορογραφία, καθοδηγώντας επί σκηνής ονόματα όπως ο Νουρέγεφ, ακόμη 
 Το σημαντικό Γάλλο χορογράφο τον συναντήσαμε σε αθηναϊκό ξενοδοχείο, όπου διέμενε προ ημερών, προκειμένου να πραγματοποιήσει τις πρώτες «αναγνωριστικές» 
πρόβες με το μπαλέτο της Εθνικής Λυρικής Σκηνής για τον «Καρυοθραύστη» του Tσαϊκόφσκι, που θα ανεβεί τα Χριστούγεννα στο Μέγαρο Μουσικής (με δικά του σκηνικά και κοστούμια, όπως έκανε προσφάτως και στη συνεργασία του με τα Μπολσόι).
 * Δεν ζηλέψατε, αλήθεια, όλα αυτά τα χρόνια, κύριε Λακότ, τη σκηνή; Δεν θελήσατε να επιστρέψετε ξανά σ' αυτή ως χορευτής; 
 «Μα, χόρευα συγχρόνως με τις χορογραφίες που έκανα. Σαράντα πέντε ετών έδωσα την τελευταία μου παράσταση στην Οπερα του Παρισιού».
 * Η ηλικία που πρέπει να αποσύρεται ο χορευτής, συνήθως, ποια είναι; 
 «Καθένας έχει το δικό του όριο. Για μια γυναίκα είναι συνήθως λίγο νωρίτερα, στα 40».
 * Η καλύτερη ηλικία για έναν χορευτή είναι προσδιορίσιμη; 
 «Οχι. Αν ένας χορευτής είναι ευφυής, όσο μεγαλώνει τόσο καλύτερα αντιλαμβάνεται κάθε ρόλο, την ερμηνεία, και τόσο ευκολότερα μπορεί να εκφράσει 
 * Με τη χορογραφία πώς προέκυψε να ασχοληθείτε από τόσο νωρίς; 
 «Πάντα μ' άρεσε η χορογραφία. Στην Οπερα δεν με άφηναν όμως να χορογραφήσω. Αναγκάστηκα να κάνω τη δική μου ομάδα χορού, ώστε να μπορέσω να εκφραστώ ως χορογράφος. Δουλέψαμε τότε ένα μπαλέτο, τη "Βραδιά των μαγισσών" για τη βελγική τηλεόραση και πήραμε το πρώτο βραβείο της χρονιάς. Το Σανς Ελιζέ ζήτησε να το παρουσιάσουμε και σ' αυτό. Εφτιαξα, λοιπόν, την ομάδα "Μπαλέτ Λα Tουρ Eφέλ", με την οποία περιοδεύσαμε σε όλο τον κόσμο, ενώ συνεργαστήκαμε με μεγάλα ονόματα από πολλούς χώρους, όπως ο Σαρλ Αζναβούρ, ο Νουρέγεφ κ.ά.».
 Επειτα από επάλληλους θριάμβους της ομάδας σε Ευρώπη και Αμερική και έπειτα από τραυματισμό του, ο Λακότ θέλησε να συγγράψει ένα βιβλίο για το μπαλέτο από 
την εποχή του Λουδοβίκου του 15ου. Στη σχετική έρευνα που έκανε, ανακάλυψε πολλά στοιχεία για το μπαλέτο «Συλφίδα», το οποίο τον γοήτευσε. Επιχείρησε να το αναβιώσει με πρώτη μπαλαρίνα τη σύζυγό του, την περίφημη Γκισλέ Ντεμάρ. Η επιτυχία ήταν τόσο μεγάλη, ώστε η Οπερα τον ξανακάλεσε να επιστρέψει σε αυτή το '72 με τους δικούς του όρους, ως χορογράφος πλέον.
 «Παρουσίασα εκεί ξανά τη "Συλφίδα". Είχε τεράστια επιτυχία. Ανέβασα πλούσιο ρεπερτόριο στην Οπερα. Πρόσφερα πολλά στο ρομαντικό και κλασικό μπαλέτο. Ειδικά τη "Συλφίδα" την παρουσίασα παντού: Αργεντινή, Τόκιο, Ρωσία, Ελλάδα, Πράγα. Ακόμη και ο Νουρέγεφ ξετρελάθηκε μαζί της και ήθελε να τη χορέψει - όπως και έγινε. Ηταν σπουδαία εμπειρία».
 Αμέσως μετά προσκλήθηκε από την πριγκίπισσα του Μονακό Καρολίνα στο Μόντε Κάρλο για να αναλάβει τη διεύθυνση των μπαλέτων. Στο Μονακό παρέμεινε 4 χρόνια, για να μεταβεί αμέσως μετά στη Βερόνα και έπειτα στο Βερολίνο, στην Πετρούπολη, στη Νέα Υόρκη... Από τότε ταξιδεύει διαρκώς για να χορογραφήσει τα 
καλύτερα μπαλέτα του κόσμου, και αυτό ενώ παραμένει μόνιμος χορογράφος στην Οπερα του Παρισιού.
 * Η προϋπηρεσία τού χορευτή διοχετεύτηκε, θα λέγατε, γόνιμα στον μετέπειτα χορογράφο Λακότ; 
 «Ναι, ήταν πολύ σημαντική προϋπόθεση, γιατί ξέρεις τι είναι αυτό το οποίο κάθε 
φορά πρέπει να γίνει, και -το σημαντικότερο- ξέρεις πώς να το ζητήσεις από τους χορευτές».
 * Οι σχέσεις σας με τους χορευτές σας πώς είναι; 
 «Μπορώ να είμαι ο πατέρας των χορευτών μου, μπορώ να γίνω όμως και ο δικτάτοράς τους, αν δεν με ακούνε. Νομίζω ότι είναι πολύ σημαντική υπόθεση η επικοινωνία με το χορευτή. Δεν είναι όμως πάντοτε εύκολο και κατορθωτό, γιατί είμαι πολύ σκληρός στη δουλειά. Η τελειότητα, όμως, είναι κάτι το ανέφικτο. Ωστόσο, εσύ προσπαθείς να την πιάσεις. Είναι πάντως δύσκολο ένας χορευτής στα πρώτα του βήματα να είναι μαζί μου, γιατί θα πρέπει να δουλέψει πολύ σκληρά».
 * Είστε σκληρός στη δουλειά σας, είναι όμως σκληρή και μόνη της η τέχνη σας. Ο 
 «Ναι, αν σκεφτεί κανείς και πόσο μικρή χρονικά είναι η καριέρα ενός χορευτή. Στο χορό πρέπει να δουλέψεις σκληρά, να κάνεις θυσίες. Ακόμη και αν είσαι μεγάλη προσωπικότητα, μεγάλο ταλέντο, πρέπει να εξασκείσαι διαρκώς σαν τον αρχάριο. Δεν πρέπει να πίνεις, δεν πρέπει να καπνίζεις.
 Είναι επικίνδυνο να κάνεις σκι ή να έχεις μοτοσικλέτα. Πρέπει να κοιμάσαι πολύ, να προσέχεις τι τρως και να είσαι απόλυτα υγιής. Ο χορευτής σ' όλη του την καριέρα παραμένει ένας μαθητής. Κάθε πρωί πρέπει να κάνει άσκηση και να τον διορθώνει κάποιος ασταμάτητα.
 Είναι απαιτητικό να βρίσκεσαι στη σκηνή. Πρέπει να σέβεσαι αυτό που γνωρίζεις, 
αυτό που πρέπει να εκπροσωπείς, και ποτέ δεν σου συγχωρείται να είσαι κουρασμένος. Και αφού θα έχεις δώσει την παράσταση, θα πρέπει μετά να κάνεις την αυτοκριτική σου, για να είσαι το πρωί έτοιμος πάλι να κάνεις την άσκησή σου. Ο χορός είναι σαν θρησκεία και πρέπει να ασχολείσαι μαζί του με ευλάβεια».
 * Είπατε ότι προσπαθεί κανείς να αγγίξει την τελειότητα, αλλά δεν είναι εύκολο 
 «Ακριβώς. Αν διαθέτεις ευφυϊα θα βρεθείς πολύ κοντά στην τελειότητα, όπως η Μαρία Καλλάς, με την οποία έτυχε να κάνουμε το ντεπούτο μας στη Νέα Υόρκη με διαφορά λίγων ημερών».
 * Η τεχνική στο μπαλέτο βλέπετε στις μέρες μας να έχει κάνει σημαντικά βήματα εξέλιξης; 
 «Οπωσδήποτε. Αλλαξαν οι πουέν, έχουμε εξελιγμένη τεχνική, το πόδι του χορευτή πάει ψηλότερα, αλλά η βάση παραμένει ίδια. Ούτως ή άλλως η ουσία δεν είναι να κάνεις ακροβατικά. Ο χορός δεν είναι ακροβατισμός».
 * Επομένως, ούτε η άρτια τεχνική κάνει έναν χορευτή; 
 «Οχι. Είναι μόνο μια προϋπόθεση. Ο χορός δεν είναι επίδειξη δεξιοτεχνίας».
 * Συνεργάζεστε ως χορογράφος και με τα Κίροφ και με τα Μπολσόι. Από τα τελευταία προσφάτως αποπέμφθηκε ο διευθυντής τους, ο Βασίλιεφ. Ο ίδιος ο Πούτιν τον καθαίρεσε, κρίνοντάς τον υπεύθυνο για την «παρακμή» των άλλοτε περίφημων ρωσικών μπαλέτων. Λέχθηκε, μάλιστα, ότι έτσι ξεκινά μια νέα εποχή για αυτά...
 «Νέα εποχή με προγενέστερους από το Βασίλιεφ συνεργάτες στο τιμόνι τους; Είναι 
 «Αντιθέτως. Τα Μπολσόι δεν έχουν καταστραφεί, ούτε ο Βασίλιεφ έκανε κανένα κακό. Είμαι θλιμμένος γιατί έκανε τόσα πολλά πράγματα για τα Μπολσόι. Από εσωστρεφή και "κλειστά" τα άνοιξε. Ηταν συγχρόνως καλλιτεχνικός διευθυντής των 
Κίροφ. Σκεφτείτε λοιπόν το φθόνο που τον περιέβαλλε. Δεν είναι υπεύθυνος για τίποτα κακό. Ηταν ο πρώτος που κάλεσε καλλιτέχνες, μουσικούς, χορευτές, χορογράφους από το εξωτερικό, κάτι που προηγουμένως ήταν αδιανόητο. Δεν πρέπει 
επίσης να ξεχνάμε ότι ο Βασίλιεφ είναι ένας πολύ πολύ μεγάλος χορευτής. Για μένα -με τον τρόπο του- πολύ μεγαλύτερος από τον Νουρέγεφ. Τον λατρεύω ως χορευτή».
 * Πρόσφατη εμπειρία των Μπολσόι, πάντως, έχετε, αφού συνεργαστήκατε προ μηνών 
μαζί τους. Διαφωνείτε με τον Tύπο που τα θέλει να περνούν περίοδο παρακμής; 
 «Διαφωνώ, γιατί έχουν χορευτές οι οποίοι είναι καταπληκτικοί. Δεν υστερούν σε τίποτα. Τα χέρια τους είναι κάτι το θεσπέσιο, έχουν πολύ πάθος και συναίσθημα κι επικοινωνούν όσο λίγοι χορευτές διεθνώς. Η γενιά των νέων χορευτών των Μπολσόι με την πρέπουσα βοήθεια μπορεί να αναδειχτεί ξανά σε γενιά μεγάλων αστέρων. Σε νέες Πλισέτσκαγια, σε όλους τους μεγάλους χορευτές, χωρίς αμφιβολία. Αλλά πρέπει να τους δοθεί η ευκαιρία να δίνουν παραστάσεις συχνά».
 * Ποιο άλλο πρόβλημα έχουν κατά τη γνώμη σας να αντιμετωπίσουν; 
 «Το μεγάλο πρόβλημά τους τώρα είναι η ελευθερία τους, η απόλυτη ελευθερία τους, την οποία δεν ξέρουν πώς να τη χρησιμοποιήσουν. Είναι φυσικό, γιατί είναι κάτι νέο. Αλλά αυτοί οι άνθρωποι, σάς διαβεβαιώ, είναι μοναδικοί. Ο ρωσικός είναι ένας φοβερά πνευματικός λαός».
 «Η ίδια. Η ποιότητα των Κίροφ είναι ξεχωριστή. Τα Κίροφ διαπνέονται από τον αέρα της αριστοκρατικότητας. Τα Μπολσόι αν τα προτιμώ αυτό συμβαίνει γιατί έχουν κάτι το πληθωρικό και είναι πλέον "ανοιχτά"».
 * Το σύγχρονο χορό πώς τον βλέπετε στις μέρες μας; 
 «Δεν χρειάζεται να καταστρέψουμε κάτι για να υπάρξει σύγχρονος χορός. Η ανοησία του πειραματισμού είναι ότι θέλει να προκαλέσει. Πολλοί καλοί χορογράφοι μοντέρνου χορού πιστεύουν ότι πρέπει να εγκαταλειφθεί το κλασικό μπαλέτο, γιατί είναι ξεπερασμένο. Αυτό είναι μεγάλη ανοησία. Η κλασική μουσική, ο Σοπέν, ο Μπετόβεν ή η όπερα θα συνεχίσουν να ερμηνεύονται, κι ας υπάρχει η τζαζ, η ροκ, η μοντέρνα μουσική. Το ίδιο ισχύει και για το κλασικό μπαλέτο. Αν θες να κάνεις πειράματα κάνε τα, άλλα δεν χρειάζεται να έρχεσαι σε 
σύγκρουση με το κλασικό. Είναι αστοχία να πιστεύουμε ότι το κλασικό μπαλέτο τέλειωσε».
 * Αυτό το διαπιστώνετε από τη στάση του κοινού; 
 «Μα φυσικά. Αν παίξεις τη "Ζιζέλ" θα είναι φουλ το θέατρο. Το κλασικό ρεπερτόριο έχει πάντα το κοινό που το αγαπά. Ο μοντέρνος χορός συνήθως προκαλεί το σκάνδαλο για να διαφημιστεί. Μολονότι υπάρχουν πολλοί σημαντικοί χορογράφοι σύγχρονου χορού, τους οποίους στην Οπερα του Παρισιού τους καλούμε να δουλέψουν. Ανάμεσα στις φωτεινές εξαιρέσεις είναι οι Πίνα Μπάουζ, Πρεζοκάζ, 
Κίλιεν. Ευφυΐες του χορού! Ο χορός είναι ομορφιά, είναι ανάταση. Πιστεύω ότι το κλασικό μπαλέτο είναι ακόμη ζωντανό για να δώσει το παράδειγμα της ομορφιάς. Και το μοντέρνο είναι αναγκαίο αλλά όχι καταστρέφοντας ό,τι προϋπήρξε. Θα θέλατε να καταστρέψετε τον Παρθενώνα; Πρέπει να σέβεσαι το παλαιό, πρέπει να λαμβάνεις υπόψη σου και να μαθαίνεις από το παρελθόν. Δεν κουράζεσαι ποτέ από τον Σοπέν, τον Μπιζέ ή τον Βέρντι. Ποτέ! Το ίδιο συμβαίνει 
με το κλασικό σε όλες τις τέχνες. Με τον Πικάσο... Δεν μπορείς να τα καταστρέφεις αυτά».
 * Πρώτη φορά που συνεργάζεστε με Ελληνες χορευτές. Πώς βρίσκετε το επίπεδό τους, σε σχέση με τους λοιπούς Ευρωπαίους συναδέλφους τους; 
 «Βλέπω έναν πυρήνα νεαρών παιδιών που χρειάζονται βοήθεια. Βλέπω ταλέντα τα οποία μπορούν να κάνουν πολλά πράγματα, γιατί το θέλουν. Τώρα που γίνονται μετακλήσεις χορογράφων, είμαι σίγουρος ότι κάτι θα προκύψει. Το σημαντικό θα ήταν να έχουν την ευκαιρία να δίνουν περισσότερες παραστάσεις και να έχουν μεγαλύτερη υποστήριξη από το κράτος».
 * Γνωρίζετε ότι δεν υπάρχει Ακαδημία Xορού στην Ελλάδα; 
 «Ναι, αυτό είναι λυπηρό και σκανδαλώδες. Πρέπει να γίνουν βήματα σημαντικά για 
την ενίσχυση της υπόθεσης του χορού στην Ελλάδα εφόσον υπάρχει και η "μαγιά"».
 * Η καρδιά του χορού σήμερα πού βλέπετε να χτυπά; Στην Αμερική ή την Ευρώπη; 
 «Διότι η κουλούρα της είναι πολύ πιο ουσιαστική και σημαντική. Ακόμη και στην περίπτωση του μοντέρνου χορού. Ολοι, ακόμη και οι Αμερικανοί καλλιτέχνες, προτιμούν να ζουν και να δημιουργούν στην Ευρώπη».
 «Ναι. Καρδιά πάνω απ' όλα και αίσθηση του όμορφου. Για να είσαι είτε καλός ηθοποιός είτε καλός χορευτής, πρέπει να είσαι αληθινός. Να έχεις περιεχόμενο και βάθος ως προσωπικότητα. Να έχεις την ευαισθησία να αγαπάς αυτό που κάνεις. 
Το θαύμα τότε μόνο συμβαίνει. Η προσωπικότητα όμως είναι το παν».
 * Ο χορός είναι ένα μέσον διά του οποίου μπορεί κανείς να γίνει καλύτερος; 
 «Απόλυτα, γιατί είναι ένας αγνός, φυσικός τρόπος για να εκφράσεις τον εαυτό σου στη χαρά και στη λύπη. Κοιτάξτε στην αρχαιότητα. Το ίδιο συνέβαινε. Ο χορός είναι κάτι πολύ αγνό, πολύ βαθύ, πολύ αληθινό. Ο χορός είναι κίνηση, είναι ζωή».
