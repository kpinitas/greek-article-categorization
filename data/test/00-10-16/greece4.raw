 Επτά ολόκληρες ώρες αγωνίας έζησαν οι επιβάτες του επιβατηγού-οχηματαγωγού «Eξπρές Κάρυστος» το οποίο έχοντας αποπλεύσει με 32 επιβάτες και πολύ άσχημες καιρικές συνθήκες από το Λαύριο για την Κέα έπαθε ζημιά στο πηδάλιο καταμεσίς στο πέλαγος με αποτέλεσμα, αν και οι μηχανές του ήταν σε πλήρη λειτουργία, να μείνει ακυβέρνητο και έρμαιο των κυμάτων, το ύψος των οποίων ξεπερνούσε τα 
 Λίγο μετά τις 4.00 το απόγευμα του Σαββάτου, ο καπετάνιος του «Εξπρές Κάρυστος» Γιώργος Παπαγεωργίου, 46 χρόνων, αφού πήρε άδεια απόπλου έλυσε τους κάβους από το λιμάνι του Λαυρίου και έβαλε πλώρη για την Κέα.
 Eνα δρομολόγιο 16 ναυτικών μιλίων-ρουτίνας για το 15μελές πλήρωμα, αφού το πραγματοποιούν καθημερινά. Ομως το απόγευμα του Σαββάτου ο καιρός τη στιγμή απόπλου του πλοίου (είναι 23 χρόνων και «συμμορφωμένο» στις διεθνείς διατάξεις 
 Ετσι όταν στις 16.20 και ενώ το «Εξπρές Κάρυστος» έπλεε περίπου 4 μίλια από το 
λιμάνι του Λαυρίου, δηλαδή ανάμεσα στο «μπουγάζι» Λαυρίου-Μακρονήσου, παρουσιάστηκε η βλάβη του πηδαλίου. Ο καπετάνιος του χωρίς να χάσει καιρό ειδοποίησε μέσω του ασυρμάτου το Θάλαμο Επιχειρήσεων του ΥΕΝ, οι αξιωματικοί του οποίου εκείνη τη στιγμή προσπαθούσαν να σώσουν το ελληνικό φορτηγό πλοίο «Ιτόνγκ 1», που είχε πάρει επικίνδυνη κλίση ανοιχτά της Σαμοθράκης.
 «Εχω βλάβη στο πηδάλιο, αλλά δουλεύουν και οι δύο μηχανές μου», ανέφερε και σύμφωνα με έγκυρες πληροφορίες αρχικά αρνήθηκε να δεχτεί τη βοήθεια που του πρότεινε ο αξιωματικός βάρδιας του Θαλάμου Eπιχειρήσεων του ΥΕΝ, ο οποίος τόνισε πως δεν «διακινδυνεύει» τη ζωή των επιβαινόντων στο πλοίο του, το οποίο 
ήταν εντελώς ακυβέρνητο, ενώ στο «στίγμα» του έπνεαν άνεμοι έντασης 9-10 μποφόρ.
 Δεύτερη ενέργεια του καπετάνιου Γιώργου Παπαγεωργίου ήταν να ειδοποιήσει από τα μεγάφωνα του πλοίου για τη βλάβη που είχε παρουσιαστεί και συνέστησε στους 32 επιβάτες να είναι ήρεμοι και να συγκεντρωθούν στο σαλόνι του πλοίου, το οποίο, όπως επαναλάμβανε σε τακτά διαστήματα, δεν κινδύνευε.
 Ομως, όλες οι προσπάθειες που έκανε με φουνταρισμένες τις άγκυρές του, να στρέψει την πλώρη του πλοίου του προς το λιμάνι του Λαυρίου αρχικά και στη συνέχεια προς τον απάνεμο όρμο Θωρικό στάθηκαν άκαρπες, έτσι στις 18.50 κοντά 
στο ακυβέρνητο πλοίο κατέπλευσε το ρυμουλκό «Κένταυρος» και υπό την επίβλεψη του ναυαγοσωστικού σκάφους του Λ.Σ., που βρέθηκε εκεί από την πρώτη στιγμή της 
βλάβης, άρχισε τις προσπάθειες ρυμούλκησης του «Εξπρές Κάρυστος», το οποίο δέχονταν τον καιρό πότε από την πρύμνη και πότε από τις «πάντες».
 Aπό το σαλόνι του πλοίου κάποιοι επιβάτες ήλθαν σε επαφή με τηλεοπτικούς σταθμούς και τόνισαν επανηλειμμένα την ψυχραιμία τους, σε αντίθεση με τηλεπαρουσιαστές οι οποίοι προσπαθούσαν να τους πείσουν ότι κινδυνεύει η ζωή τους.
 Γύρω στις 19.30 η πλώρη και η πρύμνη του πλοίου «δέθηκαν» με «κάβους» με το ρυμουλκό, το οποίο προσπάθησε να το στρέψει με πλήρη ασφάλεια αρχικά προς το λιμάνι, όπου όμως η στενή του «μπούκα» δεν διευκόλυνε την προσπάθεια ενώ απέτυχαν και οι απόπειρες ρυμούλκησης στον όρμο Θωρικού.
 Eτσι, γύρω στις 20.45 ο καπετάνιος του «Εξπρές Κάρυστος» σε συνεργασία με τους 
αξιωματικούς του Θαλάμου Επιχειρήσεων είπε στον καπετάνιο του ρυμουλκού να τον 
«οδηγήσει» στα Λεγραινά του Σουνίου, όπου η απανεμιά προσέφερε πλήρη ασφάλεια στο πλοίο, αλλά και στην αποβίβαση των 32 επιβατών, οι οποίοι τελικά γύρω στίς 
22.10 με σκάφη του Λιμενικού αποβιβάστηκαν ασφαλείς στην στεριά.
 Στην «κακοθαλασσιά» της Σαμοθράκης, κοντά στα διεθνή ύδατα, έχασε τη ζωή του ο 40χρονος Ελληνας ναυτικός Μιχάλης Χατζηγεωργίου, ο οποίος μαζί με άλλους δέκα συναδέλφους του αποτελούσαν το πλήρωμα του μικρού φορτηγού πλοίου «Αϊτόνγκ 1», 
που φορτωμένο με φύλλα «κοντραπλακέ» σχεδόν βυθίστηκε στα νερά του Β. Αιγαίου.
 Κανείς από το πλήρωμα του ελληνικού μοτορσίπ, που νωρίς την ίδια μέρα είχε αποπλεύσει από το Πόρτο-Λάγος με τελικό προορισμό λιμάνι της γειτονικής Τουρκίας, δεν υποψιαζόταν ότι 15 ναυτικά μίλια βορειοδυτικά της Σαμοθράκης θα συνέβαινε το μοιραίο για το πλοίο που ανήκει στην εταιρεία «Ντρακ Γκρουπ LTD» και παρακουλουθείτο από τον Γερμανικό Νηογνώμονα.
 Ηταν 5 το απόγευμα, όταν ο καπετάνιος του τουρκικού φορτηγού πλοίου «ALTINER 1», ανέφερε στον παράκτιο σταθμό της Κωνσταντινούπολης ότι το ελληνικό πλοίο που έπλεε μπροστά του είχε πάρει επικίνδυνη κλίση. Χωρίς να χάσουν λεπτό, οι Τούρκοι ειδοποιούν το Θάλαμο Επιχειρήσεων του ΥΕΝ, ο οποίος μέσα σε λίγα λεπτά 
κινητοποιεί κάθε παραπλέον πλοίο στην περιοχή της Σαμοθράκης.
 Δίπλα στο ημιβυθισμένο πλοίο βρίσκεται αμέσως το τουρκικό φορτηγό «ALTINER 1» το πλήρωμα του οποίου «μαζεύει» σώους από τη φουρτουνιασμένη θάλασσα τους 9 από τους δέκα Ελληνες ναυτικούς. Ο Α  μηχανικός Στρατός Δημητρόπουλος περισυνελέγη από το πλήρωμα του ελικοπτέρου «Αγκούστα Μπελ», που τον μετέφερε στο αεροδρόμιο της Αλεξανδρούπολης.
 Ο «μάγειρας» του «Αϊτόνγκ 1» Μιχάλης Χατζηγεωργίου έχασε τη ζωή του επάνω στην 
«κουβέρτα» του τουρκικού φορτηγού, πιθανόν από κάποιο σοβαρό τραυματισμό του στην προσπάθεια να εγκαταλείψει το πλοίο.
 Οι Ελληνες ναυτικοί, που ήδη βρίσκονται σώοι στην Καβάλα, είναι οι Περικλής Γαβριήλ, πλοίαρχος, Σταύρος Κοκκινομάλης 40 χρόνων, υποπλοίαρχος, Κοσμάς Φαλάγγης 36' Α' μηχανικός, Στράτος Δημητρόπουλος, 49, Α' μηχανοδηγός, Θωμάς Φορτωτήρας, 54, λοστρόμος, Οδυσσέας Κουκουβίνος 47, ναύτης, Χασάν Ιβραμ, 47, ναύτης και ο 54χρονος αρχιμηχανικός Μανώλης Μπιλανάκης.
