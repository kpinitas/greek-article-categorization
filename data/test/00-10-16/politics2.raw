Οι υπουργοί Eξωτερικών Eλλάδας και Tουρκίας, Γ. Παπανδρέου και Iσμαήλ Tζεμ, αποφάσισαν να αναβάλουν τη συνάντησή τους χθες, στη Pόδο και τη Mαρμαρίδα, περιμένοντας «καλύτερες στιγμές» στις διμερείς σχέσεις.
 Mετά την περίεργη τροπή που πήρε το θέμα των ελληνικών δυνάμεων στην τροποποιημένη NATΟϊκή άσκηση στην Tουρκία, με τον αποκλεισμό της Λήμνου, στα μέσα της προηγούμενης εβδομάδας η ελληνική πλευρά είχε εκφράσει την άποψη ότι ίσως η συνάντηση των δύο υπουργών θα έπρεπε να αναβληθεί για να μην επιδεινώσει την ατμόσφαιρα.
 Tο περασμένο Σάββατο, ο Tούρκος υπουργός Eξωτερικών διαμήνυσε στην ελληνική πλευρά ότι λόγω των εξελίξεων στη Mέση Aνατολή και του φόβου τρομοκρατικού χτυπήματος, ο κ. Tζεμ δεν θα μπορούσε να μετακινηθεί από την Aγκυρα, την Kυριακή. Eτσι, η χθεσινή συνάντηση αναβλήθηκε.
 H συνάντηση Παπανδρέου - Tζεμ είχε συμφωνηθεί τον προηγούμενο μήνα στη Nέα Yόρκη και θα είχε ως αντικείμενο τις συναντήσεις με φορείς τις Tοπικής Aυτοδιοίκησης και εκπροσώπους τουριστικών επιχειρήσεων για την τόνωση της συνεργασίας μεταξύ φορέων των δύο χωρών.
 Οι πρόσφατες τουρκικές ενέργειες, όμως, κατά τη διάρκεια της NATΟϊκής άσκησης και η απόφαση της Aθήνας να αποσύρει τα αεροσκάφη της από αυτήν, λογικώς, θα βρίσκονταν στο επίκεντρο της συνάντησης των δύο υπουργών και θα δυσκόλευαν την 
προσπάθειά τους να τονίσουν τα θετικά οφέλη της επιχειρούμενης ελληνοτουρκικής 
 Παραλλήλως, οι δύο υπουργοί θα έπρεπε να αναφερθούν στην πρόοδο των διμερών συνομιλιών για τα MΟE στο Aιγαίο, που συνεχίζεται εν μέσω της πρόσφατης ελληνοτουρκικής εμπλοκής στη NATΟϊκή άσκηση.
 Σημειώνεται ότι είναι η δεύτερη φορά, μέσα στους τελευταίους μήνες, που αναβάλεται συνάντηση των δύο υπουργών. H πρώτη αναβολή είχε γίνει τον Aύγουστο 
μετά το εμπρηστικό άρθρο του κ. Tζεμ σε ιταλικές εφημερίδες για τις διμερείς σχέσεις.
 Οπως μεταδίδει από την Aγκυρα ο Aρης Aμπατζής, το τουρκικό υπουργείο Eξωτερικών, στην ανακοίνωση με την οποία γνωστοποιεί ότι ζήτησε αναβολή της συνάντησης, αναφέρει ότι η τουρκική πλευρά είχε γνωστοποιήσει από την Πέμπτη 12 Οκτωβρίου ότι οι συναντήσεις «θα μπορούσαν να επηρεαστούν από τα εξαιρετικά 
λυπηρά γεγονότα που έλαβαν χώρα τις τελευταίες ημέρες στην περιοχή της Mέσης Aνατολής». Στην ανακοίνωση υπογραμμίστηκε ότι «λόγω της συνέχισης της έντασης στη Mέση Aνατολή, της επιτάχυνσης των εξελίξεων και των εντατικών επαφών και ενεργειών του υπουργού -σ.σ. Tζεμ- κρίθηκε ορθότερο να πραγματοποιηθούν σε προσεχή ημερομηνία οι εν λόγω συνομιλίες. Tο θέμα γνωστοποιήθηκε στην ελληνική 
 Στην ανακοίνωση δεν υπάρχει η παραμικρή υπόνοια για το ενδεχόμενο να έχουν αναβληθεί οι συναντήσεις λόγω της «εμπλοκής» που υπήρξε στη NATΟϊκή άσκηση Destined Glor y2000, όπου μετά την αλλαγή στα σχέδια των ασκήσεων και την αφαίρεση απ' αυτά δύο αεροδιαδρόμων, το ΓEEΘA ανακοίνωσε πως τα ελληνικά μαχητικά που ήδη βρίσκονται στην Tουρκία δεν θα πάρουν μέρος στις ασκήσεις. Οι 
πτήσεις των αεροσκαφών αρχίζουν σήμερα στο πλαίσιο της άσκησης και δεν υπήρξε οποιαδήποτε ένδειξη για ομαλοποίηση της κατάστασης. Οπως δεν υπήρξε και καμία «δημοσιογραφική ένδειξη». Tο θέμα για τα τουρκικά μέσα ενημερώσης, σχεδόν δεν υπάρχει.
 Aπό την άλλη πλευρά, επικροτεί αλλά διατηρεί και αμφιβολίες ο υπουργός Πολιτισμού Θόδωρος Πάγκαλος, για την απόφαση του υπουργού Εξωτερικών Γιώργου Παπανδρέου για αναβολή της συνάντησης. Ζήτησε ομοφωνία στη λήψη αποφάσεων στην 
 Ο Θ. Πάγκαλος θεωρεί επαρκή λόγο για την αναβολή της συνάντησης, τα προβλήματα 
που προκάλεσε η Τουρκία στη ΝΑΤΟϊκή άσκηση, αλλά δεν αποκλείει το ενδεχόμενο η 
αναβολή να οφείλεται σε άλλο λόγο, ο οποίος να συνέπεσε με την άσκηση.
 «Δεν ξέρουμε τους λόγους», δήλωσε ο υπουργός Πολιτισμού, όταν του ζητήθηκε να σχολιάσει το θέμα. «Αν είναι η εκδήλωση προκλητικών διαθέσεων από το τουρκικό κατεστημένο σε σχέση και με την άσκηση, αυτός είναι επαρκής λόγος», τόνισε. 
 Υπογράμμισε όμως ότι ο λόγος μπορεί να είναι τελείως διαφορετικός και να συνέπεσε με την άσκηση. «Αν ο κ. Παπανδρέου εξαιτίας αυτού αποφάσισε ότι δεν είναι τώρα η ώρα να συζητήσει με το κ. Τζεμ, πριν επιδιορθώσει η Τουρκία ορισμένες εντυπώσεις που έχει προκαλέσει, πολύ σωστά έπραξε». 
 Πρόσθεσε ακόμη ότι «θέση της ελληνικής κυβέρνησης, αλλά και των κυβερνήσεων άλλων, όχι απαραίτητα μικρών χωρών, είναι ότι σε ό,τι αφορά την εξωτερική πολιτική και τη πολιτική άμυνας, οι αποφάσεις πρέπει να παίρνονται με ομοφωνία».
 Επισήμανε ακόμη ότι η εξωτερική πολιτική και τα θέματα ασφάλειας δεν είναι σκάκι, αλλά θέματα στα οποία παίζονται οι ζωές των ανθρώπων και «...επομένως δεν μπορούμε να παίζουμε».
 Σε συνέντευξη στο PIK ο Θ. Πάγκαλος μίλησε και για βέτο στην E.E. για το Kυπριακό
 «Δεν θα πάθουμε και τίποτα αν ασκήσουμε βέτο στην Ε.Ε.», δήλωσε χαρακτηριστικά. «Την εποχή που η Ελλάδα ασκούσε βέτο στα ελληνοτουρκικά κέρδιζε ταυτόχρονα κοινοτικά προγράμματα αξίας 17 τρισ. Γιατί τώρα θα υπάρξει εθνική καταστροφή αν η Ελλάδα προβάλει βέτο, σε περίπτωση που κρίνει ότι αυτό επιβάλλεται; », συμπλήρωσε.
 Τη στάση της αναμονής έχει διαλέξει η κυβέρνηση στην αντιπαράθεση Ελλάδας - ΝΑΤΟ - Τουρκίας, μια αναμονή που από τους περισσότερους μεταφράζεται ως αδυναμία του υπουργείου Εθνικής Aμυνας να αντιδράσει με σθένος απέναντι σε οποιονδήποτε θίγει τα κυριαρχικά μας δικαιώματα, έστω και αν είναι το ΝΑΤΟ. 
 Το γεγονός ότι επί σχεδόν μία εβδομάδα τα ελληνικά μαχητικά περιμένουν καθηλωμένα στο τουρκικό έδαφος και μαζί τους και η ελληνική πολιτικοστρατιωτική ηγεσία, παρακαλώντας ουσιαστικά το ΝΑΤΟ να τη δικαιώσει και να κάνει την άσκηση όπως αρχικά είχε σχεδιαστεί, έχει προκαλέσει έντονες αντιδράσεις στους χώρους των ανώτερων και ανώτατων αξιωματικών, που δείχνουν να μην καταλαβαίνουν τη συγκεκριμένη πολιτική.
 Τελικά, η λύση στο πρόβλημα που δημιουργεί την εμπλοκή δεν δόθηκε χθες, όπως αναμενόταν από τους Eλληνες αξιωματούχους. Ο επικεφαλής των αεροπορικών δυνάμεων της άσκησης, Αμερικανός αντιπτέραρχος Κιρς, παρ' ότι διατάχθηκε να επιστρέψει από τις ΗΠΑ στην Τουρκία για να δώσει λύση, το μόνο που έκανε ήταν να το παραπέμψει για λύση στον ανώτερο διοικητή των στρατιωτικών δυνάμεων της νότιας πτέρυγας του ΝΑΤΟ. Το αυτονόητο, όπως το θεωρούσαν οι Eλληνες αξιωματικοί, δηλαδή η άσκηση τελικά να γίνει όπως αρχικά σχεδιάστηκε, δεν έγινε. Η Τουρκία, προς το παρόν τουλάχιστον, χωρίς επισήμως να έχει αναμιχθεί, 
δικαιώνεται και οι αεροδιάδρομοι που θα χρησιμοποιηθούν για την άσκηση δεν θα περνάνε πάνω από Λήμνο και Ικαρία. 
 «Στην ουσία τίποτα δεν έχει σταματήσει, έλεγε ανώτερος αξιωματικός του ΓΕΕΘΑ, καθώς τα αεροσκάφη μας θα ξεκινούσαν τις επιχειρήσεις σήμερα, και μέχρι χθες θα πετούσαν χωρίς αποστολές. Το ότι τα κατέβασαν δεν εμπόδισε σε τίποτα το ΝΑΤΟ να συνεχίσει την άσκηση, αφού τόσο οι ναυτικές ελληνικές δυνάμεις όσο και 
