Κι άλλο 2-2 από την ΑΕΚ, ύστερα απ' αυτά με Βάσας, Εθνικό Αστέρα και Λάρισα, τούτη τη φορά σε φιλικό στο Περιστέρι με τον Ατρόμητο.
 Ο Παθιακάκης ξεκούρασε τους Κασάπη, Τσάρτα, Ζήκο, Ζαγοράκη, Πετκόφ χρησιμοποίησε σε δεύτερο συνεχόμενο ματς στη θέση του αμυντικού μέσου τον Φερούζεμ και προβληματίστηκε αρκετά με την αδυναμία της ομάδας να αξιοποιήσει τις ευκαιρίες. Εχασαν με το τσουβάλι τα γκολ, ιδίως στο α' ημίχρονο, με τον πεπειραμένο τερματοφύλακα του Ατρομήτου Γιάννη Φακή να πραγματοποιεί τουλάχιστον έξι σωτήριες αποκρούσεις.
 Ο Νικολαΐδης με αμφισβητούμενο πέναλτι, που κέρδισε ο Ρουίζ από τον Φακή, άνοιξε το σκορ στο 25'. Ισοφάρισε ο ταλαντούχος Παπάς στο 47' και στο 79' ο Μπαλογιάννης με δυνατό σουτ έδωσε το προβάδισμα στην ομάδα του Ηλία Αρμόδωρου, που παρουσίασε ομάδα με καλά στοιχεία και με δυνατότητες να πρωταγωνιστήσει στο πρωτάθλημα της B' Eθνικής. Το 2-2 έκανε στο 87' με σουτ ο Κωνσταντινίδης.
 Ο Παθιακάκης αρνήθηκε να κάνει οποιαδήποτε δήλωση. «Μια προπόνηση ήταν, βρε παιδιά! Μετά τις προπονήσεις σας κάνω ποτέ δηλώσεις; ».
 ΑΕΚ: Ατματσίδης, Κοπιτσής, (61' Κωστένογλου), Ντόντσεφ (54' Κωνσταντινίδης), Καψής, Δέλλας, Φερούζεμ, Νάβας, Λάκης (78' Κάλβο), Σαβέβσκι (59' Κωστής), Ρουίζ, Νικολαΐδης.
 * Ο Αντώνης Μήνου δεν πήγε τελικά στη Δανία να δει τη Χερφόλγκε, η οποία έφερε χθες 2-2 στο Ααλμποργκ, αφού προηγήθηκε 2-0.
