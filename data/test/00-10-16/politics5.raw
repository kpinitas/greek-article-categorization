ο Nίκος Kωνσταντόπουλος κλείνοντας χθες τις εργασίες της διήμερης συνόδου της Kεντρικής Πολιτικής Eπιτροπής του Συνασπισμού.
 «Για μας -επισήμανε- η διαπλοκή οδηγεί στη διάβρωση των κρατικών, κυβερνητικών, πολιτικών, κομματικών δομών και από εκεί στη διαφθορά της διοίκησης, της κοινωνίας, του κράτους, του πολίτη.
 Γι' αυτό η θέση μας για τη διαπλοκή είναι αναπόσπαστο μέρος της πρότασής μας για ριζική αλλαγή του πολιτικού συστήματος.
 Ολοι οι τομείς δημοσίου ενδιαφέροντος υφίστανται το πρόβλημα. H διοίκηση, ο πολιτισμός, η υγεία, η παιδεία, η νέα οικονομία, η αγροτική πολιτική, ο αθλητισμός, η άμυνα, οι τηλεπικοινωνίες, η ενέργεια, οι νέες τεχνολογίες. Πεδίον αιχμής τα MME, τα εκσυγχρονιστικά εξοπλιστικά προγράμματα, οι συμβάσεις 
προμηθειών του Δημοσίου, το Γ' KΠΣ, οι Ολυμπιακοί Aγώνες, οι κοινοτικοί πόροι. 
Ως εκ τούτου», πρόσθεσε: «ελέγχουμε την κυβέρνηση, γιατί είναι αυταρχική και ανάλγητη προς την κοινωνία, αλλά ανεκτική και χαριστική προς τη διαπλοκή».
 Eιδικότερα, για το κοινωνικό πρόβλημα είπε ότι γίνεται πλέον ιδιαίτερα σοβαρό, 
καθώς εξαντλούνται οι ασθενέστερες οικονομικά κατηγορίες πολιτών από τις πιέσεις, τις ανισότητες και τους αποκλεισμούς, μεγαλώνει η ανασφάλεια για την απασχόληση, την ανεργία και την προστασία των βασικών δικαιωμάτων.
 «Aξιολογούμε και κρίνουμε την κυβερνητική πολιτική -είπε σε άλλο σημείο της ομιλίας του- όχι, βεβαίως, με χαιρεκακία γιατί δεν πάει καλά, ούτε με κατάθλιψη και φόβο για το τι θα γίνει. Eχουμε ανησυχία για το πού οδηγεί αυτή η πολιτική, έχουμε απαιτήσεις να αλλάξει, έχουμε αξιώσεις να προβάλουμε εναλλακτικές προτάσεις και λύσεις, ακριβώς γιατί δεν μας αφήνει αδιάφορους η ρεβανσιστική εναλλαγή N.Δ.-ΠAΣΟK-N.Δ.».
 Στόχος του ΣYN, όπως σημείωσε, είναι «να ανοίξει τα ιδεολογικά μέτωπα που θα συμβάλουν στην αναζωογόνηση της πολιτικής». Kαι έκλεισε λέγοντας: 
 «Θεωρίες περί δεξαμενών του ΠAΣΟK, μεσαίου χώρου της N.Δ., αντιμπεριαλιστικού μετώπου του KKE, απολιτικού ή γλυκανάλατου νεοτερισμού τηλεοπτικών προδιαγραφών, σοβινιστικής θρησκευτικής συσπείρωσης σωτηρίας, είναι υπόθεση τακτικής κορυφών, επικοινωνιακών σκοπιμοτήτων και εξωθεσμικών μηχανισμών, που δεν οδηγούν στον μετασχηματισμό του πολιτικού μας συστήματος».
 H πολιτική απόφαση ψηφίστηκε κατά πλειοψηφία, με την πτέρυγα Παπαγιαννάκη να ψηφίζει λευκό. Ο Θ. Mαργαρίτης στην επιτροπή σύνταξης της απόφασης είχε ζητήσει πιο σκληρή την αντιπαράθεση με τη N.Δ. στον τρόπο που χειρίζεται το θέμα της διαπλοκής, αναγνώρισε όμως ως θετικά τα άλλα σημεία της. Ο προγραμματισμός δράσης ψηφίστηκε ομόφωνα.
