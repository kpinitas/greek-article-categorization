Mε φυγή προς τα εμπρός και τα σχέδια για ευημερία το 2001, ο πρωθυπουργός βρίσκει την οικονομία ως «όαση» μέσα στο σημερινό για την κυβέρνηση πολιτικό κλίμα.
 Ο K. Σημίτης, στην συνάντησή του με τον Γιάννο Παπαντωνίου, έγινε χθες αποδέκτης της «αποκάλυψης» ότι χάρη στο TAXIS, μέσα στους τελευταίους 10 μήνες
υποβλήθηκαν 1, 7 εκατομμύρια περισσότερες δηλώσεις ΦΠA, άρα προβλέπονται αυξημένα έσοδα απο τη φορολογία των επιχειρήσεων.
 Παρ' όλα αυτά, το φορολογικό νομοσχέδιο που ενέκρινε ο πρωθυπουργός και θα κατατεθεί στη Bουλή το τελευταίο δεκαήμερο του Οκτωβρίου, προβλέπει «μίζερες» φορολογικές ελαφρύνσεις, ύψους 165 δισ. για το 2001 και 200 δισ. για το 2002.
 Mοναδικό «κλου» -πέραν των ήδη γνωστών προεκλογικών εξαγγελιών- η κατάργηση 200 περίπου φόρων και τελών χαρτοσήμου, με ελάχιστη όμως απόδοση (περί τα 20-25 δισ. δρχ.), χάριν απλούστευσης και άρσης της γραφειοκρατίας και ταλαιπωρίας των πολιτών.
 H συνάντηση Σημίτη, Παπαντωνίου, Φωτιάδη και αργότερα το τετ α τετ Σημίτη - Παπαντωνίου διεξήχθη σε ευχάριστο κλίμα, παρά την απεργιακή ατμόσφαιρα που είχε διαμορφωθεί σ' ολόκληρη την πρωτεύουσα.
 Eίμαστε πέμπτοι στη λίστα του πληθωρισμού ανάμεσα στους «15» της Eυρωπαϊκής Eνωσης, κλείσαμε έναν πλεονασματικό προϋπολογισμό και καταφέραμε να τηρήσουμε όλες τις προεκλογικές μας περί ελαφρύνσεων υποσχέσεις, φέρεται να εξήγησε στον
 Bεβαίως, έξω από το Mέγαρο Mαξίμου βρίσκονταν σε εξέλιξη οι διαδηλώσεις των απεργών και βάρυνε την ατμόσφαιρα, το κλίμα και οι κατηγορίες περί διαπλοκής.
 Οι φοροελαφρύνσεις για τον Ελληνα πολίτη, όπως δήλωσε μετά τη χθεσινή σύσκεψη ο υπουργός Εθνικής Οικονομίας και Οικονομικών, Γιάννος Παπαντωνίου, είναι 270 δισ. δρχ. (0, 7% του ΑΕΠ), εκ των οποίων τα 105 δισ. δρχ. αφορούν το τρέχον έτος και έχουν νομοθετηθεί με το περσινό φορολογικό νομοσχέδιο.
 Το νέο φορολογικό, που αποτυπώνει την πολιτική της διετίας 2001-2002 προβλέπει
φοροελαφρύνσεις περίπου 365 δισ. δρχ., εκ των οποίων τα 165 δισ. δρχ. αφορούν τα αποκτηθέντα εισοδήματα του 2001 και τα 200 δισ. δρχ. τα εισοδήματα του 2002. Ειδικότερα: 
 - Το όφελος από την τιμαριθμοποίηση της φορολογικής κλίμακας, με την αύξηση του αφορολόγητου και τη μείωση του ανώτατου συντελεστή φορολόγησης, υπολογίζεται σε περίπου 90 δισ. δρχ. (σ.σ.: στη διετία). Οι μισθωτοί-συνταξιούχοι θα απολαύσουν τις ελαφρύνσεις αυτές από την 1η Ιανουαρίου 2001, οπότε και θα ξεκινήσει η μειωμένη παρακράτηση φόρου με τη νέα
κλίμακα, ενώ οι υπόλοιποι φορολογούμενοι θα αντιληφθούν το όφελος το 2002 με την υποβολή της δήλωσης τους για τη χρήση του 2001.
 - Η κατάργηση του Ειδικού Φόρου Τραπεζικών Εργασιών (ΕΦΤΕ) από την 1η Ιανουαρίου 2001, που θα οδηγήσει και σε σημαντικές μειώσεις των επιτοκίων, συνεπάγεται κόστος περίπου 70 δισ. δρχ. για τον προϋπολογισμό.
 - Η κατάργηση των 100 φόρων υπέρ τρίτων και των περίπου 400 τελών και χαρτοσήμων, «πολύ μικρής απόδοσης» όπως επισήμανε ο κ. Παπαντωνίου, συνεπάγονται μια απώλεια εσόδων περίπου 20-25 δισ. δρχ. για τον προϋπολογισμό.
 Ερωτηθείς για την ενίσχυση των χαμηλών εισοδημάτων, λόγω της πετρελαϊκής κρίσης, ο κ. Παπαντωνίου διευκρίνισε ότι: «Η απόφαση θα ληφθεί στο τέλος του μηνός με την κατάρτιση του προϋπολογισμού. Αναμένουμε να δούμε τις τιμές του πετρελαίου, όπως διαμορφώνονται τις επόμενες ημερες, να διαγράψουμε την προοπτική τους ώς το τέλος του χρόνου και ανάλογα να αποφασίσουμε. Αν η τιμή του είναι υψηλή θα προχωρήσουμε στη χορήγηση του επιδόματος». Η χειμερινή περίοδος θα ξεκινήσει από τις 15 Οκτωβρίου.
 Σημειώνεται, τέλος, ότι το νομοσχέδιο δεν περιλαμβάνει κανένα νέο φόρο, όπως διευκρίνισε ο κ. Παπαντωνίου. Αρμόδιος κυβερνητικός παράγοντας, ερωτηθείς, διευκρίνισε ότι δεν τίθεται θέμα αύξησης των τελών κυκλοφορίας των οχημάτων, ενώ ως προς τη μείωση κατά 50% των τελών για τα φορτηγά δημόσιας χρήσης αναμένεται να κατατεθεί στη Βουλή σχετική τροπολογία.
