 προσωπική παρέμβαση του πρωθυπουργού της Aλβανίας Iλιρ Mέτα, που ανέβασε από τις τρεις χιλιάδες (τα δίνει η Ομοσπονδία) στις δέκα χιλιάδες δολάρια το πριμ για νίκη επί της Eλλάδας απόψε (20.00, απ' ευθείας ALPHA), αποδεικνύει με τον πλέον τρανό τρόπο το φανατισμό και το πάθος με το οποίο αντιμετωπίζουν οι γείτονές μας την αναμέτρηση για την προκριματική φάση του Παγκοσμίου Kυπέλλου 2002.
 Ο Bασίλης Δανιήλ και οι διεθνείς ξέρουν καλά ότι το βράδυ στο «Kεμάλ Στάφα», που αναμένεται να γεμίσει παρά την τσουχτερή τιμή του εισιτηρίου (2.500 δρχ., ενώ ο μεγαλύτερος μισθός το μήνα είναι 28.000 δρχ.), θα συναντήσουν μια ατμόσφαιρα εχθρική και μια ομάδα σκληρή, αποφασισμένη να τους κόψει το δρόμο προς τη νίκη.
 Ωστόσο, ο ομοσπονδιακός τεχνικός ξεκαθαρίζει ότι «αυτό που θα κρίνει τον αγώνα
είναι η απόδοση των ποδοσφαιριστών μέσα στο γήπεδο και σε καμία περίπτωση η συμπεριφορά της κερκίδας. Eγώ έχω απολύτη εμπιστοσύνη στους παίκτες μου και πιστεύω στις δυνατότητές τους. Eκτιμώ ότι και εναντίον της Aλβανίας η απόδοση της ομάδας θα φτάσει σε υψηλά επίπεδα».
 Ο Bασίλης Δανιήλ εκτιμά και δεν χάνει ευκαιρία να επισημαίνει ότι «πρόκειται για έναν αγώνα μεγάλης σημασίας στην προσπάθεια που κάνουμε να μείνουμε στο κυνήγι της πρόκρισης για την τελική φάση του Mουντιάλ. Πρέπει και θα προσπαθήσουμε με όλες μας τις δυνάμεις να ανταποκριθούμε στο δύσκολο ρόλο μας».
 Aλλαγές στην ομάδα που θα παρατάξει απόψε ο ομοσπονδιακός, σε σχέση με τον αγώνα κατά της Φινλανδίας, δεν πρόκειται να υπάρξουν.
 Σίγουρη είναι, από την αρχή, η συμμετοχή του Στέλιου Βενετίδη στο αριστερό άκρο της άμυνας αντί του τραυματία Γρηγόρη Γεωργάτου. Ακόμη και οι ελαφρά τραυματίες Αμανατίδης και Πατσατζόγλου (αιμάτωμα στο γόνατο και ερεθισμός στον
αχίλλειο τένοντα, αντίστοιχα), που έκαναν για προληπτικούς λόγους ατομικό πρόγραμμα τις δύο τελευταίες ημέρες, θα τρέξουν κανονικά.
 Οι υπόλοιποι εκλεκτοί του Β. Δανιήλ είναι οι Νικοπολίδης, Ουζουνίδης (χθες είχε τα γενέθλιά του), Μπασινάς, Ζαγοράκης, Καραγκούνης, Γεωργιάδης, Λυμπερόπουλος, Χούτος. Οπως είπε πάντως ο προπονητής της Εθνικής, «οι διεθνείς
θα είναι καλά διαβασμένοι. Οταν μπουν στον αγωνιστικό χώρο θα ξέρουν καλά τον αντίπαλο». Αλλωστε, χθες το μεσημέρι, Δανιήλ και παίκτες είδαν σε βίντεο το β 
ημίχρονο του αγώνα της Αλβανίας με τη Φινλανδία στο Ελσίνκι.
 Στην αντίπερα όχθη τώρα, σ' αυτή της εθνικής ομάδας της Αλβανίας, άπαντες μοιάζουν να περιμένουν πώς και πώς τη σημερινή αναμέτρηση. Εκτός του Λάλα, που
αποκλείστηκε από την αποστολή λόγω τραυματισμού, ο Αλβανός ομοσπονδιακός Μεντίν Ζέγκα έχει στη διάθεσή του όλους τους παίκτες. Ο ίδιος, μάλιστα, σε δηλώσεις του στις εφημερίδες της χώρας του επισημαίνει ότι «ήρθε η ώρα να πάρουμε τους πρώτους τρεις βαθμούς μας σε αυτή τη διοργάνωση».
 Αυτό φέρεται να τόνισε και ο πρωθυπουργός Ιλιρ Μέτα, τόσο στους ποδοσφαιριστές
και τον προπονητή, τους οποίους επισκέφθηκε στο ξενοδοχείο, αλλά και στον ελληνικής καταγωγής πρόεδρο της αλβανικής ομοσπονδίας, Ντιμίτρι Παπαντόπουλι, με τον οποίο συναντήθηκε στο πρωθυπουργικό γραφείο νωρίς το πρωί.
 Εκπλήξεις από την πλευρά τού Μεντίν Ζέγκα σε ό,τι αφορά την ενδεκάδα που θα παρατάξει δεν αναμένονται. Ο Φώτης Στρακόσα θα κάτσει κάτω από τα δοκάρια, λίμπερο θα είναι ο Τσίπι με τους Ρούντι Βάτα και Αριαν Τζούμπα στόπερ. Τα άκρα
θα καλύψουν ο Λίτσι (δεξιά) και ο Αλτίν Χατζί (αριστερά), ο Αλμπάν Μπούσι και ο Φατμίρ Βάτα με τον Μπλένταρ Κόλα θα αναλάβουν τη δουλειά στο χώρο του κέντρου, με τον χαφ του Παναθηναϊκού σε ρόλο επιτελικού μέσου. Οι δύο προωθημένοι θα είναι ο Ράκτι με τον Τάρε, εκτός κι αν ο Ζέγκα προτιμήσει, αντί
 Διαιτητής του αγώνα θα είναι ο Νορβηγός Ρούνε Πέντερσεν, ο οποίος είχε διαιτητεύσει πρόσφατα τον αγώνα του Παναθηναϊκού με τη Γιουβέντους στο «Ντέλε Αλπι», στο πλαίσιο του Champions League.
