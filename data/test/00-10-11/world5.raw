Ειρήνης 2000, που θα απονεμηθεί την Παρασκευή στο Οσλο. Μεταξύ των γνωστών υποψηφίων, ο Ελληνας μουσικοσυνθέτης Μίκης Θεοδωράκης, ο οποίος προτάθηκε για τους αγώνες του κατά της δικτατορίας. Στην ίδια λίστα περιλαμβάνονται τα ονόματα των Αμερικανών προέδρων Τζίμι Κάρτερ και Μπιλ Κλίντον, του πρώην προέδρου της Φινλανδίας, του προέδρου της Νότιας Κορέας, που θεωρείται και φαβορί, αλλά και του Σλόμπονταν Μιλόσεβιτς.
Εκατόν σαράντα εννέα προσωπικότητες, διεθνείς οργανισμοί, οργανώσεις αλλά και πόλεις απαρτίζουν φέτος τη -μυστική- λίστα των υποψηφίων για το βραβείο Νόμπελ
Ειρήνης 2000, που θα απονεμηθεί την Παρασκευή στο Οσλο. Μεταξύ των γνωστών υποψηφίων, ο Ελληνας μουσικοσυνθέτης Μίκης Θεοδωράκης, ο οποίος προτάθηκε για τους αγώνες του κατά της δικτατορίας. Στην ίδια λίστα περιλαμβάνονται τα ονόματα των Αμερικανών προέδρων Τζίμι Κάρτερ και Μπιλ Κλίντον, του πρώην προέδρου της Φινλανδίας, του προέδρου της Νότιας Κορέας, που θεωρείται και φαβορί, αλλά και του Σλόμπονταν Μιλόσεβιτς.
 Πιο συγκεκριμένα, ο πρώην πρόεδρος της Φινλανδίας, Μάρτι Αχτισάαρι, έχει προταθεί για τη μεσολάβησή του στην κρίση του Κοσόβου, ο πρόεδρος του Αζερμπαϊτζάν, Χαϊντάρ Αλίεφ, για τη συμβολή του στον τερματισμό του πολέμου με
την Αρμενία, και ο πρόεδρος του Ιράν, Μοχάμαντ Χαταμί, για την προσπάθειά του υπέρ ενός διαλόγου μεταξύ των πολιτισμών. Οσο για τον απερχόμενο πρόεδρο της Γιουγκοσλαβίας, Σλόμπονταν Μιλόσεβιτς, η υποψηφιότητά του προτάθηκε από πρώην μαχητές του Β' Παγκοσμίου Πολέμου, επειδή με την πολιτική του «επέτρεψε να σωθεί η ακεραιότητα της χώρας και να αποτραπεί ένα μεγάλος πόλεμος που θα είχε
ανυπολόγιστες συνέπειες για την Ευρώπη και τον πλανήτη». Αλλη μια αμφιλεγόμενη
υποψηφιότητα, αυτή του ηγέτη της σιιτικής Χεζμπολάχ, Χασάν Νασράλα, ο οποίος προτάθηκε από έναν Ισραηλινό βουλευτή αραβικής καταγωγής επειδή «υποχρέωσε το Ισραήλ να αποχωρήσει ειρηνικά από το Λίβανο».
 Ο πρόεδρος της Νότιας Κορέας, Κιμ Νταέ Γιουνγκ, θεωρείται από τις επικρατέστερες επιλογές, χάρη στη συμβολή του στη φετινή αναθέρμανση των σχέσεων Βόρειας και Νότιας Κορέας που είχαν παγώσει από το τέλος του πολέμου της Κορέας (1950-53). Επειτα από πέντε δεκαετίες ψυχροπολεμικού κλίματος, ο Κιμ Νταέ Γιουνγκ μετέβη τον περασμένο Ιούνιο στη Bόρεια Κορέα για μια ιστορική
συνάντηση με το Bορειοκορεάτη ομόλογό του, Κιμ Γιονγκ, ανοίγοντας το δρόμο για
την επανένωση των δύο χωρών. Οιωνός, η πρόσφατη απονομή στον Νταέ Γιουνγκ του βραβείου Ράφτο, που απονέμεται από ένα ιδιωτικό νορβηγικό ίδρυμα και θεωρείται
