Nα ανοίξει ο ασκός της... Eυρωπαϊκής Eνωσης για να πνεύσει και στο Aιγαίο ο ίδιος δυτικός άνεμος που από χρόνια τάραξε τα νερά της Aδριατικής και του Iονίου, προτρέπει ο Οργανισμός Οικονομικής Συνεργασίας και Aνάπτυξης.
Σε έκθεση του διεθνούς αυτού Οργανισμού για την ελληνική ακτοπλοΐα, που δημοσιεύει σήμερα η «E», επισημαίνεται ότι στις γραμμές της Aδριατικής, όπου η είσοδος των νέων εταιρειών είναι ελεύθερη, η ποιότητα των υπηρεσιών έχει βελτιωθεί, ο αριθμός των επιβατών αυξήθηκε και οι τιμές είναι πολύ χαμηλότερες ανά χιλιόμετρο σε σχέση με αυτές του Aιγαίου.
H φράση «ολιγοπωλιακές και μονοπωλιακές καταστάσεις» και η διαρκής «ενθάρρυνση του ανταγωνισμού» στις ακτοπλοϊκές γραμμές του Aιγαίου υπογραμμίζεται πολλές φορές στην έκθεση του ΟΟΣA, που υποστηρίζει ότι «δεν είναι πάντα ξεκάθαρο το βάρος των αντικειμενικών κριτηρίων» στη χορήγηση αδειών καθώς και ότι «η άρνηση χορήγησης είναι αρκετές φορές αντιφατική». Φαίνεται, λοιπόν, ότι «στην πραγματικότητα υπάρχει μια τάση να διατηρηθεί το status quo, ενδυναμώνοντας έτσι τις υπάρχουσες εταιρείες».
Kατά την έκθεση, τα κυριότερα στοιχεία της ελληνικής ακτοπλοΐας είναι τα ακόλουθα:
H ζήτηση των εγχώριων ελληνικών ακτοπλοϊκών υπηρεσιών διακρίνεται από τον έντονο εποχιακό της χαρακτήρα.
Tον Aύγουστο ταξιδεύει το 23% του ετήσιου συνόλου των επιβατών και το Φεβρουάριο μόλις το 2%.
Kάποια νησιά δεν θα εξυπηρετούνταν χωρίς πριμοδότηση είτε έμμεση είτε μέσω του κρατικού προϋπολογισμού.
Tρεις εταιρείες κυριαρχούν στο Aιγαίο και 4 στην Aδριατική. Tα δύο δίκτυα ρυθμίζονται από διαφορετικό κανονιστικό πλαίσιο, με τις διεθνείς ακτοπλοϊκές γραμμές της Aδριατικής κάτω από την ομπρέλα της Eυρωπαϊκής Eνωσης και απελευθερωμένη την είσοδο εταιρειών, την τιμολόγηση και τη συχνότητα δρομολογίων από το 1993.
Ο συνολικός τζίρος της ακτοπλοΐας στην Eλλάδα συμπεριλαμβανομένων και των διεθνών γραμμών, ανήλθε το 1999 σε περίπου 200 δισ. δρχ.
H εισαγωγή δύο νέων πλοίων ταχύτητας 27 κόμβων στη γραμμή Πάτρα - Mπάρι κέρδισε τα 2/3 της αγοράς σε διάστημα μικρότερο του ενός έτους, ενώ αύξησε το μέγεθος της αγοράς από 5% σε 36%.
Tα ταχύπλοα φέρι εισήχθησαν πρώτα στην απελευθερωμένη αγορά της Aδριατικής. H εισαγωγή τους στο Aιγαίο έχει καθυστερήσει και σε αυτό διαδραμάτισαν καθοριστικό ρόλο τόσο οι αντιδράσεις των ανταγωνιστριών εταιρειών όσο και το υπουργείο Eμπορικής Nαυτιλίας.
Πρακτική των εταιρειών είναι να χρησιμοποιούν τα ταχύτερα και νεότερα πλοία στις γραμμές της Aδριατικής και τα πιο αργά και παλαιά στο Aιγαίο.
Στην καθυστέρηση ανανέωσης του στόλου σημαντικό ρόλο παίζει η μεγάλη κεφαλαιακή δαπάνη που απαιτείται καθώς ένα πλοίο αξίας 125 εκατ. δολαρίων θα πρέπει να αντικαταστήσει άλλο, αξίας μόλις 10-15 εκ. δολαρίων.
 Ζωτικής σημασίας για την οικονομική ζωή των ελληνικών νησιών θεωρεί το έργο της ελληνικής εγχώριας ακτοπλοΐας στην τελευταία του έκθεση για την Ελλάδα ο ΟΟΣΑ. 
 Η ζήτηση για υπηρεσίες της ακτοπλοΐας στην Ελλάδα αυξήθηκε σημαντικά τα τελευταία 10 χρόνια και αναμένεται να σημειώσει ακόμη μεγαλύτερη ανάπτυξη. Ωστόσο, η μεταρρύθμιση του κανονιστικού πλαισίου του τομέα θεωρείται άμεσης προτεραιότητας ανάγκη. Η μεταρρύθμιση του τομέα θα πρέπει να προσανατολιστεί, σύμφωνα με το διεθνή οργανισμό, σε τρεις βασικές κατευθύνσεις και στόχο να ωφελήσει τους καταναλωτές.
 Πρώτον, τα θεσμικά όργανα θα πρέπει να εκσυγχρονιστούν μέσω της μεγαλύτερης διαφάνειας, της προσαρμογής της νομοθεσίας στις ανάγκες των επιβατών καθώς και
 Δεύτερον, το οικονομικό ρυθμιστικό πλαίσιο θα πρέπει να ελαστικοποιηθεί, έτσι ώστε οι εταιρείες να κάνουν τις δικές τους εμπορικές επιλογές ανταποκρινόμενες
στις προτιμήσεις των καταναλωτών, ενώ το υπουργείο Εμπορικής Ναυτιλίας να εγγυηθεί ότι το νομικό πλαίσιο θα είναι διαφανές, υπεύθυνο και να προωθεί τον ανταγωνισμό.
 Τρίτον, να ενισχυθούν τα κριτήρια που ενθαρρύνουν τον ανταγωνισμό και αποθαρρύνουν τις ολιγοπωλιακές και μονοπωλιακές καταστάσεις. 
 Σύμφωνα με τον ΟΟΣΑ, η ζήτηση των εγχώριων ελληνικών ακτοπλοϊκών υπηρεσιών διακρίνεται από τον έντονο εποχιακό της χαρακτήρα και την ασυμμετρία. Τον Αύγουστο, ταξιδεύει το 23% του ετήσιου συνόλου των επιβατών, ενώ το Φεβρουάριο
 Κάποια νησιά δεν θα εξυπηρετούντο χωρίς πριμοδότηση, είτε έμμεση είτε μέσω του
κρατικού προϋπολογισμού. Επιπλέον, κάποια δρομολόγια παρουσιάζουν πολύ μεγαλύτερη ζήτηση σε σχέση με άλλα. Το 1990, για παράδειγμα, το 20% των ακτοπλοϊκών μεταφορών στο Αιγαίο αφορούσε τη σύνδεση Πειραιά με την Κρήτη, τη Σαντορίνη και τη Μύκονο. 
 Τρεις εταιρείες κυριαρχούν στο Αιγαίο και 4 στην Αδριατική. Η Αδριατική αποτέλεσε το κατάλληλο έδαφος για την εισαγωγή κάποιων καινοτομιών και στο Αιγαίο. Τα δύο δίκτυα ρυθμίζονται από διαφορετικό κανονιστικό πλαίσιο, με τις διεθνείς ακτοπλοϊκές γραμμές της Αδριατικής κάτω από την ομπρέλα της Ε.Ε. και απελευθερωμένη την είσοδο εταιρειών, την τιμολόγηση και τη συχνότητα δρομολογίων από το 1993. 
 Στον εγχώριο τομέα, ύστερα από το πρόσφατο κύμα συγχωνεύσεων, κυριαρχούν 3 μεγάλοι όμιλοι, οι MINΟAN LINES, η ANEK και οι Επιχειρήσεις Αττικής μέσω της συμμαχίας της με τη Strintzis Lines. Ο συνολικός τζίρος της ακτοπλοΐας στην Ελλάδα, συμπεριλαμβανομένων και των διεθνών γραμμών, ανήλθε το 1999 στα περίπου 200 δισ. δρχ.
 Βασική καινοτομία των τελευταίων ετών ήταν η εισαγωγή των ταχύπλοων φέρι μποτ,
που επηρεάζει σημαντικά την αγορά και τη δομή της. Η εισαγωγή δύο νέων πλοίων ταχύτητας 27 κόμβων στη γραμμή Πάτρα-Μπάρι κέρδισε τα 2/3 της αγοράς σε διάστημα μικρότερο του ενός έτους, ενώ αύξησε το μέγεθος της αγοράς από 5% σε 36%. Παράλληλα, άλλαξε τη συγκοινωνία προς το Μπάρι από τα άλλα ιταλικά λιμάνια.
 Τα ταχύπλοα φέρι εισήχθησαν πρώτα στην απελευθερωμένη αγορά της Αδριατικής. Η εισαγωγή τους στο Αιγαίο έχει καθυστερήσει και σε αυτό διαδραμάτισαν καθοριστικό ρόλο τόσο οι αντιδράσεις των ανταγωνιστριών εταιρειών όσο και το υπουργείο Εμπορικής Ναυτιλίας. Το Σεπτέμβριο του 1997, ο Περικλής Παναγόπουλος
των Επιχειρήσεων Αττικής ζήτησε από το ΥΕΝ μια άδεια για την τοποθέτηση ένος ταχύτερου φέρι μεταξύ Ηρακλείου και Πειραιά. Το νέο φέρι θα μείωνε το ταξίδι από 11 ώρες σε 6 και η τιμή θα ήταν κατά 20% χαμηλότερη. Το ΥΕΝ απέρριψε το αίτημα με την αιτιολογία ότι οι εγκαταστάσεις των λιμανιών δεν μπορούσαν να εξυπηρετήσουν ένα τέτοιο σκάφος, καθώς και ότι τα υπάρχοντα πλοία εξυπηρετούσαν τη ζήτηση επαρκώς, ενώ παράλληλα θεώρησε την προτεινόμενη ημερομηνία εφαρμογής του project έπειτα από 18 μήνες ιδιαίτερα μεγάλη. 
 Ετσι, σημειώνει ο ΟΟΣΑ, η πρακτική των εταιρειών είναι να χρησιμοποιούν τα ταχύτερα και νεότερα πλοία στις γραμμές της Αδριατικής και τα πιο αργά και παλαιά στο Αιγαίο. Καθοριστικής σημασίας στην καθυστέρηση ανανέωσης του στόλου
είναι η μεγάλη κεφαλαιακή δαπάνη που απαιτείται, καθώς ένα πλοίο αξίας 125 εκ.
δολαρίων θα πρέπει να αντικαταστήσει άλλο αξίας μόλις 10 - 15 εκ. δολαρίων. 
 Το κανονιστικό πλαίσιο της ελληνικής ακτοπλοΐας είναι πολύπλοκο, άκαμπτο, απαρχαιωμένο και δυσκίνητο, κάτι που αναγνωρίζει και η Ευρωπαϊκή Ενωση. Οι θεσμικές διατάξεις φαίνονται αδύναμες να εξυπηρετήσουν τις ανάγκες των επιβατών. Οι διατάξεις φαίνεται να ανταποκρίνονται περισσότερο στον αυτο-συντονισμό, με τα μέρη που συμμετέχουν στον κλάδο να επηρεάζουν την οικονομική ρύθμιση που επιβάλλεται από το ΥΕΝ. Σ' αυτή την κατάσταση νέοι επενδυτές, είτε Ελληνες είτε ξένοι, έχουν βάσιμους λόγους να ανησυχούν ότι οι πιθανοί μελλοντικοί τους ανταγωνιστές αποφασίζουν, π.χ., για τις άδειες. Αυτή η ανησυχία αποθαρρύνει την είσοδό τους.
 Οι άδειες σκοπιμότητας παρέχονται από το υπουργείο Εμπορικής Ναυτιλίας με κριτήρια που δεν είναι διαφανή, ενώ θεωρείται ιδιαίτερα δύσκολο να αποκτηθεί μια άδεια. 
 Οι άδειες έχουν αόριστα μακρά διάρκεια και επιβάλλουν στους κατέχοντες αυτές μια σειρά από οικονομικούς όρους: σεβασμό της συχνότητας των δρομολογίων, εξυπηρέτηση των απομακρυσμένων νησιών, τιμολόγηση και επάνδρωση. Καθοριστική σημασία για τη χορήγησή τους έχει η ηλικία του πλοίου, ενώ επιπλέον απαιτούνται πληροφορίες για τα τεχνικά χαρακτηριστικά, συμπεριλαμβανομένης της
χωρητικότητας οχημάτων και επιβατών, καθώς και η μελέτη επιτευξιμότητας, στοιχεία για τα λειτουργικά κόστη, τη συχνότητα της αιτούμενης γραμμής, τη χωρητικότητα των λιμανιών και άλλα στοιχεία που αποδεικνύουν την εμπορική βιωσιμότητα της πρότασης μιας εταιρείας. 
 Ωστόσο, η αξιολόγηση δεν περιλαμβάνει μια λεπτομερή επισκόπηση των οικονομικών
παραμέτρων της πρότασης. Δεν περιλαμβάνει τα αντικειμενικά κριτήρια που θα προβάλλουν τον ανταγωνισμό μεταξύ των εταιρειών που εξυπηρετούν την ίδια γραμμή ή θα αποθαρρύνουν τις μονοπωλιακές ή ολιγοπωλιακές καταστάσεις. Ετσι, υπάρχουν τομείς της εγχώριας ακτοπλοΐας, όπως ο Αργοσαρωνικός, όπου όλες οι υπηρεσίες ελέγχονται από μία μόνο εταιρεία και τις θυγατρικές της. 
 Δεν είναι πάντα ξεκάθαρο το βάρος των αντικειμενικών κριτηρίων και η άρνηση χορήγησης είναι αρκετές φορές αντιφατική. Φαίνεται, επισημαίνει ο ΟΟΣΑ, ότι στην πραγματικότητα υπάρχει μια τάση να διατηρηθεί στο status quo, ενδυναμώνοντας έτσι τις υπάρχουσες εταιρείες. 
 Οι περιορισμοί όμως εισόδου νέων εταιρειών στις εγχώριες ακτοπλοϊκές γραμμές ζημιώνουν τους καταναλωτές. Οι εταιρείες που επιθυμούν να εισέλθουν σε ένα δρομολόγιο μπορούν να προσφέρουν χαμηλότερες τιμές και καλύτερη ποιότητα υπηρεσιών σε σχέση με αυτές που απολαμβάνουν σήμερα οι καταναλωτές, καθώς, εάν
δεν μπορούν να προσφέρουν τα παραπάνω, τότε δεν θα προσπαθήσουν να εισέλθουν στις συγκεκριμένες γραμμές. Αν και οι υπάρχουσες εταιρείες παροδικά αναβαθμίζουν τις υπηρεσίες τους, ο ΟΟΣΑ υπογραμμίζει ότι οι καταναλωτές υποφέρουν από το υπάρχον καθεστώς. Αντίθετα, στις γραμμές της Αδριατικής, όπου
η είσοδος είναι ελεύθερη, η ποιότητα των υπηρεσιών έχει βελτιωθεί, ο αριθμός των επιβατών αυξήθηκε και οι τιμές είναι χαμηλότερες ανά χιλιόμετρο σε σχέση με αυτές του Αιγαίου. Οι επιβάτες των ακτοπλοϊκών γραμμών της Αδριατικής επωφελήθηκαν, συμπερασματικά, από την απελευθέρωση της εισόδου των εταιρειών.
 Οσον αφορά την κοινοτική ντιρεκτίβα για άρση του καμποτάζ, επισημαίνεται ότι δεν συνεπάγεται απαραίτητα και την αλλαγή άλλων παραμέτρων του κανονιστικού πλαισίου, ούτε ότι οι νέες εισαγωγές εταιρειών θα επιβραβευθούν με άδειες σκοπιμότητας. 
 Ο ΟΟΣΑ επισημαίνει ακόμη ότι ο ρόλος του ΥΕΝ θα πρέπει να αλλάξει σε αρχή που επιβλέπει και προστατεύει τον ανταγωνισμό και εξασφαλίζει την ασφάλεια. Σήμερα
το ΥΕΝ είναι υπεύθυνο για τη ρύθμιση και την επίβλεψη του τομέα με αντικείμενο
των αποφάσεών του την είσοδο μιας εταιρείας σε ένα δρομολόγιο, την άδεια σκοπιμότητας, την τιμολόγηση, το σχεδιασμό των γραμμών, την επάνδρωση των σκαφών, την επιβολή των υποχρεωτικών δρομολογίων και τον καθορισμό των ζημιογόνων γραμμών, την πιστοποίηση και τον έλεγχο των πλοίων για λόγους ασφαλείας. 
 Ιδιαίτερη αναφορά γίνεται και για την ακτοπλοϊκή σύνδεση των νησιών χαμηλής επιβατικής κίνησης. Εκτιμάται ότι ίσως να είναι περισσότερο οικονομική η ακτοπλοϊκή σύνδεση των νησιών χαμηλής ζήτησης από έναν τοπικό κόμβο, ο οποίος να συνδέεται με τον Πειραιά παρά απ' ευθείας από τον Πειραιά. Αυτή η αλλαγή θα
οδηγήσει σε ανάπυξη τέτοιου είδους λιμανιών-κόμβων σε διάφορα νησιά. Υπογραμμίζεται ότι για τη λήψη απόφασης για το ποιο νησί θα αποτελέσει τον τοπικό κόμβο, εκτός της εμπορευσιμότητας του δρομολογίου προς αυτό το νησί, θα
πρέπει να συνυπολογίζονται η τοποθεσία, η διαθεσιμότητα εργατικού δυναμικού, οι λιμενικές εγκαταστάσεις και άλλοι παράγοντες που επηρεάζουν το κόστος και την αξιοπιστία του κόμβου.
 Επισημαίνεται ακόμη ότι δεν είναι ξεκάθαρο ότι το ΥΕΝ έχει καλύτερη πληροφόρηση στην εξακρίβωση αυτών των κόμβων έναντι των εταιρειών. Η ανάπτυξη ενός κόμβου και τοπικού δικτύου γύρω από αυτόν προς τα νησιά χαμηλότερης ζήτησης θα επιτρέψει σε αυτά να εξυπηρετηθούν με χαμηλότερο κόστος. Από την άλλη πλευρά, τα μεγαλύτερης ζήτησης νησιά θα μπορούσαν να εξυπηρετηθούν με ταχύτερα πλοία που δεν θα σταματούν ενδιάμεσα σε άλλα λιμάνια. Ενα από τα οφέλη που θα προκύψουν είναι και η ελαχιστοποίηση του χρόνου εισόδου ενός μεγάλου πλοίου σε ένα μικρό λιμάνι. 
 Η ανάπτυξη ενός τέτοιου δικτύου εκτιμάται ότι θα ωφελήσει τους περισσότερους επιβάτες στα πολυσύχναστα δρομολόγια. Οι επιβάτες θα έχουν μεγαλύτερη συχνότητα δρομολογίων, χαμηλότερες τιμές και ταχύτερες υπηρεσίες. Οι κάτοικοι των χαμηλής επιβατικής κίνησης νησιών ίσως να έχουν μείωση του χρόνου του ταξιδιού τους προς την ηπειρωτική χώρα, εφόσον τα ταχύπλοα φέρι αναλάβουν τα δρομολόγια μεταξύ των λιμανιών-κόμβων. 
 Εν κατακλείδι, ο ΟΟΣΑ συνιστά θεμελιώδεις αλλαγές της σχέσης μεταξύ του υπουργείου Εμπορικής Ναυτιλίας και των εγχωρίων ακτοπλοϊκών εταιρειών. Το ΥΕΝ,
λέει, θα πρέπει να αποσυρθεί από τη ρύθμιση των δρομολογίων, την είσοδο εταιρειών, των τιμών και άλλων ζητημάτων ανταγωνισμού. Το ΥΕΝ θα πρέπει να εγγυηθεί την εξυπηρέτηση των νησιών που παρουσιάζουν χαμηλή επιβατική κίνηση, να διατηρήσει το συντονιστικό του ρόλο και να αντιμετωπίσει με μεγαλύτερη υπεθυνότητα τα φαινόμενα διακανονισμού μεταξύ των εταιρειών. 
 Η διαφάνεια θα ενισχυθεί μέσω της δημοσίευσης της ερμηνείας των θεσμικών αποφάσεων, γεγονός που θα διαβεβαιώσει τόσο τους καταναλωτές όσο και τους συμμετέχοντες στην αγορά για την αξιοπιστία και την αποτελεσματικότητα του νέου κανονιστικού πλαισίου. Η εμπειρία στις ακτοπλοϊκές γραμμές της Αδριατικής, όπου ο ανταγωνισμός και η ελεύθερη είσοδος εταιρειών επιτάχυνε την
καινοτομία και χαμήλωσε τις τιμές, θα πρέπει να αξιοποιηθεί. Το σύστημα χορήγησης αδειών θα πρέπει να αλλάξει, ενώ η είσοδος νέων εταιρειών να απελευθερωθεί. 
 Η βελτίωση του ανταγωνισμού θα προσφέρει κίνητρα για την καινοτομία, η οποία θα έχει τελικά σαν αποτέλεσμα χαμηλότερα κόστη και τιμές και την εισαγωγή υπηρεσιών που εκπληρώνουν καλύτερα τις επιθυμίες των καταναλωτών. Οι βασικοί στόχοι της κρατικής πολιτικής, που σχετίζονται με την αποτελεσματική και συχνή
εξυπηρέτηση συγκεκριμένων νησιών και την ασφάλεια της ακτοπλοΐας, μπορούν να υλοποιηθούν με τρόπους που δεν εμποδίζουν απαραίτητα τον ανταγωνισμό. 
