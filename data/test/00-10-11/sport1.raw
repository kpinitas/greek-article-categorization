 Διαστάσεις σκανδάλου λαμβάνει η υπόθεση της ενοικίασης των διώροφων γραφείων της Οργανωτικής Επιτροπής, στο Σίδνεϊ. Ο Μιλτιάδης Εβερτ παρέθεσε χθες (με ερώτησή του στη Βουλή) στοιχεία, μέσω των οποίων αποδεικνύεται ότι οι εταιρείες που διαμεσολάβησαν για τη μίσθωση του Μουσείου Μοντέρνας Τέχνης έχουν ή είχαν σχέσεις με μέλη της διοίκησης του «Αθήνα 2004».
 Μέσω της τοποθέτησης Εβερτ, αποδεικνύεται ότι τα 621 εκατ. δραχμές που δαπανήθηκαν από τον «Αθήνα 2004» στην αυστραλιανή εταιρεία ΑΡΡ, για την ενοικίαση, διακόσμηση, την τεχνική υποστήριξη και τον εξοπλισμό του κτιρίου, διοχετεύθηκαν σε διάφορες εταιρείες, με τις οποίες σχετίζονται, άμεσα ή έμμεσα, στελέχη της Οργανωτικής Επιτροπής των Ολυμπιακών Αγώνων του 2004! 
 Το ιστορικό της μίσθωσης του περιβόητου χώρου αναλύεται με κάθε λεπτομέρεια από τον Μιλτιάδη Εβερτ ως εξής: 
 Η Οργανωτική Επιτροπή νοικιάζει χώρο στο Μουσείο Μοντέρνας Τέχνης έναντι 621 εκατ. δραχμών. Η σύμβαση υπογράφεται ανάμεσα στον «Αθήνα 2004» και στην εταιρεία ΑΡΡ. Για λογαριασμό της Οργανωτικής Επιτροπής υπογράφει ο Μάρτον Σίμιτσεκ. Το τίμημα της συμφωνίας αναλύεται με τον ακόλουθο τρόπο: 
 *Μίσθωμα για τον τηλεπικοινωνιακό εξοπλισμό και εξοπλισμό γραφείων 51.750.000 δρχ.
 *Εργατικό κόστος για κατασκευή, συντήρηση και τεχνική υποστήριξη 82.800.000 δρχ.
 Οπως υπενθυμίζει ο Μιλτιάδης Εβερτ, το Αυστραλιανό Πρακτορείο Ειδήσεων παρουσίασε δηλώσεις του Αλαν Πίγκοτ (διευθυντή του Μουσείου), ο οποίος αποκάλυψε ότι οι χώροι νοικιάστηκαν πρώτα από την εταιρεία ΕΠΑΘΛΟN με μίσθωμα 87.975.000 δραχμών.
 Το συμπέρασμα που εξάγεται είναι ότι ενώ ο χώρος εκμισθώθηκε από το Μουσείο Μοντέρνας Τέχνης στην ΕΠΑΘΛΟΝ, με μίσθωμα 87.975.000 δρχ., εκείνη το υπεκμίσθωσε στην ΑΡΡ και αυτή με τη σειρά της στον «Αθήνα 2004» αντί μισθώματος 186.300.000 δρχ. Διαφορά δηλαδή 100 εκατ. δραχμών.
 Οπως αποκαλύπτει ο Μιλτιάδης Εβερτ, η αυστραλιανή εταιρεία ΑΡΡ ανέθεσε υπεργολαβικά στην εταιρεία ΟΡΑΣΙΣ και στην εταιρεία ΟKTAGΟN (τη δράση τους, τη
μετοχική τους σύνθεση και τη διαπλοκή τους με την κορυφή του 2004, είχε αποκαλύψει ο ΦIΛ. ΣYPIΓΟΣ στην «K. Eλευθεροτυπία» της 1ης Οκτωβρίου) διάφορες εργασίες στο πλαίσιο του συμφωνητικού που υπεγράφη μεταξύ «Αθήνα 2004» και ΑΡΡ. Οπως τονίζεται από τον πρώην αρχηγό της Νέας Δημοκρατίας, ο μόνος που διέψευσε τα όσα γράφτηκαν για εκείνον και τη συμμετοχή της εταιρείας ΔΕΚΑΘΛΟΝ,
 Eπειτα από όλα αυτά, ο Μιλτιάδης Εβερτ θέτει μια σειρά ερωτημάτων και ζητεί από τον υπουργό Πολιτισμού Θεόδωρο Πάγκαλο και τον υφυπουργό Αθλητισμού Γιώργο
 Εννέα είναι τα ερωτήματά του προς τα δύο στελέχη της κυβέρνησης.
 Πότε πληροφορήθηκαν τις λεπτομέρειες της υπογραφής σύμβασης μεταξύ «Αθήνα 2004» και της ΑΡΡ; Ερεύνησαν το όλο θέμα και αν όχι, γιατί; 
 Τι σκοπεύουν να πράξουν για τον έλεγχο των συγκεκριμένων δαπανών μετά τις δηλώσεις του γενικού διευθυντή του Μουσείου, από τις οποίες προκύπτει ότι η «Α.Ε. ΑΘΗΝΑ 2004» κατέβαλε «καπέλο» 100 εκατ. δραχμών για το μίσθωμα του κτιρίου.
 Αν τα χρήματα για την πληρωμή των 621 εκατ. δραχμών προέρχονται από τον κρατικό προϋπολογισμό.
 Πότε η «Α.Ε. ΑΘΗΝΑ 2004» κινήθηκε για την εξεύρεση χώρου στο Σίδνεϊ και γιατί και πότε ακύρωσε την ενοικίαση άλλου χώρου, που είχε συμφωνήσει η προηγούμενη διοίκηση της εταιρείας; 
 Ηταν μεταξύ των εισηγητών για την ενοικίαση του νέου χώρου και πρόσωπα που, σύμφωνα με τα δημοσιεύματα, μετείχαν με διάφορες ιδιότητες στην ελληνική εταιρεία που ενήργησε ως μεσάζων για την ενοικοίαση από την «Α.Ε. ΑΘΗΝΑ 2004» του χώρου αυτού, σε εξαπλάσια τιμή; 
 Σε ποια ή ποιες εταιρείες ανατέθηκε τελικά και με ποια διαδικασία η διαμόρφωση
του χώρου καθώς και η δημιουργία των οπτικοακουστικών μέσων; Είναι συμπτωματικά οι ίδιες εταιρείες που αντί αμοιβής εκατοντάδων εκατομμυρίων δραχμών είχαν αναλάβει αποκλειστικά τις ίδιες εργασίες κατά τη χρονική περίοδο
 Ποιος είναι ο ρόλος της εταιρείας ΟΡΑΣΙΣ σ' αυτή τη συναλλαγή; Ποιοι εκ των υψηλόβαθμων στελεχών της «Α.Ε. ΑΘΗΝΑ 2004» (Διοίκηση-Γενικοί Διευθυντές-Διευθυντές) είχαν ή έχουν άμεση σχέση με τις εταιρείες ΕΠΑΘΛΟΝ-ΟΡΑΣΙΣ-ΟΚΤΑGΟN-ΔΕΚΑΘΛΟΝ-ΑCT-PENTELINK, πριν διοριστούν στην «Α.Ε. ΑΘΗΝΑ 2004»; 
 Ποιες διαδικασίες προτίθενται να θεσμοθετήσουν οι κ. υπουργοί του Δημοσίου ώστε, του λοιπού, να αποφεύγονται παρόμοια περιστατικά κατασπατάλησης του δημοσίου χρήματος; 
 Ο Μιλτιάδης Εβερτ ζητεί επίσης να κατατεθούν πέντε στοιχεία. Τα συμβόλαια ή συμφωνητικά που υπεγράφησαν για την ενοικίαση των χώρων του Σίδνεϊ. Τα πρακτικά του διοικητικού συμβουλίου που ενέκρινε την ενοικίαση του χώρου έναντι 621 εκατ. δραχμών. Την έκθεση ή έγκριση της τριμελούς επιτροπής του Ελεγκτικού Συνεδρίου για την έγκριση της δαπάνης. Τις συμβάσεις με τις εταιρείες που προέβησαν υπεργολαβικά στη διαμόρφωση του χώρου και τις συμβάσεις που έχουν υπογραφεί μεταξύ «Α.Ε. ΑΘΗΝΑ 2004» και των εταιρειών ΕΠΑΘΛΟΝ, ΟΡΑΣΙΣ, ΟΚΤΑGΟN, ΔΕΚΑΘΛΟΝ, ACT και PENTELINK.
