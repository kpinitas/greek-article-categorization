 Μέχρι την περασμένη εβδομάδα είχαμε την ευκαιρία και στην Αθήνα να δούμε την έκθεση φωτογραφίας του Βερολινέζου Φρανκ Τιλ «Cit y-TV»: Mια «καλλιτεχνική προσέγγιση» στην επιτήρηση του πολίτη μέσα από τις κάμερες που το άγρυπνο μάτι
τους σε τράπεζες, σούπερ μάρκετ, πολυκαταστήματα, δημόσιους χώρους και εγκαταστάσεις συνθέτει μια νέα μορφή παρακολούθησης και ελέγχου στις σύγχρονες
 Την περασμένη εβδομάδα επίσης, στο διεθνές συνέδριο με θέμα «Η Δημοκρατία πέρα
από το έθνος- κράτος: οι προοπτικές μιας μετα-εθνικής παγκόσμιας τάξης» που διοργάνωσε η Ελληνική Εταιρεία Πολιτικής Επιστήμης, ένας συμπατριώτης του, ο καθηγητής στο Πανεπιστήμιο Bielefeld της Γερμανίας Βίλχελμ Χατμάγιερ, συνέδεσε
την «κοινωνική παρακολούθηση» με την ανάδυση ενός απολυταρχικού καπιταλισμού ως αποτέλεσμα της πλανητικής εξάπλωσης του νέου καπιταλισμού στις φιλελεύθερες
δημοκρατίες στις χώρες της Δυτικής Ευρώπης. Εξηγώντας πως η αντιστροφή στη σχέση «ελέγχων και ισορροπιών» ανάμεσα στην πολιτική και την οικονομία οδηγεί στη σταδιακή υποχώρηση του κοινωνικού κράτους και της κοινωνικής δικαιοσύνης προς όφελος πολιτικών ελέγχου και καταπίεσης, συνθήκες που υποβοηθούμενες από ένα δεξιό λαϊκισμό οδηγούν στην αποσύνθεση της δημοκρατίας και την ενδυνάμωση του αυταρχισμού. Αποκαλύπτοντας έτσι τους κινδύνους που ελλοχεύουν για τη δημοκρατική ανάπτυξη από την οικονομική παγκοσμιοποίηση.
 Περισσότερο συγκεκριμένη η καθηγήτρια στο Πανεπιστήμιο Νew School της Νέας Υορκης Αδαμαντία Πόλις, στην εισήγησή της παρουσίασε τα πορίσματα της έρευνάς της για τις επιπτώσεις της παγκοσμιοποίησης στα ανθρώπινα δικαιώματα, συμπεραίνοντας τη δυσμενή επίδραση από την ανάπτυξη της νέας καπιταλιστικής τάξης παγκοσμίως με βάση τις αρχές του νεοφιλελευθερισμού σε όλους τους τομείς
 Ειδικότερα για τα αστικά/πολιτικά δικαιώματα και κυρίως αυτό της «ιδιωτικότητας» περιέγραψε πως αυτά παραβιάζονται όχι πλέον από καταπιεστικά καθεστώτα, αλλά από ορισμένες πλευρές της τεχνολογικής ανάπτυξης. 
 «Τα συστήματα παρακολούθησης έχουν ωφεληθεί από την ηλεκτρονική εποχή. Τα κράτη τώρα κατέχουν νέα εργαλεία για να προστατεύσουν την ασφάλειά τους ενώ οι
πολυεθνικές απέκτησαν όργανα με τα οποία μπορούν να εξουσιάζουν και να ελέγχουν αγορές στην προσπάθειά τους να επικρατήσουν των ανταγωνιστών τους. Σε
παγκόσμιο επίπεδο η πιο απειλητική εξέλιξη από την οπτική των δικαιωμάτων είναι η ύπαρξη ενός παγκόσμιου ηλεκτρονικού συστήματος παρακολούθησης, του "Εσελον"».
 Λίγα είναι γνωστά γι' αυτό το σύστημα και μόλις πρόσφατα έχουν γίνει αναφορές στη δραστηριότητά του, που έχει απασχολήσει τόσο την Ε.Ε. αλλά και το αμερικανικό Κογκρέσο, χωρίς ωστόσο να έχουν αποκαλυφθεί πολλά για την εφαρμογή
του. Κατασκευασμένο αρχικά κατά τη διάρκεια του ψυχρού πολέμου, χρησιμοποιήθηκε από τη Δύση για κατασκοπευτικούς λόγους και μπορεί να ελέγξει όλων των ειδών της τηλεπικοινωνίες: ηλεκτρονικό ταχυδρομείο (e-mail), τηλεομοιοτυπίες (φαξ) και τηλέφωνα. 
 «Υπάρχουν σημαντικές μαρτυρίες ότι οι στόχοι του στη μετακομμουνιστική εποχή έχουν μεταφερθεί στα άτομα ή τις ομάδες που θεωρούνται "ύποπτες" είτε είναι θεωρούμενοι τρομοκράτες, "βαρόνοι" ναρκωτικών ή πολιτικά επικίνδυνοι, κάτι που
φαινομενικά περιλαμβάνει μερικές μη κυβερνητικές οργανώσεις ανθρωπίνων δικαιωμάτων όπως είναι η Διεθνής Αμνηστία».
 Πυρήνας αυτού του προγράμματος οι αγγλοσαξονικές χώρες (ΗΠΑ, Ηνωμένο Βασίλειο,
Αυστραλία και Νέα Ζηλανδία), ενώ υπάρχουν και άλλοι συνέταιροι, όπως είναι η Γαλλία.
 «Η παγκοσμιοποίηση αφορά πρωτίστως το οικονομικό φαινόμενο των πολυεθνικών, την κυκλοφορία του χρήματος και τις χρηματοπιστωτικές αγορές σε παγκόσμιο επίπεδο, εξαρτάται από τις τεχνολογικές εξελίξεις και συγκροτεί ένα υπεράνω συνόρων ολιγοπώλιο στην παραγωγή, τις υπηρεσίες πληροφοριών, την επικοινωνία, την κατανάλωση και τη ψυχαγωγία. Η αγορά και όχι οι ανθρώπινες υπάρξεις είναι η κεντρική αρχή του νεοφιλελευθερισμού που δεσπόζει ηγεμονικά διευκολύνοντας και νομιμοποιώντας την οικονομική παγκοσμιοποίηση (...). Και παρά το γεγονός ότι δεν υπόκειται σε εθνικούς περιορισμούς ούτε ελέγχους, αυτή η νέα οικουμενική καπιταλιστική τάξη έχει συγχρόνως αρνητικές επιδράσεις στα δικαιώματα, τη φτώχεια και το περιβάλλον», παρατήρησε η κ. Πόλις, παραθέτοντας
 - Στα εργατικά δικαιώματα, τα οποία είναι σχεδόν ανύπαρκτα στις χώρες του τρίτου κόσμου όπου οι πολυεθνικές μετέφεραν τις εγκαταστάσεις παραγωγής εκμεταλλευόμενες το χαμηλό κόστος εργασίας. Οι εργαζόμενοι είναι στην ουσία κρατούμενοι, πληρώνονται μισθούς που δεν εξασφαλίζουν την επιβίωση, σε συνθήκες δουλείας (πολύωρη εργασία, χωρίς υγειονομικές εγγυήσεις) και κανένα δικαίωμα στην οργάνωση. Χαρακτηριστικό παράδειγμα η Νιγηρία, όπου οι εταιρείες
ελέγχουν την πετρελαιοπαραγωγική περιοχή γύρω από το Δέλτα, συνεπικουρούμενες από κυβερνητικές παραστρατιωτικές δυνάμεις ασφαλείας που ενισχύουν τις ιδιωτικές δυνάμεις ασφαλείας για να καθυποτάσσουν την εργατική δύναμη.
 - Στην αύξηση της φτώχειας στον κόσμο: Σύμφωνα με τα Ηνωμένα Εθνη, 1, 3 δισ. άνθρωποι ζούσαν με λιγότερο από 1 δολάριο την ημέρα το 1997. Ακόμη το εισοδηματικό χάσμα μεταξύ του πλουσιότερου ενός πέμπτου της ανθρωπότητας και του αντίστοιχου φτωχότερου ενός πέμπτου αυξήθηκε από 30 προς ένα το 1960 σε 74
προς ένα το 1997, ενώ οι 200 πλουσιότεροι άνθρωποι στον κόσμο υπερδιπλασίασαν την περιουσία τους από το 1994 έως το 1998. 
 - Συγκεκριμένα, είναι οι λιγότερο αναπτυγμένες χώρες αυτές που υποφέρουν τα μάλα από την παγκοσμιοποίηση: στην Ινδονησία το 1980 το 46% του πληθυσμού ζούσε πάνω από το όριο της φτώχειας ενώ το 1990 το ποσοστό έπεσε στο 16%, στη Μαλαισία το 1973 το 37, 6% ήταν πάνω από το όριο της φτώχειας, αλλά το 1989 μόλις το 15, 5% το κατάφερνε.
 - Αλλα και στις αναπτυγμένες χώρες αυξήθηκε ο αριθμός των φτωχών, των ανειδίκευτων εργατών, το χάσμα στα εισοδήματα, καθώς περικόπηκαν οι πρόσθετες παροχές, και η περιθωριοποίηση. Παρά τους κομπασμούς των ΗΠΑ για την οικονομικήάνθισή της είναι ήδη ορατή η πτώση των κερδών σε επίπεδα πολύ χαμηλότερα των προσδοκιών και συνακόλουθα η πτώση στις καταναλωτικές δαπάνες. Ανάμεσα στις πλέον αναπτυγμένες βιομηχανικά χώρες οι ΗΠΑ έχουν το μεγαλύτερο ποσοστό ανθρώπων που ζουν κάτω από το όριο της φτώχειας, σχεδόν το 20% του πληθυσμού, και ακολουθεί το Ηνωμένο Βασίλειο με 13, 5%. Είναι αξιοσημείωτο ότι αυτές οι δύο χώρες βρίσκονται στην πρώτη γραμμή των ιδιωτικοποιήσεων και της νεοφιλελεύθερης πολιτικής. Τα τελευταία 20 χρόνια, οι οικογένειες με χαμηλό εισόδημα στις ΗΠΑ έχασαν το 10% του εισοδήματός τους, μετά τις πληθωριστικές προσαρμογές, στην κορυφή σημειώθηκε 25% αύξηση των εισοδημάτων, ενώ η μεσαία τάξη παρέμεινε στάσιμη. Ταυτόχρονα αυξάνεται ο αριθμός αυτών που στερούνται υγειονομικής ασφάλισης και περίθαλψης.
 - «Είναι χαρακτηριστικό, ανέφερε η κ. Πόλις, πως τα παράνομα εργοστάσια (σ.σ. κάτι σαν κάτεργα με παράνομες συνθήκες εργασίας) που είχαν εξαλειφθεί από τις ΗΠΑ από τη δεκαετία του 1930, επανεμφανίζονται, απασχολώντας κυρίως παράνομους
