Ηρεμία επικρατεί στο νεοδημοκρατικό στρατόπεδο μετά τις κατευναστικού χαρακτήρα
 Και οι δύο απέφυγαν να δώσουν συνέχεια στην αντιπαράθεση που ξέσπασε την περασμένη εβδομάδα. Ο Κ. Μητσοτάκης ήδη αναχώρησε για τις ΗΠΑ, ενώ ο πρόεδρος της Ν.Δ. ετοιμάζεται για τις επόμενες περιοδείες που θα πραγματοποιήσει σε όλη
τη χώρα. Ωστόσο, όλοι στη Ρηγίλλης γνωρίζουν πως πρόκειται για προσωρινή εκεχειρία που θα ανακοπεί με τις εκλογές για την ανάδειξη συνέδρων, οι οποίες πραγματοποιούνται τον επόμενο μήνα και κάθε πλευρά επιθυμεί να επηρεάσει όσο το δυνατόν περισσότερους συνέδρους.
 Εξάλλου, ένα από τα θέματα που κυριαρχούν στις συζητήσεις στη Ρηγίλλης είναι και αυτό της επιστροφής του Γ. Σουφλιά. Η πρόθεση του Λαρισαίου πολιτικού να επανέλθει στην πολιτική (όπως τη διατύπωσε στην Κυριακάτικη «Ε»), φαίνεται να βρίσκει απήχηση σε μερίδα βουλευτών, εν τούτοις ο πρόεδρος της Ν.Δ. δεν έχει ανοίξει τα χαρτιά του για το θέμα αυτό και δεν έχει προς το παρόν σκοπό να πάρει συγκεκριμένη πρωτοβουλία πρόσκλησής του. Αυτό ζήτησε ο βουλευτής και τομεάρχης Νικήτας Κακλαμάνης, χθες, εν τούτοις για να πάρει μια τέτοια πρωτοβουλία ο κ. Καραμανλής πρέπει να είναι εκ των προτέρων βέβαιος ότι θα λάβει θετική απάντηση.
 Εν τω μεταξύ, από τη Ρηγίλλης διέψευδαν χθεσινό δημοσίευμα («ΚΑΡΦΙ»), βάσει του οποίου ο Κ. Καραμανλής πέρασε 15 ημέρες το καλοκαίρι στο κότερο του επιχειρηματία Β. Βαρδινογιάννη.
  «Θεωρώ ανούσια την πολιτική που κάνει ο κ. Kαραμανλής γιατί μέχρι τώρα μόνο φραστικό πόλεμο κατά των διαπλεκόμενων κάνει», δήλωσε χθες ο Kώστας Σκανδαλίδης. Eπικαλέστηκε, δε, φράση του κ. Mητσοτάκη ότι ο «φραστικός πόλεμος
