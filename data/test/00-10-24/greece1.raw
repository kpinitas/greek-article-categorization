 θόρυβος από το τεράστιο γεωτρύπανο της βρετανικής εταιρείας Enterprise, που τρυπά ακούραστα μέρα-νύχτα το βουνό αναζητώντας το «μαύρο χρυσό», νανουρίζει τους κατοίκους του μικρού και μέχρι πρότινος άγνωστου χωριού Μιχόι του δήμου Λαρισσού Αχαΐας, αρκετοί εκ των οποίων -όπως λένε χαριτολογώντας- ονειρεύονται
 Κανείς τους δεν είχε φανταστεί ποτέ ότι η μικρή και πνιγμένη μέσα στο πράσινο κοινότητά τους κολυμπούσε εδώ και εκατομμύρια χρόνια σε θάλασσα από πετρέλαιο.
 Τους φαίνεται σχεδόν απίστευτο ότι εκεί όπου έβοσκαν πριν από λίγους μήνες αμέριμνοι τα πρόβατα και τα γίδια τους, το γεωτρύπανο θα ανακάλυπτε μια από τις ελπιδοφόρες φλέβες «μαύρου χρυσού».
 Οι πέντε ιδιοκτήτες της περιοχής των 30 και πλέον στρεμμάτων που έχει δεσμεύσει η εταιρεία επί δύο χρόνια για τις έρευνες πλέουν σε πελάγη ευτυχίας,
καθώς ύστερα από σκληρές διαπραγματεύσεις κατόρθωσαν να ενοικιάσουν τα άγονα χωράφια τους έναντι 250.000 δρχ./στρέμμα το χρόνο, χρήματα που -όπως τονίζουν-
 Οι υπόλοιποι συγχωριανοί τους τρίβουν με ικανοποίηση τα χέρια τους και περιμένουν με αγωνία την «αξιοποίηση» και των δικών τους χωραφιών, η αξία πώλησης ή ενοικίασης των οποίων έφτασε τελευταία σε αστρονομικά ύψη... «Nα θυσιαστούν στο βωμό των οικονομικών συμφερόντων» -λένε στην «Ε». 
 Υπάρχουν όμως και ορισμένοι από αυτούς που βλέπουν με σκεπτικισμό τη γεώτρηση της Enterprise, τοποθετώντας πάνω από τα οικονομικά οφέλη την προστασία του περιβάλλοντος.
 «Αν στην περιοχή μας δεν δημιουργηθεί πρόβλημα ρύπανσης από την εξόρυξη του πετρελαίου, τότε η όλη προσπάθεια θα μας ωφελήσει και θα μας αναβαθμίσει οικονομικά» μας λέει ο 70χρονος καφετζής κ. Σίμος Μιχαλόπουλος και μαζί του συμφωνούν οι κάτοικοι, εκφράζοντας όμως το παράπονο ότι η εταιρεία αθέτησε τις
αρχικές της υποσχέσεις περί πρόσληψης νέων από το Μιχόι και προσέλαβε για εργασία μόνο δύο άτομα! 
 Ο 72χρονος Γεώργιος Δημητρόπουλος με τη σύζυγό του, μπροστά στο μικρό καφενείο
τους στο Μιχόι, λένε: «Θέλουμε στην περιοχή μας το πετρέλαιο διότι θα φέρει χρήμα και κόσμο. Ομως, πρέπει οι αρμόδιοι να προσέξουν για το περιβάλλον που δεν πρέπει σε καμία περίπτωση να μολυνθεί. Αυτός ο παράδεισος που ζούμε σε καμία περίπτωση δεν πρέπει να μετατραπεί σε κόλαση». 
 Για οικονομικά οφέλη και σημαντική ανάπτυξη της περιοχής κάνει λόγο και ο δήμαρχος Λασσιώνος κ. Νικόλαος Ταπεινός.
 «Είμαστε υπέρ της έρευνας και της γεώτρησης διότι σε περίπτωση εύρεσης εκμεταλλεύσιμου κοιτάσματος πετρελαίου, η περιοχή θα αναπτυχθεί με εντατικούς ρυθμούς σε όλα τα επίπεδα. Πρόβλημα ρύπανσης δεν πρόκειται να υπάρξει» είπε στην «Ε» ο κ. Ταπεινός και αποκάλυψε ότι «από τις μέχρι τώρα συχνές επαφές τους με τους αρμοδίους βγαίνει το συμπέρασμα ότι το γεωτρύπανο χτύπησε, κατά πάσα πιθανότητα, σε ελπιδοφόρα φλέβα εκμεταλλεύσιμου κοιτάσματος πετρελαίου». 
 Οι γεωτρήσεις της βρετανικής εταιρείας άρχισαν τον Μάιο του 2000. Πριν από δύο
χρόνια είχαν προηγηθεί οι έρευνες στην ευρύτερη περιοχή.
 Με τεχνητές μικρές σεισμικές δονήσεις που προκαλούσαν ειδικά μηχανήματα, αλλά και με τη βοήθεια ειδικών γεώφωνων οι τεχνικοί της εταιρείας κατόρθωσαν να χαρτογραφήσουν το υπέδαφος.
 Λίγο πριν αρχίσουν οι εργασίες εγκατάστασης του γεωτρύπανου, οι ειδικοί της βρετανικής εταιρείας επισκέφθηκαν το Μιχόι και ενημέρωσαν με κάθε λεπτομέρεια τους κατοίκους για τις προγραμματισμένες έρευνες οι οποίες, όπως δείχνουν τα τελευταία αποτελέσματα των ερευνών, θα κρατήσουν πάνω από δύο χρόνια.
 Πρέπει να σημειωθεί ότι το εργοτάξιο της εταιρείας αποτελεί «κλειστή πόλη» για
τους δημοσιογράφους που το προσεγγίζουν χωρίς ειδική άδεια, ενώ ιδιωτικοί αστυνομικοί απαγορεύουν μέχρι και τη φωτογράφηση των εγκαταστάσεων. 
