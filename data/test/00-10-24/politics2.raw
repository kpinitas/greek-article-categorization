«Αδυναμία» του NATΟ να εγγυηθεί την εφαρμογή των συμφωνηθέντων στη NATΟϊκή άσκηση, διαπιστώνει τώρα η κυβέρνηση, που επιμένει ότι η προσέγγιση με την Τουρκία είναι η μοναδική πολιτική, που ανταποκρίνεται στο συμφέρον της χώρας. 
 «Το NATΟ βρίσκεται σε μια αδυναμία, γιατί την ώρα που το ίδιο οργανώνει μια σημαντική άσκηση, διαπιστώνει ότι οι χώρες που συμμετέχουν σε αυτή την άσκηση έχουν διαφωνίες σε τόσο κρίσιμα ζητήματα, ώστε να μην είναι δυνατόν η άσκηση να ολοκληρωθεί, σύμφωνα με όσα αρχικώς είχαν συμφωνηθεί. Η Τουρκία από την πλευρά της -οι στρατιωτικοί κύκλοι που παίρνουν αυτές τις αποφάσεις- παραμένει
σε μια ορισμένη θέση που δεν μας βρίσκει σύμφωνους. Εμείς αναπτύσσουμε τις δραστηριότητές μας, με βάση κανόνες, αρχές, θέσεις που έχουμε διατυπώσει και συναντούν την αντίδραση της Τουρκίας. Αυτό είναι ένα θέμα που δεν μπορεί να αντιμετωπίσει το NATΟ, μέχρι τώρα, με συνέπεια η άσκηση αυτή να μην εξελίσσεται έτσι όπως αρχικώς είχε προβλεφθεί. Αυτό είναι ένα πραγματικό πρόβλημα, το οποίο πρέπει να αντιμετωπίσει το NATΟ».
 Ο κ. Ρέππας πρόσθεσε ακόμη ότι η προσέγγιση Ελλάδας - Τουρκίας «είναι μια χρήσιμη υπόθεση» και επέμεινε: 
 «Οι ελληνοτουρκικές σχέσεις πρέπει να κριθούν στην εξέλιξή τους, με βάση πολλούς παράγοντες που πρέπει να αξιολογούνται κάθε φορά. Δεν είναι δυνατόν οι
ελληνοτουρκικές σχέσεις να αρχίζουν και να τελειώνουν σε ένα περιστατικό, όσο κρίσιμο, όσο σημαντικό και αν είναι, όπως είναι μια NATΟϊκή άσκηση. Είναι πολλά τα στοιχεία που πρέπει να συνεκτιμηθούν για να βγάλει κάποιος ένα ασφαλές συμπέρασμα. Και πάντως, είναι ένα στοίχημα που πρέπει να κερδίσουν και
 Η βουλευτής της N.Δ. Nτ. Μπακογιάνη σε δήλωσή της παρατηρεί ότι «Η αντίδραση της κυβέρνησης επέτρεψε στην Τουρκία να δημιουργήσει ένα δυσμενές προηγούμενο.
 Η Ελλάδα πρέπει τώρα να εκτιμήσει με ψυχραιμία, σύνεση και υπευθυνότητα τα νέα
δεδομένα και να βγάλει τα σωστά συμπεράσματα. Η ανάλυση ότι το πρόβλημα αφορά,
απλώς, τις σχέσεις της Τουρκίας με το NATΟ, δεν αποτελεί ρεαλιστική και επαρκή
πολιτική προσέγγιση. Αφορά ευθέως τις ελληνοτουρκικές σχέσεις, το σεβασμό του διεθνούς δικαίου και των διεθνών κανόνων και υπό αυτήν την οπτική πρέπει να εξεταστεί».
 Ο ευρωβουλευτής του Συνασπισμού Αλ. Αλαβάνος έφερε με ερώτησή του στο Συμβούλιο των Υπουργών την προκλητική ενέργεια της Τουρκίας να κλείσει τον εναέριο χώρο της για NATΟϊκό αεροσκάφος.
 Ο Eλληνας ευρωβουλευτής χαρακτηρίζει τη συγκεκριμένη ενέργεια «κλιμάκωση των προσπαθειών της Τουρκίας να αμφισβητήσει κυριαρχικά ελληνικά δικαιώματα», γεγονός που οδήγησε την Ελλάδα σε αποχώρηση από την ανωτέρω άσκηση.
 Ο Αλ. Αλαβάνος καλεί το Συμβούλιο «κατά τη διάρκεια των συζητήσεων για τη σύναψη της "εταιρικής σχέσης" E.E. - Τουρκίας να τεθεί ως σαφή και ρητή προϋπόθεση προς την Τουρκία ο σεβασμός των συνόρων της Ευρωπαϊκής Ενωσης και η εφαρμογή των διατάξεων της απόφασης του Ευρωπαϊκού Συμβουλίου του Ελσίνκι που προβλέπει ειρηνική διαδικασία για την επίλυση των ελληνοτουρκικών διαφορών».
