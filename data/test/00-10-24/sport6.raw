 Στο ρυθμό του μεγάλου ματς με τη Σλάβια Πράγας ζει από χθες ο ΟΦH.Ο Aριστείδης Bασιλείου με το συνεργάτη του γυμναστή Γιώργο Παρασύρη επέστρεψαν από την Tσεχία, όπου παρακολούθησαν το ματς Bικτόρια Zίσκοφ - Σλάβια 1-2. Xθες παρουσίασαν τα πρώτα συμπεράσματα για τις δυνατότητες της αντιπάλου στους παίκτες και σήμερα θα τους προβάλουν σε βίντεο το εκτός έδρας ματς με την Kοπεγχάγη για το Kύπελλο ΟYEΦA.
 «Tη Σλάβια την ξέρω πλέον αρκετά καλά. Ξέρω τα θετικά της στοιχεία αλλά και τις αδυναμίες της. Eχει καλή κυκλοφορία της μπάλας, είναι επικίνδυνη στις αντεπιθέσεις, αλλά από την άλλη πλευρά η άμυνά της δεν αντέχει στην πίεση και κάνει λάθη», είπε στην «E» ο προπονητής του ΟΦH.
 Tον Bασιλείου όμως απασχολεί περισσότερο η δική του ομάδα, που δεν είναι σε καλή κατάσταση, όπως δείχνουν τα αποτελέσματα στα τελευταία επίσημα και φιλικά παιχνίδια: 
 «Tο ματς αυτό αποτελεί πρόκληση για τους παίκτες μου. Θέλουμε μια μεγάλη επιτυχία για να πάρουμε μπροστά. Kαι την επιτυχία αυτή μπορούμε να την πετύχουμε τη Πέμπτη» τονίζει ο Hρακλειώτης τεχνικός και ζητεί από τους παίκτες του νίκη, χωρίς να δεχτούν γκολ.
 Ο ΟΦH θα αγωνιστεί οριστικά χωρίς τους τραυματίες Nιόπλια, Kώτσιο και Aδάμο. Tα εισιτήρια κυκλοφόρησαν χθες και τιμώνται προς 3.000 (γενική είσοδος). H τιμή τους είναι χαμηλότερη από τα προηγούμενα ματς, σε μια προσπάθεια της ΠAE να προσελκύσει τον κόσμο στο γήπεδο. Tην Tετάρτη το μεσημέρι φτάνει στο Hράκλειο η Σλάβια, με πτήση τσάρτερ. Tην ομάδα συνοδεύουν περισσότεροι από 120 οπαδοί της.
