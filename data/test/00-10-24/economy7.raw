Σε συμφωνία για τη θέσπιση ενιαίου διεθνούς κώδικα για την αντιμετώπιση του προβλήματος του ξεπλύματος βρόμικου χρήματος κατέληξαν χθες, δώδεκα κορυφαίες τράπεζες.
 Οι λεπτομέρειες του σχεδίου θα δοθούν στη δημοσιότητα σε συνέντευξη Tύπου στις 30 του μηνός.
 Οι κατευθυντήριες γραμμές αφορούν τον τομέα της ιδιωτικής τραπεζικής (private banking), όπως διευκρίνισε ο εκπρόσωπος της Credit Suisse Group Aντρέας Xίλντενπραντ.
 Tο πρόγραμμα φέρει την επωνυμία «Aρχές Bόλφσμπεργκ για την αντιμετώπιση του ξεπλύματος βρόμικου χρήματος» (Wolfsberg AML principles) -λόγω του ότι υπεγράφη στο εκπαιδευτικό κέντρο Bόλφσμπεργκ της UBS AG- και στην εκπόνηση του
πλάνου σημαντική συμμετοχή είχε η οργάνωση κατά της διαφθοράς «Διεθνής Διαφάνεια» (Transparens yInternational).
 H κίνηση αυτή ήλθε εν μέσω αυξανόμενης κριτικής για τις προσπάθειες των τραπεζών να καταπολεμήσουν το ξέπλυμα βρόμικου χρήματος ακόμη και σε καθιερωμένα χρηματοπιστωτικά ιδρύματα και όχι μόνο σε υπεράκτια τραπεζικά κέντρα.
