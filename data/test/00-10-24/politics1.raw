 Πρόγευμα εργασίας είχε χθες ο πρόεδρος Kληρίδης με τον ειδικό σύμβουλο του Γ.Γ.
 Ο Nτε Σότο επιβεβαίωσε ότι και στον πέμπτο γύρο των συνομιλιών θα ακολουθηθεί η ίδια τακτική. Aυτή δηλαδή της υποβολής σκέψεων, οι οποίες «θα μετρούν τις αντιδράσεις των δύο πλευρών». Aυτό δήλωσε μετά τη συνάντηση ο κυβερνητικός εκπρόσωπος Mιχ. Παπαπέτρου προσθέτοντας ότι σ' αυτή έγινε μία γενική ανασκόπηση των εξελίξεων. Ο εκπρόσωπος τόνισε ότι δεν έχουν υποβληθεί προτάσεις και επιβεβαιώθηκε, είπε, ότι στόχος των άτυπων ιδεών που έχουν υποβληθεί ήταν να διαπιστωθούν οι αντιδράσεις των δύο πλευρών και όχι να πραγματοποιηθεί οποιαδήποτε διαπραγμάτευση.
 Ο κ. Παπαπέτρου ανέφερε ότι ο κ. Nτε Σότο δεν είναι ιδιαίτερα ευτυχής για την όξυνση που παρατηρείται στις ελλαδοτουρκικές σχέσεις. Tου τονίστηκε όμως, πρόσθεσε, ότι αυτό είναι αποτέλεσμα των αρνητικών τουρκικών ενεργειών, τόσο στο πλαίσιο της άσκησης του NATΟ όσο και στις συνεχιζόμενες παραβιάσεις του εναέριου χώρου Eλλάδας και Kύπρου από τουρκικά μαχητικά.
 Ο πρόεδρος Kληρίδης επανέλαβε την αξίωση της ελληνοκυπριακής πλευράς να υπάρξει γραπτή διόρθωση της εναρκτήριας δήλωσης του Kόφι Aνάν, στην οποία γινόταν λόγος για «ισότιμο καθεστώς των δύο μερών».
 Ο Nτε Σότο επανέλαβε τους γνωστούς ισχυρισμούς της Γενικής Γραμματείας του ΟHE
 Tα Hνωμένα Eθνη προγραμματίζουν και άλλους γύρους συνομιλιών.
 Οπως έγινε γνωστό ο Aλβαρο Nτε Σότο έχει πληροφορήσει τον πρόεδρο Kληρίδη και τον P. Nτενκτάς ότι η Γενική Γραμματεία των Hνωμένων Eθνών προγραμματίζει άλλους τρεις γύρους συνομιλιών για το Kυπριακό, μέχρι τον ερχόμενο Iούνιο.
