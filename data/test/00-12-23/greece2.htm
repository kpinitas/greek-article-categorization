<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 24/12/2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

H Δικαιοσύνη στο εδώλιο<p>
Στα όρια της παραγραφής οδηγούν οι καθυστερήσεις. <p>
Tα κακουργήματα δικάζονται ύστερα από... 12 χρόνια!<p>
Του XPHΣTΟY ZEPBA<p>
HΔικαιοσύνη στην Ελλάδα περνάει τα τελευταία χρόνια μια από τις κρισιμότερες φάσεις της: Υποθέσεις που κινούνται στα όρια της παραγραφής, κακοποιοί που αφήνονται ελεύθεροι γιατί δεν ολοκληρώνεται έγκαιρα η ανάκριση. <p>
Δράστες σοβαρών εγκλημάτων που παραμένουν ατιμώρητοι γιατί καθυστερεί η σύνταξη πορισμάτων και ο καταλογισμός ευθυνών, δικογραφίες και όγκοι χαρτιού που πνίγουν τα δικαστήρια, καθυστερήσεις και αναίτιες αναβολές που ταλαιπωρούν τους πολίτες και επιβαρύνουν με έξοδα δισεκατομμυρίων το Δημόσιο, συνθέτουν την εικόνα μιας Δικαιοσύνης που βρίσκεται στα πρόθυρα σοβαρής νευρικής κρίσης.<p>
Πρωτοφανές<p>
Αποτελεί σίγουρα πανευρωπαϊκή, αν όχι παγκόσμια, πρωτοτυπία, οι υποθέσεις να προσδιορίζονται για εκδίκαση σε ένα δικαστήριο, πέντε ολόκληρα χρόνια μετά την εισαγωγή τους στη διαδικασία!<p>
Οι σημερινές υποθέσεις του εφετείου της Αθήνας παίρνουν, εν έτει 2000, δικάσιμο για το 2005! Οπως παρατηρεί ο γενικός γραμματέας της Ενωσης Δικαστών και Εισαγγελέων (EΔE), εφέτης Παν. Αθανασόπουλος, τα πλημμελήματα στο ίδιο δικαστήριο δικάζονται μετά από 5-7,5 χρόνια, ενώ τα κακουργήματα ύστερα από 6-12 χρόνια!<p>
Αλλά και στα υπόλοιπα δικαστήρια η κατάσταση δεν είναι καλύτερη. <p>
nΠρώτο και καλύτερο σε καθυστερήσεις που υπερβαίνουν τα 4 και 5 χρόνια έρχεται και το Συμβούλιο Επικρατείας, με χιλιάδες εκκρεμείς υποθέσεις, ενώ προβλήματα υπάρχουν και στα διοικητικά δικαστήρια της χώρας.<p>
 Κάτω από αυτές τις συνθήκες δεν είναι περίεργο που η Ελλάδα καταδικάζεται στο Ευρωπαϊκό Δικαστήριο Ανθρώπινων Δικαιωμάτων του Στρασβούργου για πάρα πολλές υποθέσεις καθυστερήσεων, οι οποίες παραβιάζουν ευθέως τις προϋποθέσεις του εύλογου χρόνου που επιτάσσει η σύμβαση των δικαιωμάτων του ανθρώπου για τη διεξαγωγή της δίκης. <p>
Και όπως όλα δείχνουν οι καταδικαστικές αποφάσεις του Ευρωπαϊκού Δικαστηρίου θα συνεχιστούν πολύ ακόμη.<p>
 Μόνο στο εφετείο της Αθήνας, παραμένουν σε εκκρεμότητα αυτή τη στιγμή 21.000 ποινικές υποθέσεις, η τύχη των οποίων φαίνεται ακόμη άδηλη, αν λάβει κανείς υπόψη ότι η ετήσια «παραγωγή» ποινικών αποφάσεων του εφετείου ανέρχεται στις 9.000 υποθέσεις. <p>
Σύμφωνα με στοιχεία της ΕΔΕ, μετά την έκδοση της απόφασης απαιτείται διάστημα περίπου 6-10 μηνών για την καθαρογραφή της, ενώ μέχρι την τελεσίδικη ή αμετάκλητη εκδίκαση μεσολαβεί διάστημα 4-10 ετών.<p>
 Από το χρόνο αυτόν η πιθανή ευθύνη του δικαστή είναι μερικοί μόνο μήνες, διάστημα στο οποίο μπορεί να κρατάει στα χέρια του τις σχετικές δικογραφίες. Πάντως στο Πρωτοδικείο της Αθήνας, το μεγαλύτερο της χώρας, ο συνήθης χρόνος καθυστέρησης είναι οι 6 μήνες, καθώς το 50% των δικαστών που υπηρετούν εκεί κρατούν τις δικογραφίες που επεξεργάζονται επί μισό χρόνο πριν να τις παραδώσουν για δημοσίευση. <p>
Σύμφωνα με τα ίδια στοιχεία, το 70% των δικαστών υπερβαίνει το νόμιμο όριο καθυστέρησης, που είναι οι 4 μήνες. Ταυτόχρονα έχουν αλλάξει και τα προσωπικά δεδομένα των δικαστών. <p>
Σήμερα το 70% των δικαστών του Πρωτοδικείου της Αθήνας είναι γυναίκες σε αντίθεση με το 1990, οπότε το ποσοστό ήταν 30%.<p>
ΠAN. AΘANAΣΟΠΟYΛΟΣ<p>
Yπέρογκο το κόστος<p>
Με μελανα χρώματα περιγράφει την κατάσταση στο χώρο της Δικαιοσύνης ένας από τους πλέον αρμόδιους να μιλούν γι' αυτήν. Ο γ.γ. της Ενωσης Δικαστών και Εισαγγελέων, ο εφέτης Παν. Αθανασόπουλος, παλαιός συνδικαλιστής που πρόσφατα επανέκαμψε και κέρδισε την πλειοψηφία της Ενωσης, θεωρεί κορυφαίο πρόβλημα τη βραδύτητα στην απονομή της δικαιοσύνης.<p>
Ζητεί επειγόντως μέτρα εκσυγχρονισμού που θα ανανεώσουν το δικαστικό μας σύστημα και διαφωνεί με τον υπουργό Δικαιοσύνης Μιχ. Σταθόπουλο στην επιβολή παραβόλων που θα ακριβύνουν την πρόσβαση στα δικαστήρια.  <p>
«Τα δικαστικά έξοδα που πληρώνει ο πολίτης διάδικος στο κράτος είναι ασήμαντα. Κοστίζουν όμως πολύ οι δαπάνες για τους νομικούς του παραστάτες, στο πλαίσιο του ισχύοντος χρονοβόρου δικονομικού συστήματος που απαιτεί για μια υπόθεση σωρεία δικών. Ο οικονομικά ισχυρός διάδικος αντέχει στο κόστος αυτών των δαπανών και μπορεί να εξανλτήσει όλα τα στάδια μέχρι τον Αρειο Πάγο. Τέτοια πολυτέλεια δεν έχει πάντα ο οικονομικά ασθενέστερος διάδικος. Και βέβαια η θέση του οικονομικά ασθενέστερου διαδίκου θα επιβαρυνθεί ακόμη περισσότερο αν καθιερωθεί η πληρωμή παραβόλων για την άσκηση ενδίκων μέσων, όπως προγραμματίζει το υπουργείο Δικαιοσύνης, ως μέσο αποσυμφόρησης των δικαστηρίων», υπογραμμίζει ο κ. Αθανασόπουλος.<p>
Θεωρεί ως βασική αιτία της καθυστέρησης το μεγάλο αριθμό των υποθέσεων και την πολυπλοκότητά τους, επακόλουθο της οικονομικής ανάπτυξης, και παρατηρεί:<p>
«Η Δικαιοσύνη, μολονότι αυξήθηκε το αντικείμενό της, εξακολουθεί κατά βάση να λειτουργεί με την ίδια υποδομή που υπήρχε προ δεκαετίας. Καθόσον αφορά το προσωπικό, όχι μόνο δεν αυξήθηκαν οι οργανικές θέσεις όπως έπρεπε αλλά μειώθηκαν λόγω των υφιστάμενων κενών, που ανέρχονται σε 190 για δικαστικούς λειτουργούς και 2.441 για δικαστικούς υπαλλήλους. Υπεύθυνο για την καθυστέρηση είναι και το χρονοβόρο δικονομικό σύστημα, που ευνοεί τον στρεψόδικο διάδικο».<p>
Πόσο ευθύνονται όμως και οι δικαστές; <p>
«Στη συντριπτική τους πλειοψηφία καταβάλλουν υπεράνθρωπες προσπάθειες. Οι ακραίες περιπτώσεις καθυστέρησης στην έκδοση απόφασης αποτελούν την εξαίρεση αλλά και αυτές οφείλονται προεχόντως σε λόγους υγείας. Οι δικαστές δεν έχουν τον απαιτούμενο χρόνο για την έρευνα σε βάθος των υποθέσεων, γι' αυτό και θυσιάζουν και τον ελεύθερο χρόνο που έχει ο κάθε εργαζόμενος προκειμένου να ανταποκριθούν στο χρέος τους για ορθή απονομή της δικαιοσύνης».<p>
Για την αντιμετώπιση του προβλήματος προτείνει:<p>
Αύξηση του αριθμού δικαστών και υπαλλήλων.<p>
Εθελούσια έξοδο για τους δικαστές που καθυστερούν, για λόγους υγείας, την έκδοση αποφάσεων.<p>
Αξιοποίηση των ειρηνοδικών, που αποτελούν το 40% των πρωτοβάθμιων δικαστών.<p>
Μηχανοργάνωση δικαστηρίων, επιμόρφωση δικαστών και παροχή σε όλους ηλεκτρονικών υπολογιστών που θα συνδέονται δωρεάν με εταιρείες νομικής πληροφορικής.<p>
XP. ZEP.<p>
Tα βρίσκουν εκτός δικαστηρίου<p>
Ο εκσυγχρΟνισμΟΣ της Δικαιοσύνης μπορεί να οδηγήσει ακόμη και στη μερική «ιδιωτικοποίησή» της; Οι 27.000 έλληνες δικηγόροι έχουν αναγορευθεί εδώ και δύο μήνες σε ένα είδος «ιδιώτη δικαστή», προσπαθώντας να επιλύσουν περιουσιακές διαφορές.<p>
Με στόχο την αποσυμφόρηση των πολιτικών δικών, ο θεσμός της εξωδικαστικής επίλυσης άρχισε να εφαρμόζεται από τα μέσα Σεπτεμβρίου. <p>
Ολοι οι διάδικοι υποθέσεων του πολυμελούς πρωτοδικείου περνούν πλέον υποχρεωτικά από το στάδιο του εξώδικου συμβιβασμού ενώπιον των δικηγόρων τους. Από τις περίπου 4.000 αγωγές όμως που κατατέθηκαν στην Αθήνα το τελευταίο δίμηνο, προέκυψαν μόνο 4 πρακτικά «συμβιβασμού».<p>
Μέχρι σήμερα αυτοί που «τα βρήκαν» είναι:<p>
 Δύο εταιρείες έτοιμων ενδυμάτων και υφασμάτων, που αντιδικούσαν για την πληρωμή τιμολογίων 9.734.000 δρχ. Τελικά η παρεξήγηση λύθηκε και το δικαστικό σύστημα γλίτωσε αναίτιες δαπάνες, αφού όλα οφείλονταν σε λάθος του λογιστηρίου της εναγομένης εταιρείας.<p>
 Η κόρη που στράφηκε με αγωγή κατά του πατέρα της για την κυριότητα τριών ακινήτων στα Σπάτα και τη Λούτσα, συμβιβάσθηκε τελικά όταν εκείνος της αναγνώρισε δίκιο.<p>
 Μια σεναριογράφος που διεκδικούσε από εταιρεία παραγωγής θεάματος χρήματα για δεδουλευμένα και ηθική βλάβη συνολικού ύψους 9.000.000 δρχ. καθώς και 30.000 ευρώ την ημέρα ως αποζημίωση για προσβολή της πνευματικής της ιδιοκτησίας. Τελικά συμβιβάστηκε με την εταιρεία στο ποσό των 2.500.000 δρχ. και μάλιστα ατόκως.<p>
 Δύο γυναίκες που διεκδικούσαν την κυριότητα ενός οικοπέδου με έκτακτη χρησικτησία στη Μάνδρα. Η διαφορά τους έληξε όταν η μία από τις δύο υποχώρησε πριν φτάσουν στα δικαστήρια.<p>
Στην ίδια κατεύθυνση, της επιτάχυνσης των πολιτικών δικών, κινείται και το νομοσχέδιο του υπουργείου Δικαιοσύνης που μεταφέρει το στάδιο των αποδείξεων ενώπιον του δικαστηρίου. Μόνο που για να εφαρμοστεί αυτό χρειάζονται υποδομή και έμπειροι δικαστικοί υπάλληλοι.<p>
Πολλά σχέδια έχουν πέσει στο τραπέζι, ενώ οι αξιωματούχοι του υπ. Δικαιοσύνης δεν αποκλείουν ακόμη και την ανάθεσή τους σε ιδιωτική εταιρεία, παρά τις ενστάσεις υπαλλήλων και δικαστών, σχετικά με την εγκυρότητα αυτών των πρακτικών. <p>
Προς το παρόν επέλεξαν να αναθέσουν σε ειδικά εκπαιδευμένους υπαλλήλους το έργο αυτό συνδέοντας στα έδρανα, on line, κομπιούτερ.<p>
XP. ZEP.<p>
ΣυμβΟυλIΟ τηΣ EπικρατεIαΣ<p>
Eκκρεμούν 25.000 υποθέσεις <p>
Mε φιλτράρισμα των υποθέσεων και μια σειρά νέων μέτρων επιχειρείται η αποσυμφόρηση του ΣτE<p>
Tης BANAΣ ΦΩTΟΠΟYΛΟY<p>
Δεν εIναι μΟνΟ τα πρωτοδικεία και τα εφετεία που βουλιάζουν από τον όγκο των χιλιάδων αδίκαστων υποθέσεων. <p>
Η ιδια κατάσταση ασφυξίας επικρατεί και στο ανώτατο δικαστήριο της χώρας, το Συμβούλιο της Επικράτειας. <p>
Πάνω από 25.000 υποθέσεις είναι εκκρεμείς και δυστυχώς οι προσδοκίες, ότι οι ρυθμοί εκδίκασης θα επιταχύνονταν με τη μεταφορά ακυρωτικών υποθέσεων στα διοικητικά δικαστήρια, δεν επαληθεύθηκαν. <p>
Τα μέτρα δεν απέδωσαν στο βαθμό που αναμενόταν και, όπως δηλώνει στην «Κ.Ε.» ο πρόεδρος του ΣτE, Χρ. Γεράρης, είναι επιτακτική η ανάγκη εφαρμογής και νέων.<p>
Τα τελευταία δύο χρονια, 1999 και 2000, οι υποθέσεις που εισάγονται στο δικαστήριο κατ' έτος φθάνουν περίπου τις 6.000 και διεκπεραιώνονται (είτε με την έκδοση οριστικής απόφασης, είτε με αρχειοθέτηση, είτε με παραπομπή σε άλλα δικαστήρια, ή με παραίτηση) 8.500 διαφορές. <p>
Αυτό σημαίνει ότι έχει μειωθεί το «στοκ» των υποθέσεων που λιμνάζουν κατά 5.000. Ομως δεν αρκεί. <p>
Ηδη, έχει συγκροτηθεί ειδική επιτροπή, η οποία θα ανακατανείμει τις αρμοδιότητες μεταξύ των τμημάτων για να μην υπάρχουν υπερκαλύψεις, ώστε να επιτευχθεί η ομοιογένεια στις υποθέσεις που θα εκδικάζουν αλλά και η αποτελεσματικότερη διεκπεραίωσή τους. <p>
Η ίδια επιτροπή θα εισηγηθεί και τη μεταφορά μέρους των ακυρωτικών διαφορών στα διοικητικά δικαστήρια με στόχο να αποσυμφορηθεί το ΣτΕ και η απονομή της δικαιοσύνης να γίνεται σε ανεκτά χρονικά όρια.<p>
Κατά την άποψη του Xρ. Γεράρη είναι επιβεβλημένη η αύξηση του ανώτατου ορίου για την κατάθεση αίτησης αναίρεσης στο δικαστήριο (σήμερα είναι 500.000 δρχ.), αφού σύμφωνα με τα στατιστικά στοιχεία το μεγαλύτερο μέρος των διαφορών που απασχολούν το ΣτΕ είναι αναιρετικές και όχι ακυρωτικές. <p>
Είναι ενδεικτικό ότι το πρώτο εξάμηνο του 2000 εισήχθησαν για εκδίκαση 2.084 αιτήσεις αναίρεσης και 1.350 ακυρωτικές διαφορές. <p>
Σε θετική κατεύθυνση κινούνται και οι νέες διατάξεις στο υπό αναθεώρησιν σύνταγμα, που για πρώτη φορά θα επιτρέψουν τη λεγόμενη «διήθηση των υποθέσεων». <p>
Με απλά λόγια πρόκειται για ένα σύστημα φιλτραρίσματος των αιτήσεων των πολιτών, που θα δίνει τη δυνατότητα στο δικαστήριο να μην εκδικάζει υποθέσεις όταν κρίνει ότι δεν θέτουν γενικότερα μείζονα ζητήματα, αφού το ατομικό δικαίωμα πρόσβασης στη Δικαιοσύνη θα έχει ικανοποιηθεί προηγουμένως σε πρώτο και δεύτερο βαθμό. <p>
Το σύστημα αυτό ισχύει εδώ και χρόνια σε άλλες ευρωπαϊκές χώρες (Γαλλία, Γερμανία, Ολλανδία) αλλά και στις ΗΠΑ και έχει λειτουργήσει ανασχετικά.<p>
Πάντως, όποια νομοθετικά μέτρα κι αν ληφθούν δεν πρόκειται να αποδώσουν εάν δεν συνοδευθούν με ουσιαστικό εκσυγχρονισμό των δικαστηρίων μας (μηχανοργάνωση), που λειτουργούν ακόμη με όρους της δεκαετίας του '60.</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



