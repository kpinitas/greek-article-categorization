 Ετοιμος για εξομάλυνση των σχέσεων με τις ΗΠΑ και για αποκατάσταση των καλών σχέσεων με τις γειτονικές χώρες δηλώνει ο πρόεδρος της Γιουγκοσλαβίας, καθώς άρχισαν οι άρσεις των κυρώσεων από τις ΗΠΑ και την Ευρώπη.
 Ο Βόισλαβ Κοστούνιτσα έκανε τη δήλωση μετά τη συνάντηση που είχε με τον Αμερικανό απεσταλμένο στην περιοχή, Τζέιμς Ο' Mπράιεν. Ηταν η πρώτη επίσημη συνάντηση μεταξύ των δύο χωρών από τους βομβαρδισμούς του ΝΑΤΟ. Ο Αμερικανός αξιωματούχος δήλωσε ότι είναι το πρώτο βήμα για την αποκατάσταση διπλωματικών σχέσεων. Οπως εξήγησε, απομένουν μόνο τεχνικά θέματα που εμποδίζουν την αποκατάσταση των σχέσεων. Ο Κοστούνιτσα είπε ότι το πιο σημαντικό είναι ότι οι
δύο πλευρές αποδέχθηκαν συμφωνία του Ντέιτον και στην απόφαση του ΟΗΕ για το Κοσσυφοπέδιο. «Υπήρχε ένα κενό στην επικοινωνία μας και ελπίζω ότι μετά τη συνάντηση αυτή θα είμαστε σε θέση να συμπληρώσουμε το κενό...», δήλωσε ο Κοστούνιτσα.
 Ο Aμερικανός πρόεδρος ανακοίνωσε άμεση άρση του πετρελαϊκού εμπάργκο και της απαγόρευσης των πτήσεων. «Η άρση αυτών των κυρώσεων είναι ένα πρώτο βήμα για να τερματιστεί η απομόνωση της Σερβίας», ανέφερε σε γραπτή δήλωση ο Μπιλ Κλίντον. Ο Αμερικανός πρόεδρος ενήργησε λίγες μόλις ημέρες μετά την άρση του εμπάργκο πετρελαίου από την Ευρωπαϊκή Ενωση και την άρση εμπορικών και οικονομικών κυρώσεων, όπως οι εμπορικές πτήσεις από και προς τη Σερβία. Η Ευρωπαϊκή Ενωση δεν ήρε τις κυρώσεις με τις οποίες πάγωσαν τα περιουσιακά στοιχεία του Μιλόσεβιτς και των συνεργατών του στο εξωτερικό, ούτε την απαγόρευση ταξιδιού αυτών στις 15 χώρες-μέλη της.
 Χθες, ο Κοστούνιτσα δήλωσε ότι «θα γίνει σεβαστή» η βούληση του Μαυροβουνίου, αν η χώρα «δεν θέλει να αποτελέσει πλέον τμήμα της Γιουγκοσλαβικής Ομοσπονδίας». Εξήγησε, πάντως, ότι η ένταση στις σχέσεις της Σερβίας με το Μαυροβούνιο οφείλεται στην πολιτική του καθεστώτος Μιλόσεβιτς, που τα τελευταία χρόνια δεν σεβόταν τα δικαιώματα που απέρρεαν από τη σχέση ισότητας των δύο χωρών. Ο Γιουγκοσλάβος πρόεδρος έστειλε απεσταλμένο του στην Κροατία, με σκοπό την αποκατάσταση των σχέσεων μετά τον εμφύλιο πόλεμο της πρώην Γιουγοσλαβίας. Ο Ζάρκο Κόρατς συναντήθηκε στο Ζάγκρεμπ με αξιωματούχους της κυβέρνησης και της σερβικής μειονότητας και τόνισε ότι είναι ενδεικτικό των προθέσεων του Βελιγραδίου ότι το πρώτο ταξίδι αξιωματούχου της νέας κυβέρνησης
 Ο Αλβανός υπουργός Eξωτερικών δήλωσε ότι η χώρα του παρακολουθεί με επιφυλάξεις τις εξελίξεις στη Γιουγκοσλαβία. Εκπρόσωπος του Διεθνούς Νομισματικού Ταμείου δήλωσε ότι η Γιουγκοσλαβία μπορεί να γίνει μέλος σε μερικούς μήνες. Ο διοικητής του Κοσσυφοπεδίου δήλωσε ότι η επιστροφή γιουγκοσλαβικών δυνάμεων στην επαρχία μπορεί να είναι ακόμα επικίνδυνη.
