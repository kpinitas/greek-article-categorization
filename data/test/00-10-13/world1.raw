 Μετακινήσεις Iρακινών στρατευμάτων εντόπισαν οι αμερικανικοί δορυφόροι, αλλά το
Πεντάγωνο δεν ανησυχεί, ωστόσο ο Αραβικός Σύνδεσμος καταδίκασε τη «στρατιωτική
κλιμάκωση» του Ισραήλ και απείλησε ότι οι Αραβες ηγέτες επιφυλάσσονται όλων των επιλογών, κατά την προσεχή συνάντηση κορυφής στις 21 και 22 Οκτωβρίου στο Κάιρο.
 Αξιωματούχος του Πενταγώνου ανακοίνωσε ότι τα ιρακινά στρατεύματα κινήθηκαν δυτικά βορειοδυτικά, αλλά ο σκοπός της μετακίνησης «είναι ασαφής». «Είναι ενδιαφέροιν, αλλά δεν προκαλεί συναγερμό», είπε ο αξιωματούχος ζητώντας ανωνυμία. Στη Βαγδάτη έγινε γνωστό ότι περισσότερο από ένα εκατομμύριο άτομα δήλωσαν εθελοντές για ιερό πόλεμο στο πλευρό των Παλαιστινίων. Το ιρακινό συμβούλιο υπουργών αποφάσισε υπό τον Σαντάμ Χουσεΐν να προσφέρει πέντε εκατομμύρια ευρώ στον αγώνα των Παλαιστινίων.
 Ο γενικός γραμματέας του Αραβικού Συνδέσμου δήλωσε ότι η διάσκεψη κορυφής του Συνδέσμου «δεν θα μείνει με σταυρωμένα τα χέρια και όλες οι επιλογές είναι ανοιχτές». Ο βασιλιάς Αμπντάλα, της Ιορδανίας, και ο πρόεδρος της Αιγύπτου Χόσνι Μουμπάρακ κάλεσαν το Ισραήλ να τερματίσει τις πράξεις βίας εναντίον των Παλαιστινίων. Ο πρόεδρος της Συρίας Μπασάρ Αλ Ασαντ εξέφρασε τη σταθερή υποστήριξή του στους Παλαιστινίους και τόνισε ότι στο τέλος το Ισραήλ θα είναι
ο χαμένος. Ο Μουμπάρακ είχε επαφές και με τον υπουργό Eξωτερικών της Βρετανίας
 Ο Ιρανός υπουργός Eξωτερικών Καμάλ Χαράτζι δήλωσε ότι μετέφερε στον ηγέτη της οργάνωσης Χεζμπολά μήνυμα του γ.γ. του ΟΗΕ Κόφι Ανάν. Επίσημες σαουδαραβικές πηγές ανέφεραν ότι γίνονται προσπάθειες για τη σύγκληση συνάντησης κορυφής μεταξύ Συρίας, Σαουδικής Αραβίας και Ιράν και δεν απέκλεισαν να επισπευστεί η συνάντηση κορυφής του Καΐρου.
