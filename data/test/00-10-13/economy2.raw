 Ενώ η Γουόλ Στριτ βυθιζόταν και το δολάριο έδειχνε περισσότερο παρά ποτέ εύθραυστο, το ευρώ απέτυχε να επωφεληθεί και να οικειοποιηθεί το ρόλο του ασφαλούς παραδείσου.
 Το κοινό νόμισμα όχι μόνο δεν ενισχύθηκε, αλλά αντίθετα υποχώρησε στο χαμηλότερο επίπεδο των τελευταίων τριών εβδομάδων έναντι του αμερικανικού νομίσματος. Αργά το απόγευμα, η ισοτιμία ευρώ - δολαρίου υποχώρησε έως και τα 86, 17 σεντς, προσεγγίζοντας τα προ της παρέμβασης του G7 χαμηλά επίπεδα και κατά 66 σεντς χαμηλότερα σε σχέση με προχθές. 
 Κι όμως, όλοι περίμεναν ότι οι συνεχιζόμενοι και χθες κραδασμοί στη Γουόλ Στριτ, τόσο λόγω των απογοητευτικών κερδών των αμερικανικών επιχειρήσεων όσο και λόγω της εκτόξευσης της τιμής του πετρελαίου σε νέα υψηλότερα επίπεδα 10ετίας -που εντείνει τις πληθωριστικές πιέσεις στην επιβραδύνουσα αμερικανική
 Ομως, την ίδια ώρα που ο Dow Jones υποχωρούσε περίπου 3%, οι ευρωπαϊκές αγορές
έδειξαν ανίκανες να διαφοροποιηθούν. Οχι μόνο έχασαν τα σημαντικά κέρδη που παρουσίαζαν νωρίτερα, αλλά υποχώρησαν και σε αρνητικά επίπεδα.
 Αποτέλεσμα, οι παραπάνω αρνητικές εξελίξεις για το αμερικανικό νόμισμα να μετριαστούν στα μάτια των επενδυτών.
 Το ευρώ έδειξε χαρακτηριστική αδυναμία να κεφαλαιοποιήσει τις έντονες ανησυχίες που υπάρχουν για μια επερχόμενη κατάρρευση στη Γουόλ Στριτ και να ιδιωποιηθεί το ρόλο του ασφαλούς παραδείσου. Ο λόγος, η γνωστή αναξιοπιστία που δείχνουν εδώ και καιρό οι αγορές σε αυτό, καθώς οι επενδυτές ακόμη θεραπεύουν τις πληγές τους από τις μεγάλες απώλειες που υπέστησαν τους τελευταίους 21 και πλέον μήνες.
 Καθώς τα τύμπανα του πολέμου χτυπούν στη Μέση Ανατολή και οι τιμές του πετρελαίου εκρήγνυνται, εντείνοντας τους φόβους για το μέλλον της παγκόσμιας οικονομίας, οι επενδυτές, θέλοντας να μειώσουν τους κινδύνους τους, προτίμησαν
 Το ελβετικό φράγκο, επιβεβαιώνοντας το ρόλο του ως ασφαλούς παραδείσου σε περιόδους πολιτικής και οικονομικής αστάθειας, ήταν ένα από αυτά, καθώς ενισχύθηκε χθες τόσο έναντι του ευρώ όσο και έναντι του δολαρίου. Εναντι μάλιστα του κοινού νομίσματος σημείωσε νέο ιστορικό ρεκόρ στο 1, 5034 φράγκο ανά ευρώ.
 Την ίδια στιγμή, η στερλίνα ξυπνούσε από τον πρόσφατο λήθαργό της και σημείωνε
ρεκόρ 5μήνου έναντι του ευρώ, στις 109, 6 πένες ανά ευρώ.
 Αμεση ακόμη ήταν και η στροφή του επενδυτικού κοινού προς σταθερότερες επενδύσεις: οι τιμές των γερμανικών κρατικών ομολόγων εκτοξεύθηκαν στα ύψη.
