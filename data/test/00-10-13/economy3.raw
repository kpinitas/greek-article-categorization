 Σε ακόμη πιο δύσβατες ατραπούς ενδέχεται να κινηθεί από σήμερα η Σοφοκλέους (πάντα απρόβλεπτη ωστόσο στις αντιδράσεις της), καθώς η κρίση στη Μέση Ανατολή
που λαμβάνει διαστάσεις, βύθισε χθες το χρηματιστήριο της Νέας Υόρκης, εκτόξευσε σε νέα ύψη την τιμή του πετρελαίου, δημιουργώντας παράλληλα έντονη νευρικότητα και μεγάλες διακυμάνσεις στα ευρωπαϊκά χρηματιστήρια.
 Αλλά και χωρίς την εξωγενή κρίση και τις δυσμενείς διεθνείς εξελίξεις, η χρηματιστηριακή αγορά της Αθήνας εξακολουθεί να διέπεται από κλίμα αβεβαιότητας και έντονης επενδυτικής επιφυλακτικότητας. Χαρακτηριστική ήταν η εικόνα της χθεσινής συνεδρίασης, κατά την οποία εντάθηκαν οι πτωτικές τάσεις, παρά το μικρό τζίρο των 68 δισ. δραχμών (συνολικά έφθασε τα 143 δισ. με το πακέτο της «Cosmote» ύψους 75 δισ. δραχμών), με αποτέλεσμα ο γενικός δείκτης να καταγράψει για τέταρτη συνεχόμενη ημέρα απώλειες 1, 93%, φθάνοντας τις 3.808
μονάδες. Aκρως ενδεικτικό του αρνητικού κλίματος ήταν το «Bατερλό» της μετοχής
της «Cosmote» κατά την πρώτη μέρα διαπραγμάτευσής της. Ο τίτλος λοιπόν της σημαντικής αυτής κρατικής εταιρείας στην οποία τόσες ελπίδες έχουν επενδυθεί για καλή πορεία, διέγραψε χθες θεαματική βουτιά -4, 53% και από τις 3.200 δραχμές που ήταν στο ντεπούτο της, βρέθηκε στις 3.055 στο κλείσιμο.
 Και ενώ η Σοφοκλέους πορεύεται εν μέσω των γνωστών προβλημάτων της, οι εκπρόσωποι των θεσμικών επενδυτών παρουσίασαν χθες σε συνέντευξη Tύπου τη δική
τους θεώρηση των πραγμάτων. Οπως ανέφεραν χαρακτηριστικά, «οι οικονομικές συνθήκες μεταβάλλονται, όπως επίσης και οι προσδοκίες για τα οικονομικά αποτελέσματα των επιχειρήσεων με άμεση επίπτωση στην επενδυτική συμπεριφορά των θεσμικών. Το bu yτου χθες, μπορεί να είναι sell σήμερα, και αντιστρόφως. Η
αναδιάρθρωση χαρτοφυλακίων, ιδίως σε ένα οικονομικό περιβάλλον, που μεταβάλλεται συνεχώς, δεν αποτελεί κίνδυνο για την πορεία της αγοράς, αλλά αντιθέτως υγιές φαινόμενο».
 Οι θεσμικοί ανέλυσαν το ρόλο τους, τους στόχους και τη λειτουργία τους στην ελληνική χρηματιστηριακή αγορά και τόνισαν ότι η συντριπτική πλειονότητα των ΑΕΔΑΚ και των ΕΕΧ ανήκουν σε μεγάλα πιστωτικά ιδρύματα και ασφαλιστικές εταιρείες, που ενδιαφέρονται ιδιαίτερα για την αξιοπιστία και το καλό τους όνομα, όπως επίσης και για τις καλές αποδόσεις που προσφέρουν στους πελάτες τους.
 Οσον αφορά τη διάρθρωση των Αμοιβαίων Κεφαλαίων στη χώρα μας, σε σχέση με την Ευρωπαϊκή Ενωση και τις διαφαινόμενες τάσεις της αγοράς, αναφέρθηκε ότι στην Ελλάδα το 31, 7% του συνολικού ενεργητικού των Α/Κ αποτελούν τα μετοχικά Α/Κ, με τα Α/Κ εσωτερικού να καταλαμβάνουν το 30, 1% και τα Α/Κ εξωτερικού το 1, 6%. Τα ομολογιακά Α/Κ αποτελούν το 13, 4%, τα μικτά το 9, 6%, ενώ τα Α/Κ διαθεσίμων το 45, 3%. Εντύπωση προκαλεί το μικρό ποσοστό των μετοχικών Α/Κ εξωτερικού (1, 6%), που συγκρίνεται με 10, 7% για την Πορτογαλία, 13, 2% για την Ισπανία και
