 ΕΠΟ, θέλοντας να συνδράμει το δοκιμαζόμενο αντιπρόεδρό της και πρόεδρο της ΕΠΑΕ Βίκτωρα Μητρόπουλο, ανέβαλε τις δύο επόμενες αγωνιστικές του πρωταθλήματος! 
 Ο υφυπουργός Αθλητισμού Γιώργος Φλωρίδης, που με το υπό ψήφιση Σ.Ν. στοχεύει στην εκπαραθύρωση του Β. Μητρόπουλου, απάντησε απτόητος: «Η κάθαρση θα συνεχιστεί» και απειλεί με ελέγχους στα οικονομικά των ΠΑΕ και αντιπαράθεση με
 Το διοικητικό συμβούλιο της ΕΠΟ αποφάσισε λοιπόν την αναβολή των επαγγελματικών πρωταθλημάτων, καθώς και της Eθνικής Eρασιτεχνικής Kατηγορίας για δύο αγωνιστικές, επικαλούμενο τη γενική επίθεση που δέχεται το ποδόσφαιρο από τον υφυπουργό Αθλητισμού Γιώργο Φλωρίδη. Ο βασικός λόγος βέβαια για την αναστολή της διεξαγωγής των πρωταθλημάτων σχετίζεται με την απόφαση του υφυπουργού Αθλητισμού να «ξηλώσει» από την ΕΠΑΕ τον ισχυρόάνδρα της, Βίκτωρα Μητρόπουλο. Η απόφαση όμως για την αναβολή λέγεται ότι έχει άμεση σχέση και με
το αίτημα του Ολυμπιακού για αναβολή του αγώνα του με τον Πανηλειακό στον Πύργο! Η ΕΠΑΕ δεν ικανοποίησε το αίτημα των πρωταθλητών και τη λύση έδωσε η ΕΠΟ. Ο, τι αδυνατεί να πράξει η ένωση, το πράττει η ομοσπονδία κι έτσι κρατούν,
 Η απόφαση για τις κινητοποιήσεις θα μπορούσε να ληφθεί στις 22 Οκτωβρίου στη γενική συνέλευση της ομοσπονδίας. Τότε όμως θα είχε γίνει ο αγώνας Πανηλειακός
 Από τους 13 παράγοντες που ήταν παρόντες στη συνεδρίαση του Δ.Σ. αντίθετη άποψη εξέφρασε μόνο ο Θανάσης Παπαγιάννης, ο οποίος υποστήριξε πως «πρέπει να πάμε σε διάλογο με την πολιτεία, καθώς η σύγκρουση δεν πρόκειται να μας οδηγήσει πουθενά».
 Οι θέσεις του Γ' αντιπροέδρου δεν επηρέασαν τους συμβούλους, οι οποίοι επέλεξαν τη μετωπική σύγκρουση με την πολιτεία. Απόφαση που είχε ληφθεί εδώ και μέρες, αλλά το προεδρείο της ΕΠΟ και οι συνεργάτες τους περίμεναν να δικαιωθούν στο Ειρηνοδικείο για να προχωρήσουν στην υλοποίησή της.
 Σε γραπτή ανακοίνωση της ΕΠΟ αναφέρεται ότι αποφάσισε να προχωρήσει στην αναστολή των αγωνιστικών δραστηριοτήτων των εθνικών πρωταθλημάτων από τις 14 έως τις 23 Οκτωβρίου, να ενημερώσει τη ΦΙΦΑ και την ΟΥΕΦΑ για τη συνεχιζόμενη κρατική παρέμβαση στην αυτονομία του ποδοσφαίρου και να γνωστοποιήσει, επίσης,
στη ΦΙΦΑ και την Οργανωτική Επιτροπή «Αθήνα 2004» τις ενδεχόμενες επιπτώσεις εν όψει των Ολυμπιακών Αγώνων, για τους ακόλουθους λόγους: 
 1. Την παντελή έλλειψη συνεργασίας εκ μέρους του υφυπουργού Αθλητισμού με την ομοσπονδία.
 2. Τα συσσωρευμένα χρέη του υφυπουργείου Αθλητισμού προς την ΕΠΟ που αγγίζουν το ποσόν του 1, 5 δισ. δρχ.
 3. Την αναίτια και άνευ προηγουμένου επίθεση που έχει εξαπολύσει ο υφυπουργός Αθλητισμού κατά της νομίμως εκλεγμένης διοίκησης της ΕΠΟ.
 4. Τη συνεχή προσπάθεια εκ μέρους του υφυπουργού να πετύχει την πτώση της διοίκησης της ΕΠΟ.
 5. Την παντελή απουσία στο διεθνή χώρο της αθλητικής ηγεσίας.
 6. Την οικονομική εξαθλίωση των ΕΠΣ όταν χωρίς διάλογο καταργήθηκε το ποσοστό 2% που λάμβανε η ΕΠΟ από το ΠΡΟ - ΠΟ.
 7. Την παντελή έλλειψη θεσμικών παρεμβάσεων σε θέματα όπως η βία, το ντόπινγκ,
 8. Την υπονόμευση του έργου της ΕΠΟ μέσω συζητήσεων με αναρμόδια πρόσωπα και τη χρηματοδότηση σωματείων και ενώσεων παρακάμπτοντας τη διοίκηση της ομοσπονδίας.
 9. Τη διαδικασία διωγμού αιρετών προσώπων μέσω νομοσχεδίου το οποίο κρίθηκε αντισυνταγματικό.
 10. Την κατάφωρη παραβίαση του καταστατικού της ΦΙΦΑ που εμπλέκει το ποδόσφαιρο σε περιπέτειες, αφού η παγκόσμια ομοσπονδία δεν δέχεται παρεμβάσεις
 11. Την αδιαλλαξία του υφυπουργού που οδήγησε στην έλλειψη διαλόγου, με αποτέλεσμα από της ιδρύσεως του ΟΠΑΠ για πρώτη φορά να μη συμπεριλαμβάνονται ελληνικοί αγώνες στο δελτίο ΠΡΟ - ΠΟ.
 Ανακοίνωση εξέδωσε και η ΕΠΑΕ με την οποία υπερασπίζεται την απόφαση της ΕΠΟ, αναφέροντας χαρακτηριστικά ότι «οι προβαλλόμενοι λόγοι της αναβολής στοχεύουν στη βελτίωση των συνθηκών διεξαγωγής των ποδοσφαιρικών αγώνων της Ελλάδας».
 Από την πλευρά του, ο υφυπουργός Αθλητισμού δεν θα μείνει μόνο στην ψήφιση του
νομοσχεδίου με το οποίο απομακρύνει τον Βίκτωρα Μητρόπουλο από την προεδρία της ΕΠΑΕ. Σύμφωνα με πληροφορίες, ο κ. Φλωρίδης θα περάσει στην αντεπίθεση και
θα χρησιμοποιήσει όποια «όπλα» έχει στη διάθεσή του για να αποκτήσει το πάνω χέρι στη διαμάχη του με την ΕΠΟ και την ΕΠΑΕ. Θα βγει από τα χαρακώματα μόνο αν ανατρέψει τις διοικήσεις της ένωσης και της ομοσπονδίας.
 Από την Πανεπιστημίου 25 διέρρευσε ότι: ο υφυπουργός Αθλητισμού θα ζητήσει τη συνδρομή του υπουργείου Οικονομικών, για να ξεκινήσουν σαρωτικοί (οικονομικοί και φορολογικοί) έλεγχοι σε όλες τις ΠΑΕ. Στη «μάχη» θα μπει και το ΣΔΟΕ. Αυτό
είναι ένα μέτρο για να εκφοβίσει τους παράγοντες, προκειμένου να τους πάρει με
το μέρος του. Δεν θα είναι, άλλωστε, η πρώτη φορά που οι πρόεδροι των ΠΑΕ θα «την κάνουν γυριστή».
 Ο κ. Φλωρίδης προτίθεται να βάλει «λουκέτο» στα εθνικά στάδια και να μην επιτρέψει σε αυτά τη διεξαγωγή αγώνων του επαγγελματικού πρωταθλήματος. Εάν η συγκεκριμένη πρόθεση υλοποιηθεί, τότε ο Ολυμπιακός δεν θα μπορεί να αγωνιστεί στο ΟΑΚΑ! Σύμβουλοι πάντως του υφυπουργού τού εισηγήθηκαν να μη φτάσεί έως εκεί με το αιτιολογικό ότι οι πρωταθλητές έχουν υποχρεώσεις και στο Τσάμπιονς Λιγκ.
 Ο υφυπουργός Αθλητισμού για να έχει καλυμμένα τα... νώτα του επικοινώνησε με κορυφαίο στέλεχος της ΟΥΕΦΑ και τον ενημέρωσε για τη νομοθετική παρέμβαση στο χώρο του ποδοσφαίρου με την ψήφιση του νομοσχεδίου. Ο κ. Φλωρίδης εξήγησε στον
αξιωματούχο της ευρωπαϊκής ομοσπονδίας ότι με το σχέδιο νόμου δεν ήθελε να παρέμβει στα εσωτερικά του ποδοσφαίρου, αλλά πρόθεσή του ήταν να απομακρύνει από το χώρο όσους παράγοντες έχουν σοβαρές εκκρεμότητες με τη Δικαιοσύνη. Με τις διευκρινίσεις που παρείχε ο Ελληνας υφυπουργός ισχυρίζεται πως εξασφάλισε ότι η ΟΥΕΦΑ δεν θα παρέμβει. Για να αποσπάσει μάλιστα την... αποχή της ΟΥΕΦΑ, ο κ. Φλωρίδης υποσχέθηκε ότι θα τη στηρίξει στο πρόβλημα που έχει δημιουργηθεί
 Οι κυρώσεις βέβαια δεν θα επιβληθούν από την ΟΥΕΦΑ, αλλά από τη ΦΙΦΑ. Γι' αυτό
το ενδεχόμενο ο υφυπουργός θα ρίξει το μπαλάκι στους μεγαλοπαράγοντες του ποδοσφαίρου. «Εγώ δεν πρόκειται να κάνω πίσω σε καμία περίπτωση. Θα φτάσω στο... τέρμα της διαμάχης», έλεγε χθες σε παράγοντες που επικοινώνησαν μαζί του ο κ. Φλωρίδης, ο οποίος τούς επισήμανε: «Δεν με ενδιαφέρει τι θα συμβεί. Αυτοί που κατέβασαν τα ρολά, ας τα βρουν με τη ΦΙΦΑ».
 Ο Γιώργος Φλωρίδης έχει στα σκαριά και νέο νομοσχέδιο, με το οποίο επιθυμεί να
επιφέρει σημαντικές αλλαγές στο επαγγελματικό και το ερασιτεχνικό ποδόσφαιρο. Σε δηλώσεις του μάλιστα υποστήριξε ότι «το νέο νομοσχέδιο θα κατατεθεί σε ένα μήνα (!) και θα επιλύονται όλα τα προβλήματα που απασχολούν το ποδόσφαιρο».
 «Η ελληνική πολιτεία δεν εκβιάζεται και κάθε είδους κουτσαβακισμοί δεν έχουν καμία τύχη. Ενέργειες που αμφισβητούν τη δυνατότητα της Βουλής να νομοθετήσει παραπέμπουν σε άλλες εποχές. Είναι μάλιστα ιδιαίτερα επικίνδυνες και οι τσαμπουκάδες δεν χωρούν. Η απόφαση για αναβολή των αγώνων είναι μια πρωτοφανής
ασέβεια στο ελληνικό Kοινοβούλιο. Οι παράγοντες (σ.σ.: της ΕΠΟ) έφτασαν στο έσχατο σημείο, έπιασαν πάτο και είναι γνωστό ότι στο χώρο του ποδοσφαίρου δρουν κυκλώματα. Η προσπάθεια εξυγίανσης θα συνεχιστεί, αφού το ποδόσφαιρο στη
 «ΕΠΟ, Μητρόπουλος Θωμάς συν ΕΠΑΕ, Μητρόπουλος Βίκτωρ, ίσον σιγουριά στο στημένο παιχνίδι». Από τα έδρανα της Βουλής ο βουλευτής του ΠΑΣΟΚ Χρήστος Σμυρλής Λιακατάς έστρεψε τα βέλη του κατά του προέδρου της ΕΠΑΕ και του αδελφού του Θωμά υποστηρίζοντας, ούτε λίγο ούτε πολύ, ότι στήνουν παιχνίδια! 
 Απαντώντας στις καταγγελίες Σμυρλή ο Βίκτωρας Μητρόπουλος δήλωσε: «Ο κ. Σμυρλής προκλήθηκε από εμένα ενώπιον της Βουλής να δώσει ό,τι στοιχεία έχει στη διάθεσή του και σιώπησε. Κατόπιν αυτού δεν δικαιούται να ομιλεί».
 Στην ομιλία του ο βουλευτής του ΠΑΣΟΚ κατήγγειλε, επίσης, ότι «εγώ προσωπικά πέρυσι ήξερα ποιοι θα είναι οι πρωταθλητές στη Β' Εθνική Kατηγορία πέντε μήνες
 Στην τοποθέτησή του ο κ. Σμυρλής παραδέχτηκε ότι το «παρασκήνιο» του ελληνικού
ποδοσφαίρου γελοιοποίησε το ΠΑΣΟΚ και τη Ν.Δ. (!) στις αρχαιρεσίες της ΕΠΟ. «Χρηματισμός και ξερό ψωμί», είπε για τις εκλογές της ποδοσφαιρικής ομοσπονδίας ο καταγγέλλων βουλευτής, ο οποίος πρόσθεσε: «Στο "ξερό ψωμί" εγώ σημειώνω Μητρόπουλος Θωμάς».
 Στη Βουλή διαβιβάστηκε από τον εισαγγελέα Πρωτοδικών Ισίδωρο Ντογιάκο η μηνυτήρια αναφορά σε βάρος του υφυπουργού Αθλητισμού Γιώργου Φλωρίδη, από τον ιδιοκτήτη της εταιρείας CHRISTINA INC, Κώστα Τσολακάκη, για το διαγωνισμό του Iππόδρομου. Σ' αυτήν καταγγέλλεται: 
 Πρώτον: Η ανακοίνωση του διαγωνισμού, που δημοσιεύτηκε στον ελληνικό Τύπο, ήταν παραπλανητική και διαφορετικού περιεχομένου από εκείνη που δημοσιεύτηκε στην εφημερίδα της Ευρωπαϊκής Ενωσης.
 Δεύτερον: H εμπλοκή του Τρ. Κουταλίδη, που ως μέλος της κοινοπραξίας των χρηματοοικονομικών συμβούλων έχει αποδεδειγμένη σχέση με τον πρόεδρο εταιρείας
που συμμετείχε στο διαγωνισμό. Kαι συγκεκριμένα τον Σωκράτη Kόκκαλη.
 Τρίτον: Οι κοινοπραξίες που επελέγησαν κατά την προεπιλογή έχουν σχέσεις μεταξύ τους, γεγονός που δεν εγγυάται το αδιάβλητο και το δημόσιο συμφέρον.
 Τέταρτον: Η προσθήκη των έργων των προσωρινών αθλητικών εγκαταστάσεων έγινε κατόπιν εορτής, άρα είναι παράνομη.
 Ο Κώστας Τσολακάκης θεωρεί υπεύθυνο τον Γιώργο Φλωρίδη, αρμόδιο υπουργό του ζητήματος, γιατί, παρ' ότι γνωρίζει τις παράνομες πράξεις που έγιναν στη διαδικασία του διαγωνισμού, τις επικυρώνει και τις υπερασπίζεται ενώπιον των αρμόδιων οργάνων της Ευρωπαϊκής Ενωσης (όπου επίσης έχει προσφύγει), με αποτέλεσμα να δημιουργείται η υπόνοια ότι εξυπηρετεί επιχειρηματικά συμφέροντα.
  Απαντώντας, ο Δ. Ρέππας ισχυρίστηκε ότι ο δημόσιος διεθνής διαγωνισμός βρίσκεται σε εξέλιξη, ο μηνυτής έχει προσφύγει στην ελληνική Δικαιοσύνη, η οποία απέρριψε τις αιτιάσεις του και κατέληξε πως τα όσα καταγγέλλονται αναφέρονται σε περίοδο πριν από την ανάληψη των καθηκόντων από τον Γ. Φλωρίδη.
