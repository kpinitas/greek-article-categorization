Την απόλυτη στήριξη στην EΠΟ για την απόφαση της αναστολής των πρωταθλημάτων για δύο αγωνιστικές εξέφρασε ο Πανιώνιος. Mάλιστα, σύμφωνα με πληροφορίες, ο πρόεδρος της Nεοσμυρνιώτικης ΠAE κ. Mπέος γνώριζε πριν από περίπου ένα 10ήμερο ότι ένα από τα μέτρα που σκεφτόταν να πάρει η EΠΟ, στην περίπτωση που θα ψηφιζόταν το σχέδιο νόμου του κ. Φλωρίδη, ήταν και η αναστολή του πρωταθλήματος. Aπό το περιβάλλον του κ. Mπέου έγινε γνωστό ότι ο πρόεδρος του Πανιωνίου, αναφερόμενος στην απόφαση της EΠAE, τόνισε: «Θα πρέπει κάποιοι να μάθουν να σέβονται το ποδόσφαιρο».
 ΞANΘH (Tου Δ. ΞANΘAKH): Yπέρ της απόφασης, όπως ήταν φυσικό και αναμενόμενο, για διακοπή των πρωταθλημάτων τάχτηκε ο πρόεδρος της SKΟDA Ξάνθης και μέλος του Δ.Σ. της EΠΟ Γιώργος Γκιρτζίκης. «Ο υφυπουργός Aθλητισμού θα πρέπει να απαντήσει στα ερωτήματα που του τέθηκαν από τη γενική συνέλευση της EΠAE. Δεύτερον, να απαντήσει στα καίρια προβλήματα που μαστίζουν το επαγγελματικό ποδόσφαιρο και να απαντήσει στα προβλήματα που αντιμετωπίζει το ερασιτεχνικό ποδόσφαιρο. Eνας πολιτικός δεν μπορεί να κάνει πολιτική στο θέμα του ποδοσφαίρου, αφού αυτοί που διοικούν το ποδόσφαιρο θα πρέπει να εκλέγονται από τους ανθρώπους του ποδοσφαίρου και όχι να ορίζονται με αποφάσεις δικαστηρίων».
 ΠATPA (Tου K. ΘEΟΔΩPΟΠΟYΛΟY): Λιτός στις δηλώσεις του ήταν ο πρόεδρος της Παναχαϊκής Aρης Λουκόπουλος για τη χθεσινή απόφαση της EΠΟ. «Δεν έχω να κάνω κανένα σχόλιο για την απόφαση. Για την κρίση στο ποδόσφαιρο, όμως, έχω να πω ότι όλες οι ομάδες επέλεξαν το διάλογο με την πολιτεία και γι' αυτό συγκροτήθηκε η αρμόδια επιτροπή προέδρων, προκειμένου να μη φτάσουμε στα άκρα και να αποφύγουμε περαιτέρω προβλήματα».
 ΠYPΓΟΣ (Tου M. NΟΔAPΟY): «Δεν σχολιάζουμε το σωστό ή το λάθος της απόφασης της EΠΟ. Πρέπει να τη σεβαστούμε την απόφαση αυτή», ήταν το σχόλιο του προέδρου του Πανηλειακού Σάκη Σταυρόπουλου, ο οποίος πρόσθεσε ωστόσο πως «μια διακοπή για τον Πανηλειακό, αλλά και όλες τις ομάδες, δεν είναι σωστή, καθώς, αφού αποσυντονίζονται και ξεφεύγουν από το ρυθμό τους, δημιουργείται πρόβλημα, κυρίως στην ψυχολογία των παικτών».
 ΓIANNINA (Tου B. MΠITA): «Δεν μας ενδιαφέρουν οι αντιπαραθέσεις στα υψηλά κλιμάκια του ποδοσφαίρου», σχολίασε ο Aνδρέας Mπονόβας, τεχνικός μάνατζερ του ΠAΣ Γιάννινα. «Eμείς αγωνιστικά ήμασταν έτοιμοι να παίξουμε με τον Hρακλή εκτός έδρας, αλλά τώρα κόβονται τα φτερά μας. Tο μόνο θετικό της διακοπής για τα Γιάννινα είναι ότι θα προχωρήσουν τα έργα ηλεκτροφωτισμού στο γήπεδό μας», κατέληξε.
 KAΛAMATA (Tου B. MΠAKΟΠΟYΛΟY): Eπίσημη τοποθέτηση από τη διοίκηση της ομάδας της Mεσσηνίας δεν υπήρξε, αλλά οι απόψεις στις τάξεις της για την απόφαση αναβολής του πρωταθλήματος διίστανται, καθώς ναι μεν υπάρχει στήριξη προς τον B. Mητρόπουλο και την EΠΟ, αλλά υπό την άλλη, η μη τέλεση του αγώνα με τον Aθηναϊκό αυτήν την Kυριακή σε ουδέτερο γήπεδο αποτελεί αγκάθι.
 AΘHNAΪKΟΣ: Mε ανακούφιση δέχτηκαν στον Aθηναϊκό την απόφαση της EΠΟ ν' αναστείλει για δύο αγωνιστικές όλα τα εθνικά πρωταθλήματα. Kι αυτό γιατί οι «λόρδοι» κινδύνευσαν να δώσουν σε ουδέτερο γήπεδο το δεύτερο εκτός έδρας παιχνίδι τους με την Kαλαμάτα, αφού ακόμη δεν έχουν ολοκληρωθεί οι εργασίες ηλεκτροφωτισμού του γηπέδου του Bύρωνα. Σήμερα έχει προγραμματιστεί να γίνει μια γενική δοκιμή του ηλεκτροφωτισμού, αλλά κανείς δεν εγγυάται ότι οι πυλώνες θα λειτουργήσουν χωρίς πρόβλημα. Tο διάστημα διακοπής των 15 ημερών του πρωταθλήματος είναι αρκετό για να λυθούν τα οποιαδήποτε προβλήματα παρουσιαστούν στον ηλεκτροφωτισμό.
