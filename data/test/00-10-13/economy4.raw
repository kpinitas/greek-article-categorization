Eνας στους τρεις χρήστες του Διαδικτύου θα πραγματοποιούν τις τραπεζικές του εργασίες μέσω του Iντερνετ το 2003. Οι τραπεζικές εφαρμογές του Διαδικτύου αναπτύσονται ταχύτατα και στη χώρα μας. Οπως αποκάλυψε χθες η διοίκηση της Eurobank, η Τράπεζα διαθέτει ήδη 10.000 πελάτες, που πραγματοποιούν τις εργασίες τους μέσω του Διαδικτύου, ενώ διαθέτει το 8, 5% των χρηματιστηριακών συναλλαγών που γίνονται μέσα από τα κανάλια του Ιντερνετ.
 Αντίστοιχα θετικές είναι οι προβλέψεις για τις υπηρεσίες του «κινητού Ιντερνετ», αυτές δηλαδή που μπορούν να παρασχεθούν από κινητό τηλέφωνο. Οι χρήστες των υπηρεσιών αυτών προβλέπεται φέτος να φθάσουν τις 36.000 και το 2002 το 1.000.000. Το 2003, τα έσοδα από τις υπηρεσίες αυτές εκτιμάται ότι θα ξεπεράσουν τα 32 δισ. δρχ. Οι τράπεζες που δεν θα δραστηριοποιηθούν στις υπηρεσίες αυτές, κινδυνεύουν να χάσουν το 50% της χρηματιστηριακής αξίας του στο μέλλον, ενώ αυτές που θα ακολουθήσουν μια αμυντική στρατηγική μπορούν να χάσουν το 20% της αξίας τους.
 Η Eurobank έχει ήδη πραγματοποιήσει επενδύσεις 100 εκατ. δολαρίων (περίπου 40 δισ. δρχ.) τα τελευταία τρία χρόνια, προκειμένου να είναι σε θέση να αξιοποιήσει τις σύγχρονες εφαρμογές της τενχνολογίας, της πληροφορικής και των
τηλεπικοινωνιών. Οι επενδύσεις αυτές συνδέονται με την ανάπτυξη των τραπεζικών
εργασιών μέσω Ιντερνετ, μέσω του κινητού τηλεφώνου, αλλά και μέσω της ψηφιακής
 Η ανάπτυξη των δραστηριοτήτων αυτών δεν σημαίνει, βέβαια, ότι υποκαθίσταται ο ρόλος που διαδραματίζει το «παραδοσιακό τραπεζικό κατάστημα», όπως επισήμανε ο
διευθύνων σύμβουλος της Τράπεζας Νικ. Νανόπουλος και σε κανένα μέρος του κόσμου δεν έχει παρατηρηθεί μέχρι στιγμής μείωση του αριθμού των τραπεζικών καταστημάτων, παρά την εισαγωγή των νέων τεχνολογιών. Αντίθετα, τα λεγόμενα εναλλακτικά δίκτυα, αποτελούν συμπληρωματική μορφή προώθησης των τραπεζικών προϊόντων.
 Οι νέες αυτές τεχνολογίες, εκτός από τις δυνατότητες που προσφέρουν, δίνουν το
έναυσμα για μεταβολές στην τραπεζική αγορά. Ο αναπληρωτής διευθύνων σύμβουλος της τράπεζας, Βύρων Μπαλλής, προειδοποίησε ότι οι τράπεζες θα πρέπει να υπερνικήσουν την αδράνειά τους και να πάρουν γρήγορες αποφάσεις.
