Οι αγορές βάφτηκαν χθες με πετρέλαιο. Η κλιμάκωση της βίας στη Μέση Ανατολή και το τρομοκρατικό χτύπημα στην Υεμένη κατά αμερικανικού αεροπλανοφόρου εκτίναξαν στα ύψη τις τιμές του πετρελαίου.
τιμή του «μαύρου χρυσού» ενισχύθηκε κατά 11% και έφτασε στο νέο υψηλότερο επίπεδο από την εποχή του πολέμου στον Περσικό το 1990. Η τιμή του πετρελαίου μπρεντ ενισχύθηκε στο Λονδίνο κατά 3, 50 δολ. και έφτασε έως τα 35, 30 δολ., πριν υποχωρήσει στα 33, 35 δολ., συνεχίζοντας να παρουσιάζει άνοδο 1, 56 δολ.
 Στη Νέα Υόρκη η τιμή του αργού άγγιξε τα 37 δολ. το βαρέλι, παρουσιάζοντας άνοδο 4 δολ., πριν να διαμορφωθεί αργότερα στα 35, 35 δολ. το βαρέλι, υψηλότερα
 Οι ισραηλινοί βαμβαρδισμοί κατά των Παλαιστινίων, σε αντίποινα για το θάνατο δύο Iσραηλινών στρατιωτών, καθώς και το τρομοκρατικό χτύπημα στην Υεμένη κατά αμερικανικού αεροπλανοφόρου, που στοίχισε τη ζωή σε 4 Αμερικανούς ναύτες και τραυμάτισε άλλους 36, στάθηκε αφορμή για να πάρει φωτιά η ήδη εύφλεκτη αγορά πετρελαίου.
 Ως γνωστόν, στους πολέμους της Μέσης Ανατολής δεν χρησιμοποιούνται μόνο όπλα, αλλά πολλές φορές και πετρέλαιο, παρ' όλο που στην παρούσα φάση φαίνεται να κινδυνεύει η ειρήνη, όχι όμως και οι πετρελαιοπηγές των αραβικών χωρών ή η απρόσκοπτη ροή πετρελαίου προς τη Δύση.
 Η άνοδος του πετρελαίου και η κλιμάκωση της βίας στη Μέση Ανατολή προκάλεσε «παράπλευρες απώλειες» στα διεθνή χρηματιστήρια, με πρώτο θύμα το χρηματιστήριο που επηρεάζεται άμεσα από τις εξελίξεις, το Xρηματιστήριο του Τελ Αβίβ.
 Οι συναλλαγές στο ισραηλινό χρηματιστήριο μάλιστα διακόπηκαν κάποια στιγμή, καθώς ο δείκτης έφθανε στο -12%, πριν να κλείσει τελικά με πτώση 7, 55%. Το ισραηλινό νόμισμα, το σέκελ, υποχώρησε κατά 1, 4%, μέσα σε μια μέρα έναντι του δολαρίου, στα 4, 1370 σέκελ ανά δολάριο.
  Οι μεγάλες απώλειες βέβαια, που επηρεάζουν όλες τις αγορές του κόσμου, αφορούν τη Γουόλ Στριτ. Με την ανησυχία διάχυτη εδώ και καιρό για τις προοπτικές της αμερικανικής οικονομίας και τα κέρδη των επιχειρήσεων, η άνοδος
του πετρελαίου και η αβεβαιότητα στη Μέση Ανατολή ήταν μία καλή αφορμή για να πέσει κατακόρυφα ο δείκτης. Στις 21.30 ώρα Ελλάδας, ο Ντάου Τζόουνς υποχωρούσε
πάνω από 3% και πλησίαζε στο κατώφλι των 10.000 μονάδων, ενώ ο Nasdaq, που από
  Στην Ευρώπη τα χρηματιστήρια παρουσίασαν πολύ έντονες διακυμάνσεις, καταφέρνοντας τελικά να κλείσουν άλλα με σχετικά μικρές απώλειες και άλλα ακόμη και με άνοδο.
  Το χρηματιστήριο του Λονδίνου ενισχύθηκε κατά 0, 23%, του Παρισιού κατά 0, 58%, αλλά το Xρηματιστήριο της Φρανκφούρτης, που κλείνει αργότερα από τα άλλα ευρωπαϊκά, υποχωρούσε λίγη ώρα πριν να τελειώσουν οι συναλλαγές, κατά 1, 59%.
 Η βραχυπρόθεσμη πορεία τους εξαρτάται άμεσα από τις εξελίξεις στο Mεσανατολικό
και την αγορά πετρελαίου. Πάντως η συγκυρία δεν ήταν ό,τι καλύτερο για τα διεθνή χρηματιστήρια, που εδώ και αρκετές ημέρες βρίσκονται σε πτωτική τροχιά,
λόγω του νέου «βατερλό» που αντιμετωπίζει ο κλάδος της υψηλής τεχνολογίας.
