 Με σχετική ηρεμία διεξήχθη χθες στην Αλβανία ο πρώτος γύρος των δημοτικών εκλογών, παρά το κλίμα της σύγκρουσης που είχε δημιουργηθεί τις τελευταίες εβδομάδες από τα δύο μεγαλύτερα κόμματα της χώρας, το Σοσιαλιστικό και το Δημοκρατικό, με πρωτεργάτη τον πρώην πρόεδρο Σαλί Μπερίσα.
 Οι κάλπες άνοιξαν στις 7.00 το πρωί και έκλεισαν στις 6.00 το απόγευμα, και στο διάστημα αυτό, σύμφωνα με τις πληροφορίες που υπήρχαν μέχρι νωρίς το βράδυ, σημειώθηκαν μόνο μικρά επεισόδια χωρίς κανένα δραματικό τόνο, αν και δεν είναι ακόμη γνωστό πώς διεξήχθησαν οι εκλογές σε περιοχές επαρχίας της, με
 Η ηρεμία αυτή πάντως οφείλεται και στα δρακόντεια μέτρα ασφαλείας που έλαβε πριν από τρεις ημέρες το υπουργείο Εσωτερικών, στο πλαίσιο των οποίων μάλιστα η αστυνομία συνέλαβε το Σάββατο το μεσημέρι τον Σαλί Λούσια, έναν Κοσοβάρο, πρώην σωματοφύλακα του Μπερίσα, που είχε ήδη σε βάρος, ένταλμα σύλληψης από το
 Μαζί με τον Λούσια η αστυνομία συνέλαβε και ορισμένα μέλη μιας συμμορίας Κοσοβάρων, πιστών στον πρώην «πρωθυπουργό» Μπουγιάρ Μπουκόσι, που είχαν έρθει
 Η ηρεμία που επικράτησε κατά τη χθεσινή ψηφοφορία ωστόσο, ήδη «μετρά» υπέρ της κυβέρνησης του Ιλίρ Μέτα, ο οποίος προχθές σε δηλώσεις του στην «Ε» είπε μεταξύ άλλων ότι ο Σαλί Μπερίσα είναι ο πολιτικός που επιπλέει με τις ταραχές,
αλλά ότι δεν πρόκειται να πετύχει τίποτα, διότι «οι θεσμοί στην Αλβανία έχουν ισχυροποιηθεί» και ακόμη ότι «ο λαός θα ανταποκριθεί στην προσπάθεια της κυβέρνησης οι εκλογές αυτές να είναι οι πιο ελεύθερες και δημοκρατικές που είχε ποτέ η Αλβανία».
 Εξάλλου, ο σοσιαλιστής ηγέτης Φάτος Νάνο δήλωσε χθες, ότι «στην Αλβανία δεν μπορούν πλέον να σημειωθούν δραματικά γεγονότα, αντίστοιχα του παρελθόντος».
 Το κλίμα αυτό όπως είναι φυσικό στρέφεται καθαρά εναντίον του Σαλί Μπερίσα, ο οποίος φαίνεται ότι απομονώνεται όλο και περισσότερο ακόμη και μέσα στο ίδιο του κόμμα.
 Τα επίσημα αποτελέσματα του πρώτου γύρου των εκλογών υπολογίζεται ότι ίσως εκδοθούν αύριο, ήδη όμως πολλοί υποστηρίζουν ότι ο ηγέτης του Δημοκρατικού Κόμματος είναι προετοιμασμένος να μην αναγνωρίσει κανένα εκλογικό αποτέλεσμα αν αυτό δεν του δίνει τη νίκη.
 Ορισμένοι μάλιστα εκτιμούν ότι αν η διαφορά του Δημοκρατικού Κόμματος από τους
Σοσιαλιστές είναι μεγάλη, δεν αποκλείεται να καταγγείλει ότι έγινε νοθεία και να προκαλέσει βίαια επεισόδια.
 Αντίθετα, αν η διαφορά είναι μικρή, πράγμα που θεωρείται πιθανότερο, ο Μπερίσα
θα αισθανθεί ότι έχει επιρροή στο εκλογικό σώμα και θα κηρύξει «ανένδοτο αγώνα» με σκοπό να πετύχει τη διενέργεια, μέχρι το τέλος αυτού του χρόνου, βουλευτικών εκλογών, οι οποίες έτσι κι αλλιώς θα διεξαχθούν μέσα στο 2001.
 Ωστόσο, τα σχέδια αυτά του Μπερίσα χαρακτηρίζονται ως σπασμωδικές ενέργειες, καθώς υποστηρίζεται ότι πρέπει να γνωρίζει πως έχει αρχίσει η αντίστροφη μέτρηση για την πολιτική καριέρα του.
 Χαρακτηριστικά, ο Τριτάν Σέχου, τελευταίος υπουργός Εξωτερικών πριν από την εξέγερση του 1997 και σήμερα βουλευτής, ο οποίος όμως ανήκει στη φράξια που αντιμάχεται τον Μπερίσα, δηλώνει: 
 «Ο Σαλί Μπερίσα δεν εκφράζει ολόκληρο το Δημοκρατικό Kόμμα, αλλά μόνο μία μικρή μερίδα στελεχών και οπαδών, η δράση των οποίων διατηρεί το κόμμα σε απομόνωση, και αυτό διότι ο Μπερίσα δεν μπορεί να χαράξει μακρόπνοη στρατηγική
ή πολιτικό πρόγραμμα. Ομως, για το καλό του κόμματος και της Αλβανίας πρέπει να βγούμε από αυτή την απομόνωση και να συμμετάσχουμε στο κοινοβουλευτικό παιχνίδι με σεβασμό στους δημοκρατικούς κανόνες».
