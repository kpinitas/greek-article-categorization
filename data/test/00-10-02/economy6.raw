Πυξίδα για την περαιτέρω πορεία της χρηματιστηριακής αγοράς εκτιμάται ότι θα αποτελέσει η σημερινή, πρώτη συνεδρίαση του Οκτωβρίου. 
 Η σταθεροποιητική διαδρομή του γενικού δείκτη στα επίπεδα μεταξύ 4.100-4.170 μονάδων στις τελευταίες δέκα συνεδριάσεις του Σεπτεμβρίου, έχει ήδη προσφέρει αξιόλογες ευκαιρίες για την απαραίτητη αναδιάρθρωση χαρτοφυλακίων σε τιμές ελκυστικές, ενώ παρέσχε και σημαντικά χρονικά περιθώρια στους ξένους θεσμικούς
επενδυτές να ολοκληρώσουν ομαλά, μεγάλο μέρος της διαδικασίας συσσώρευσης ισχυρών μετοχών στα χαρτοφυλάκιά τους. 
 Αυτή, όμως, ακριβώς η σταθεροποίηση του δείκτη έχει μετατρέψει και τη Σοφοκλέους ξεκάθαρα πια σε αγορά δύο ταχυτήτων, με τις μετοχές τής μεγάλης κεφαλαιοποίησης να μονοπωλούν το αγοραστικό ενδιαφέρον Eλλήνων και ξένων θεσμικών επενδυτών, και έναν μεγάλο όγκο τίτλων της μικρής και μεσαίας κεφαλαιοποίησης να διολισθαίνουν προς ακόμη χαμηλότερα επίπεδα τιμών. 
 Είναι χαρακτηριστικό ότι μετά την ανάκαμψη της αγοράς κατά περίπου 600 μονάδες, το Σεπτέμβριο, οι ετήσιες απώλειες σε επίπεδο γενικού δείκτη περιορίστηκαν σε ποσοστό -24, 5%, του τραπεζικού κλάδου σε μόλις -16, 2%, του δείκτη FTSE-20 σε -18, 5%, ενώ την ίδια περίοδο η Παράλληλη έχει αυξήσει τις απώλειές της σε -62%. 
 Η Σοφοκλέους, πάντως, φαίνεται πως παραμένει ελκυστική για τους μεγάλους επενδυτικούς οίκους του εξωτερικού, οι οποίοι, τόσο από τις κινήσεις τους όσο και από τις αναλύσεις τους, προκύπτει ότι την αντιμετωπίζουν ως μια αγορά με σημαντικές προοπτικές. «Πρόκειται για μια αυξανόμενα ελκυστική αμυντική αγορά», σημειώνει στην τελευταία ανάλυσή της η Merrill L ynch, προτείνοντας ταυτόχρονα αύξηση των θέσεων στις αγορές της ευρωζώνης, ενώ άλλοι οίκοι, όπως η Salomon Smith Barne yκαι η Deutsche Βank, εκτιμούν ότι ο γενικός δείκτης έχει περιθώρια να διαμορφωθεί σε επίπεδα πλησίον των 4.500 μονάδων στο τέλος του έτους. 
 Διατηρώντας ξεκάθαρα πια το πλεονέκτημα του «αιφνιδιασμού», τα funds του εξωτερικού που τοποθετούνται μεσοπρόθεσμα στην ελληνική αγορά, έκαναν περισσότερο αισθητή την εμφάνισή τους την Παρασκευή, προχωρώντας σε νέο κύκλο τοποθετήσεων με επίκεντρο επιλεγμένες τραπεζικές μετοχές και χαρτιά που περιλαμβάνονται στον MSCI Greece. Η «επιθετική» αυτή κίνηση διαπότισε με αισιοδοξία τους εγχώριους χρηματιστηριακούς παρατηρητές, οι οποίοι θεωρούν ότι
 Εκείνο που μένει να αποδειχτεί από σήμερα, είναι εάν η επιφανειακή άπνοια που επικράτησε στη Σοφοκλέους το προηγούμενο διάστημα και αποτυπώθηκε τόσο στον περιορισμένο τζίρο (διατηρήθηκε κάτω από 88 δισ. δρχ.) όσο και στις μικρές διακυμάνσεις του γενικού δείκτη, δημιούργησε συνθήκες ικανές να ανοίξουν το δρόμο της αγοράς για υψηλότερα επίπεδα τιμών. 
 Τόσο οι τεχνικές, όσο και οι θεμελιώδεις αναλύσεις μεγάλων χρηματιστηριακών εταιρειών, συμφωνούν πάντως στο συμπέρασμα ότι οι πιθανότητες για μια νέα ανοδική κίνηση του γενικού δείκτη προς τις 4.500 μονάδες, με τη «βοήθεια» των μετοχών της μεγάλης κεφαλαιοποίησης είναι -υπό προϋποθέσεις- σημαντικές. 
 Από τις εξελίξεις της περασμένης εβδομάδας στο διεθνές οικονομικό σκηνικό, κατέστη εμφανές ότι οι εξωγενείς διαταραχές, που ευθύνονται εν πολλοίς για τη νευρικότητα στις διεθνείς κεφαλαιαγορές, οδεύουν προς εξομάλυνση. Η τιμή του πετρελαίου υποχώρησε την Παρασκευή κάτω από τα 30 δολάρια το βαρέλι, εξέλιξη που ήρθε μετά τη δημοσιοποίηση των προθέσεων των ΗΠΑ και της Σαουδικής Αραβίας
 Παράλληλα, η πρωτοβουλία των Κεντρικών Τραπεζών για στήριξη του ευρώ, μπορεί να μην οδήγησε σε ανατίμηση του ενιαίου ευρωπαϊκού νομίσματος, πλην όμως συνέβαλε στη σταθεροποίησή του απέναντι στο δολάριο, αφήνοντας ανοιχτό το δρόμο για περαιτέρω ανάκαμψη. Στην αμερικανική αγορά, όμως, προέκυψαν νέες ανησυχίες που επηρέασαν αρνητικά τον Dow Jones και τον Nasdaq, λόγω σειράς ανακοινώσεων για μειωμένη κερδοφορία κατά το τρίτο τρίμηνο σε εταιρείες τόσο του βιομηχανικού όσο και του τεχνολογικού κλάδου. 
 Οι θετικές εκτιμήσεις των εγχώριων αναλυτών δίνουν ιδιαίτερο βάρος και σε μια σειρά εξελίξεων που αναμένεται να λάβουν χώρα την εβδομάδα που ξεκινά από σήμερα, με κυριότερες αυτήν της -επιτυχούς κατά τα φαινόμενα- έκβασης των δημόσιων εγγραφών της Cosmote, αλλά και της αναμενόμενης δημοσιοποίησης του νομοσχεδίου για τον κατασκευαστικό κλάδο. 
