Από πού ερχόμαστε; Πώς δημιουργήθηκε ο κόσμος μας; Είμαστε μόνοι μας στο Σύμπαν; Κι αν όχι, κινδυνεύουμε; Μήπως μας παρακολουθούν κι είμαστε τελικά μέρος ενός παιχνιδιού μιας άγνωστης εξωγήινης δύναμης; Ερωτήματα χωρίς τέλος, συνυφασμένα με την ανθρώπινη ύπαρξη. Ολοι μας έχουμε αναρωτηθεί. Το μυστήριο, το άγνωστο, το ανεξήγητο έλκουν την ανθρώπινη περιέργεια.
 Αυτή η έμφυτη αναζήτηση της ανθρώπινης φύσης είναι και το μυστικό της επιτυχίας του Ελβετού συγγραφέα Εριχ φον Ντένικεν, γνωστού ανά τον κόσμο για τις θεωρίες του περί εξωγήινων και UFΟ. «Η βάση της ανθρώπινης ευφυΐας είναι η
περιέργεια», ισχυρίζεται και ο ίδιος και κάνει με πανέξυπνο τρόπο ό,τι μπορεί για να συντηρεί αυτήν μας την περιέργεια.
 Το 1968, ο Εριχ φον Ντένικεν εξέδωσε το πρώτο του βιβλίο, «Αναμνήσεις από το μέλλον», τραβώντας τα φώτα της δημοσιότητας παγκοσμίως. Ακόμη και οι πιο άπιστοι διάβασαν το βιβλίο του και προβληματίστηκαν. Ευκολοδιάβαστο, περιείχε αληθοφανείς θεωρίες για την παρουσία εξωγήινων όντων στη Γη, η οποία αποδεικνύεται από το συγγραφέα του, παρατηρώντας τα αρχαία μνημεία αλλά και τα
 Η μόδα της επιστημονικής φαντασίας και τα X-Files είχαν μόλις βρει τον γκουρού
τους. Μια ολόκληρη βιομηχανία στήθηκε στη συνέχεια με πανάκριβες παραγωγές για
 Ο Εριχ φον Ντένικεν πριν από λίγες μέρες βρέθηκε στη χώρα μας. Το νέο του βιβλίο «Στο όνομα του Δία» (εκδόσεις «Νότος») αφορά τους μύθους της παράδοσης και της ιστορίας μας. Στη σουίτα του ξενοδοχείου του, πιστοί και άπιστοι δημοσιογράφοι είχαν ένα κοινό: την περιέργεια τού τι θα μας πει. Και μας είπε πολλά.
 «Είναι σημαντικό να καταλάβετε ότι το "Στο όνομα του Δία" δεν είναι ένα βιβλίο
Iστορίας για την Ελλάδα, αλλά ένα βιβλίο για ιστορίες της Ελλάδας. Η Ελλάδα της αρχαιότητας βρίθει από απίστευτες ιστορίες. Πραγματοποιήθηκαν άραγε ποτέ οι περιπλανήσεις του Οδυσσέα; Τι συνέβαινε στους Δελφούς; Βρήκε ο Σλίμαν την αληθινή Τροία; », άρχισε να μας λέει και να εξηγεί.
 Οι περισσότεροι μύθοι της αρχαίας Ελλάδας έχουν έναν πυρήνα που βασίζεται σε αληθινά γεγονότα. Αν ο μύθος περιέχει τεχνικές λεπτομέρειες, τότε πρέπει να συμπεραίνουμε ότι δεν ήταν μόνο μύθος... Κάποιος έδωσε τις πληροφορίες, τις εντολές, ισχυρίζεται ο Εριφ φον Ντένικεν των 25 συνολικά βιβλίων, με περισσότερα από 60 εκατομμύρια πουλημένα αντίτυπα. Η φαντασία δεν μπορεί να είναι τόσο παλιά, όταν οι πρόγονοί μας εκείνη την περίοδο ήταν τόσο πρωτόγονοι
και δεν είναι δυνατόν να είχαν τα ερεθίσματα να δημιουργήσουν έναν τέτοιο μύθο
 Ετσι ο Εριχ φον Ντένικεν και η θεωρία του πρεσβεύουν ότι ο Δίας και ο Απόλλωνας ήταν οι εξωγήινοι «δάσκαλοι» του πολιτισμού μας. Ηταν αυτοί που μας έμαθαν να φτιάχνουμε δρόμους, τοίχους, να ερμηνεύουμε την αστρολογία και να φτιάχνουμε θεραπείες. Οι εξωγήινοι οι ίδιοι φυσικά «δεν λερώνουν τα χέρια τους», απλώς μεταδίδουν τις γνώσεις. Η διδαχή τους φτάνει μέχρι τα προϊστορικά
χρόνια. Μετά η γνώση είχε πλέον αποκτηθεί επομένως οι άνθρωποι ήδη γνώριζαν. Γι' αυτό και, σύμφωνα πάντα με το συγγραφέα, ο Παρθενώνας (κατά πολύ νεότερος)
χτίστηκε κατ' εντολήν του Ικτίνου κι όχι κάποιου εξωγήινου όντος... «Είναι καιρός πάντως και σ' αυτή τη χώρα ν' αρχίσει η συζήτηση γι' αυτά τα πράγματα...».
 Απαντήσεις φυσικά δεν δίνει, μόνο ερωτήματα θέτει «για να είμαστε προετοιμασμένοι...». Και να μην ξεχνάμε ότι το «κοινό μέτωπο ενάντια στον κοινό εχθρό θα φέρει αλληλεγγύη και αγάπη σ' αυτό τον κόσμο».
 Στην προσπάθειά του αυτή να ενώσει το γήινο κόσμο, εντάσσεται και το επόμενο σχέδιό του. Η δημιουργία του πάρκου «Τα μυστήρια του κόσμου», που εκπονεί αυτό
το διάστημα στην Ελβετία με πλήθος χορηγών. Ελάτε να δείτε τη φανταστική πλευρά της επιστήμης και όλα τα άλυτα μυστήρια του κόσμου, είναι το σύνθημά του...
 Η συνέντευξη Τύπου είχε τελειώσει και το επόμενο ραντεβού του, ένας συμπαθής γήινος συνάνθρωπός μας, μας μοίρασε ένα φυλλάδιο για μια εταιρεία με τίτλο «Ενωση Ερεύνης της Αρχαιολογίας, της Αστροναυτικής και της αναζήτησης εξωγήινης ευφυΐας»... Περί τις 12.000 δραχμές είναι η ετήσια συνδρομή όσων θέλουν να γίνουν μέλη! 
