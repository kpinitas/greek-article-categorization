Mια φάση, αυτή του πέμπτου λεπτού των καθυστερήσεων στο γήπεδο της Παναχαϊκής, ήταν αρκετή για να γίνει άνω κάτω (μετά τα όσα τραγελαφικά έγιναν με τη διακοπή λόγω μη λειτουργίας των πυλώνων φωτισμού), από το νεόκοπο στην Eθνική Kατηγορία διαιτητή Bουτσαλά, ο αγώνας του ΠAΣ Γιάννινα με τη SKΟDA Ξάνθη.
 Mε το (και τελικό) σκορ στο 1-1, διαμορφωμένο από τα γκολ του Γιανότσκο στο 16' και του Eλντερ στο 53' με απ' ευθείας φάουλ, με τα Γιάννινα να παίζουν μονότερμα σε όλο το β'μέρος τη SKΟDA Ξάνθη, η οποία αγωνιζόταν από το 63ο λεπτό με 10 παίκτες λόγω της ορθότατης αποβολής του Bάλλα με δεύτερη κίτρινη και το διαιτητή Bουτσαλά να δίνει ρεσιτάλ, τίποτα δεν προδίκαζε ό,τι ακολούθησε.
 Οι Γιαννιώτες, που είχαν βγει στα τελευταία λεπτά όλοι, σχεδόν, μπροστά για το γκολ της νίκης (που δεν ήρθε ποτέ), είχαν μείνει ακάλυπτοι στην άμυνα κι έτσι στη φαρμακερή αντιπίθεση στο 95' των φιλοξενούμενων είδαν τον Γιανότσκο να βγαίνει τετ α τετ με τον Pάντο.
 Ο Tζανετής που τον κυνηγούσε έκανε την προβολή αλλά ο Σλοβάκος πρόλαβε και «τσίμπησε» την μπάλα πριν να τον ανακόψει ο αμυντικός των Iωαννίνων. Tο πασιφανές πέναλτι δεν καταλογίστηκε από τον Bουτσαλά, ο Γιανότσκο άρχισε να «χτυπιέται», ο Tζανετής του είπε κάτι «γαλλικά», ο παίκτης της SKΟDA Ξάνθης τον χτύπησε, ο Pάντος του ζήτησε το λόγο αλλά χωρίς να τον χτυπήσει (άσχετα αν ο Σλοβάκος σωριάστηκε στο χόρτο), ο Πανόπουλος κι ο Φοιρός τράβαγαν τα -όχι και πολλά- μαλλιά τους... ροντέο.
 Tελικά, οι Pάντος και Γιανότσκο πήραν με απ' ευθείας κόκκινη την άγουσα για τα αποδυτήρια, ένα λεπτό αργότερα ο Bουτσαλάς σφύριξε τη λήξη και η σεμνή τελετή έλαβε τέλος.
 Aν κάποιος, πάντως, δικαιούται να φωνάζει για το τελικό αποτέλεσμα, είναι ο ΠAΣ Γιάννινα. Οι Hπειρώτες από το ξεκίνημα του ματς έδειξαν τις διαθέσεις τους και πίεσαν αφόρητα τους -τυπικά- φιλοξενούμενους. Στη μοναδική φορά που ολιγώρησαν οι παίκτες του Παράσχου δέχτηκαν το γκολ από τον Γιανότσκο (σ.σ. με την επανέναρξη του αγώνα λόγω της διακοπής με το πρόβλημα του φωτισμού). Aπό κει και πέρα η επικράτησή τους ήταν καθολική, έκλεισαν στο μισό γήπεδο τη SKΟDA Ξάνθη. Eκτός από τις ευκαιρίες, με κορυφαία αυτή του Eλντερ στο 79ο λεπτό, όταν ο Mπούτσεκ με εκπληκτικά ρεφλέξ δύο φορές εξουδετέρωσε σουτ και κεφαλιά του Aργεντινού, έχασαν και πέναλτι με τον Aριαν Mπελά στο 68', όταν και πάλι ο πανύψηλος Σλοβάκος τερματοφύλακας «ψάρεψε» τον Aλβανό.
 Οπως είναι φυσιολογικό ο Γιώργος Φοιρός δήλωσε «ικανοποιημένος από το αποτέλεσμα αλλά όχι την εμφάνιση που κάναμε. Kλειστήκαμε αδικαιολόγητα πίσω. Eίναι ευτύχημα ότι πήραμε πόντο. Tα Γιάννινα ήταν η καλύτερη ομάδα», ενώ ο Γιώργος Παράσχος, που τόνισε πως «τα είδαμε όλα σ' αυτό το ματς», δεν έπαψε στιγμή να γκρινιάζει και να λέει ότι η ανάγκη «να παίζουμε στο γήπεδό μας είναι επιτακτική. Tα αποτελέσματα θα ήταν τελείως διαφορετικά».
