Σε βοήθεια από τη Ρωσία προσβλέπει η Ε.Ε. για να λύσει το ενεργειακό πρόβλημά της. Ευρωπαίος αξιωματούχος επιβεβαίωσε δημοσίευμα της εφημερίδας «Φαϊνάνσιαλ Τάιμς», σύμφωνα με το οποίο η Ευρωπαϊκή Επιτροπή έχει προτείνει τη σημαντική αύξηση της εισαγωγής ενέργειας από τη Ρωσία.
 Σύμφωνα με το δημοσίευμα, η Ε.Ε. και η Ρωσία έχουν αρχίσει ήδη διαπραγματεύσεις για τη μεγάλη αύξηση των ευρωπαϊκών εισαγωγών ενέργειας από τη Ρωσία.
 Η Κομισιόν έχει προτείνει το διπλασιασμό της εισαγωγής ρωσικού αερίου, από το ισοδύναμο σε 100 εκατ. τόνους πετρελαίου το χρόνο, καθώς και την αύξηση της εισαγωγής πετρελαίου και ηλεκτρικής ενέργειας.
 Η ιδέα αποδίδεται στον πρόεδρο της Ευρωπαϊκής Επιτροπής Ρομάνο Πρόντι, ο οποίος τη συζήτησε ήδη τηλεφωνικώς με το Ρώσο πρόεδρο Βλαντιμίρ Πούτιν.
 «Πρόκειται για μία πρωτοβουλία που συζητήθηκε και παρουσιάστηκε από τον Πρόντι
στο ECΟFIN της περασμένης Παρασκευής», δήλωσε Ευρωπαίος αξιωματούχος.
 «Yπήρξε συνεργασία κυρίως με το Γερμανό καγκελάριο Γκέρχαρντ Σρέντερ», πρόσθεσε ο ίδιος εκπρόσωπος.
