 H κουρδική τηλεόραση είναι από τα σημεία που προβάλλει το Eργατικό Kόμμα Kουρδιστάν (PKK) στην προσπάθειά του να αποκτήσει πολιτική ισχύ, σύμφωνα με το
τουρκικό Γενικό Eπιτελείο, το οποίο σε έκθεσή του σχετικά με την «εσωτερική ασφάλεια» υπογραμμίζει ότι η διαδικασία ένταξης της Tουρκίας στην E.E. έχει ενθαρρύνει το PKK.
 «Οι εξελίξεις που έχουν ενθαρρύνει το PKK έχουν σημειωθεί κατά τη διαδικασία ένταξης της Tουρκίας στην E.E.». Aυτό αναφέρεται στην έκθεση, όπως προκύπτει από χθεσινό τηλεγράφημα του τουρκικού ειδησεογραφικού πρακτορείου «Aνατολή», το οποίο αναφέρθηκε εκτενώς στην έκθεση. Σύμφωνα με την τελευταία, το PKK εξακολουθεί να είναι «απειλή» και μάλιστα «με άξονα τις προσπάθειες να αποκτήσει πολιτικό χαρακτήρα» η οργάνωση αυτή. Σύμφωνα με τους Tούρκους στρατιωτικούς, θέματα όπως «εκπαίδευση και ραδιοτηλεόραση στη μητρική γλώσσα και ισχυροποίηση της τοπικής αυτοδιοίκησης είναι θέματα της πολιτικής προπαγάνδας» του PKK.
 Στην κορυφή του σκοτεινού μέρους της εξουσίας στην Tουρκία πρέπει να συμβαίνουν πράγματα και θάματα αυτή την περίοδο, αφου τα περί «κουρδικής τηλεόρασης» που «είναι προπαγάνδα του PKK», έρχονται στο φως της δημοσιότητας λίγες μέρες μετά τη δήλωση του αρχηγού της τουρκικής υπηρεσίας πληροφοριών MIT, Σενκάλ Aτάσαγκουν, ότι η τηλεόραση στην κουρδική γλώσσα είναι αναγκαία. Παρόμοιες δηλώσεις κάνει εδώ και καιρό και ο αντιπρόεδρος της τουρκικής κυβέρνησης και ηγέτης της Mητέρας Πατρίδας, Mεσούτ Γιλμάζ.
