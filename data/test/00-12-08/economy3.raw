Ετοιμοι να τοποθετηθούν στη Σοφοκλέους αμέσως μόλις το ελληνικό Xρηματιστήριο ανακηρυχθεί σε ώριμη αγορά το Μάιο του 2001, εμφανίστηκαν εκπρόσωποι θεσμικών χαρτοφυλακίων των ΗΠΑ στη διάρκεια παρουσίασης των προοπτικών του Χρηματιστηρίου που έγινε στη Νέα Υόρκη. 
 Στη διάρκεια της δεύτερης κατά σειρά παρουσίασης των επενδυτικών ευκαιριών που εμφανίζει η Σοφοκλέους, τόσο ο πρόεδρος του ΧΑΑ, Π. Αλεξάκης, όσο και στελέχη ομάδας εισηγμένων επιχειρήσεων που τον συνόδευσαν, μίλησαν σε ένα ακροατήριο που αποτελείτο από περίπου 120 εκπροσώπους επενδυτικών οίκων, ασφαλιστικών και
 Τόσο η διοίκηση του ΧΑΑ-ΧAΠ όσο και οι εταιρείες που συμμετείχαν στην αποστολή
είχαν την ευκαιρία να πραγματοποιήσουν ξεχωριστές συναντήσεις, με μεγάλους επενδυτικούς οίκους και επενδυτικές τράπεζες. Σύμφωνα με τον πρόεδρο του ΧΑΑ, Π. Αλεξάκη, «στο πλαίσιο της επικείμενης αναβάθμισης της αγοράς στο πρώτο 5μηνο του 2001, το γκρουπ των επενδυτών που επενδύει στις ώριμες αγορές έχει αρχίσει να εξετάζει τις ελληνικές εταιρείες, ενώ σημειώνει ότι θα προχωρήσει σύμφωνα με τους δείκτες του MSCI. Μια τέτοια εξέλιξη αναμένεται να επιφέρει θετικό αντίκτυπο όχι μόνο στις εταιρείες μεγάλης κεφαλαιοποίησης, στις οποίες συνήθως εστιάζουν την προσοχή τους οι ξένοι θεσμικοί, αλλά και σε εταιρείες μικρότερης κεφαλαιοποίησης, δεδομένου ότι υπάρχουν θεσμικοί επενδυτές που ειδικεύονται σε σχετικές επενδύσεις».
 Για «αντάλλαγμα», οι ξένοι θεσμικοί που προσανατολίζονται να τοποθετηθούν στο ελληνικό Xρηματιστήριο ζητούν από τις χρηματιστηριακές εταιρείες και τις εισηγμένες επιχειρήσεις να βελτιώσουν τη ροή πληροφοριών προς το διεθνές επενδυτικό κοινό και να αποδυθούν σε μια δυναμική προσπάθεια προώθησης της εικόνας τους, με τη διοργάνωση ειδικών παρουσιάσεων. 
 Αζίζει να σημειωθεί ότι το ΧΑΑ, συνεχίζοντας την παρουσίαση των προοπτικών και
των ευκαιριών που εμφανίζει, προγραμματίζει σε συνεργασία με επενδυτικούς οίκους την υλοποίηση τριών παρόμοιων αποστολών-παρουσιάσεων στις πόλεις Νέα Υόρκη και Βοστόνη κατά την περίοδο Φεβρουαρίου-Μαρτίου 2001. Σε κάθε αποστολή θα συμμετέχουν περίπου 10 εισηγμένες εταιρείες, οι οποίες θα παρουσιάσουν τη θέση τους, ενώ θα έχουν την ευκαιρία να έλθουν σε επαφή (one to one) με Aμερικανούς θεσμικούς επενδυτές. 
