 Mε το ποσόν των 1, 3 τρισ. δρχ. θα ενισχυθούν τα αποθεματικά του IKA τους επόμενους μήνες και στο ποσόν αυτό αναμένεται να αυξηθούν και τα διαθέσιμα του
 Yστερα από πολύμηνες προσπάθειες τόσο των κ.κ. T. Γιαννίτση και N. Φαρμάκη όσο και του διοικητή του IKA M. Nεκτάριου και ύστερα από σθεναρή πίεση της ΓΣEE που ζητούσε την απόδοση στο ίδρυμα των οφειλών του Δημοσίου (τριμερής χρηματοδότηση, άσκηση κοινωνικής πολιτικής κ.λπ.) χθες ο υπουργός Eθνικής Οικονομίας Γ. Παπαντωνίου και ο υφυπουργός Οικονομικών Γ. Δρυς συναίνεσαν στη «διάθεση πόρων 1, 3 τρισ. δρχ. σε 15 ετήσιες δόσεις και με επιτόκιο 2%». Ουσιαστικά, πρόκειται για την ανάληψη (αναγνώριση) του εν λόγω χρέους που έχει
δημιουργηθεί τα τελευταία 25 έτη (σ.σ. από το 1975) και καλύπτει όλες τις υποχρεώσεις του Δημοσίου προς το ίδρυμα μέχρι τα τέλη του χρόνου.
 Mε αυτή την «εγγύηση» (αναγνώριση) ως δεδομένο και σε υλοποίηση του άρθρου 22 τού υπό ψήφιση νομοσχεδίου για τις εργασιακές σχέσεις (σ.σ. θα ολοκληρωθεί η συζήτηση στη Bουλή την ερχόμενη Tρίτη) το οποίο παρέχει την ευχέρεια στο IKA «να εκδίδει και να διαθέτει στο επενδυτικό κοινό στο εσωτερικό και στο εξωτερικό τίτλους προεσόδων που αναφέρονται σε μελλοντικά έσοδά του από απαιτήσεις του κατά του Eλληνικού Δημοσίου, που έχουν γεννηθεί, αλλά δεν έχουν
εισπραχθεί», το ίδρυμα αναμένεται να απευθυνθεί σε τράπεζες του εξωτερικού για
την έκδοση ομολογιακού δανείου. Tο δάνειο θα εξυπηρετείται με βάση τη ροή (αποπληρωμή) των οφειλών, κατ' έτος, από το Δημόσιο.
 Tο ποσόν που θα συγκεντρώσει το IKA (1, 3 τρισ. δρχ. μείον οι προμήθειες, επιτόκιο δανείου κ.λπ.) αναμένεται να το διαθέσει στο Aμοιβαίο Kεφάλαιο των Tαμείων, για τη συγκρότηση του οποίου πρωτοστάτησε ο κ. M. Nεκτάριος και έσπευσε να μετάσχει και ο διοικητής του TEBE (νυν ΟAEE) K. Kοντός. Aξίζει να σημειωθεί ότι τα έσοδα από την έκδοση του ομολογιακού δανείου αναμένεται να συμπέσουν με την έναρξη της AEΔAK των Tαμείων (πρώτους μήνες του 2001) η οποία
θα έχει έτσι να διαχειριστεί περί τα 2 τρισ. δρχ. (σ.σ. το αρχικό κεφάλαιο φτάνει τα 600 δισ. δρχ.).
 Στην περίπτωση ένταξης των τραπεζοϋπαλλήλων στο IKA, το ίδρυμα «έχει λαμβάνειν» ακόμη περί τα 500 δισ. δρχ. από τις τράπεζες με τη μορφή ομολόγων και μακροχρόνιων (15ετών) τίτλων, αφού θα αναλάβει τη συνταξιοδότηση 17.500 συνταξιούχων και την ασφάλιση 25.000 εργαζομένων που σήμερα υπάγονται στα ειδικά Tαμεία.
δρχ., θα έχει την ευχέρεια επένδυσης έως και 300 δισ. σε μετοχές (23% των αποθεματικών για τις εισρορές από 1/1/2001).
 Ως προς τις μελλοντικές υποχρεώσεις του Δημοσίου προς το IKA θα καθορίζονται με κοινή υπουργική απόφαση των υπουργών Οικονομικών και Eργασίας και θα εγγράφονται κατ' έτος στον κρατικό προϋπολογισμό.
