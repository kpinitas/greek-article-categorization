Ομίλου, το Φοίνικα και την Εμπορική Κεφαλαίου. Η μεταβίβαση συνοδεύτηκε και από μεταβολές στη σύνθεση του Διοικητικού Συμβουλίου της Εμπορικής.
 Ολοκληρώθηκε χθες η μεταβίβαση του πακέτου (6, 75%) των μετοχών της Εμπορικής στη γαλλική Credit Agricole. Μέσω της Σοφοκλέους άλλαξαν χέρια περίπου 5, 7 εκατ. μετοχές διά της Εμπορικής Χρηματιστηριακής έναντι του ποσού των 94, 0568 δισ. δρχ. Το ποσό αυτό εισπράχθηκε από τους πωλητές - θυγατρικές εταιρείες του
Ομίλου, το Φοίνικα και την Εμπορική Κεφαλαίου. Η μεταβίβαση συνοδεύτηκε και από μεταβολές στη σύνθεση του Διοικητικού Συμβουλίου της Εμπορικής. 
 Στο νέο Διοικητικό Συμβούλιο της Τράπεζας μετέχουν πλέον οι δύο εκπρόσωποι της
 Σύμφωνα με πληροφορίες η διοίκηση της Εμπορικής έχει ήδη καταρτίσει το σχέδιο δράσης, το οποίο θα της επιτρέψει να μεγιστοποιήσει τα οφέλη από τη συνεργασία
αυτή. Στο πλαίσιο αυτό αναμένεται να ξεκινήσει εντός των προσεχών ημέρων η συνεργασία με τη θυγατρική της Credit Agricole, Sofisco, η οποία θα της επιτρέψει να πραγματοποιήσει δυναμικό «παρών» στα καταναλωτικά δάνεια. Ταυτόχρονα ο πρόεδρος της τράπεζας κ. Γ. Στουρνάρας ετοιμάζει «επίθεση» προκειμένου να αυξήσει την παρουσία της στις μικρομεσαίες επιχειρήσεις καθώς και στην αγορά της στεγαστικής πίστης. 
 Αλλωστε μετά τη σημαντική κεφαλαιακή ενίσχυση, η Εμπορική αναζητά τρόπους για να αξιοποιήσει τα κεφάλαιά της. Στο πλαίσιο αυτό σύμφωνα με πληροφορίες η διοίκηση της Εμπορικής υπό ορισμένες προϋποθέσεις θα έβλεπε με θετικό μάτι τη σύναψη στρατηγικής συμμαχίας με το Ταμείο Παρακαταθηκών και Δανείων -το οποίο είναι και ο μεγαλύτερος μέτοχος της Εμπορικής- ή με το Ταχυδρομικό Ταμιευτήριο. Ταυτόχρονα η διοίκηση της τράπεζας αναζητά ευκαιρίες για επέκταση
της Εμπορικής στα Βαλκάνια. Οι κινήσεις στην περιοχή, διαβεβαιώνει ο πρόεδρός της, θα είναι ιδιαίτερα προσεκτικές με πυξίδα τη μεγιστοποίηση των κερδών για τους μετόχους της τράπεζας. 
