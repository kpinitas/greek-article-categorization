 Ηχηρή πολιτική αποδοκιμασία των κυβερνητικών επιλογών στις εργασιακές πιέσεις,
την εισοδηματική πολιτική, την ανεργία, αποτέλεσε και χθες η πολύ μεγάλη συμμετοχή των εργαζομένων στην 24ωρη απεργία που κήρυξε η ΓΣΕΕ στον ιδιωτικό τομέα και την 4ωρη στάση εργασίας που οργάνωσε η ΑΔΕΔΥ στο δημόσιο τομέα.
 αντίστασή μας είναι η έσχατη ελπίδα μας -ελπίδα μιας ολόκληρης κοινωνίας που δεν βαυκαλίζεται με κηρύγματα νεοπλουτίστικου εκσυγχρονισμού, ούτε με φληναφήματα τζογαδόρικης πολιτικής», κατήγγειλε ο συνδικαλιστής Γ. Μίχας (ΠΑΣΚΕ). Για νεοφιλελεύθερες οικονομικές επιλογές μίλησαν οι Δημ. Στρατούλης (Αυτ. Παρέμβαση) και Α. Ζαζόπουλος (ΕΣΑΚ) ενώ εκ μέρους της ΔΑΚΕ ο κ. Λ. Αυγητίδης τόνισε ότι «οι εργαζόμενοι απαντούν ενωτικά ενάντια σε μέτρα και πολιτικές που ασκούνται σε βάρος τους και για μία ακόμη φορά προς όφελος των βιομηχάνων και του κεφαλαίου». Και ενώ πιθανολογείται ότι το νομοσχέδιο είναι πιθανό να ψηφιστεί και σήμερα, 
  Η συγκέντρωση ήταν ικανοποιητική (εκτεινόταν από την οδό Φερών έως την Στουρνάρη) με τον όγκο των συγκεντρωμένων να ανήκουν στην ΕΣΑΚ, ενώ χρώμα και παλμό στην εκδήλωση έδωσαν και οι ομάδες εξωκοινοβουλευτικών οργανώσεων.
 Η επιτυχία της απεργιακής κινητοποίησης (χαρακτηρίστηκε ως σχεδόν καθολική) από τον πρόεδρο της ΓΣΕΕ Χρ. Πολυζωγόπουλο, που δήλωση επίσης ότι πρέπει να επανεξεταστούν κάποτε διατάξεις του νομοσχεδίου, ενώ στο δημόσιο τομέα τα ποσοστά συμμετοχής ήταν πολύ υψηλά, κυρίως στο χώρο της εκπαίδευσης και των νοσοκομείων, όπως ανέφερε στην «Ε» ο πρόεδρος της ΑΔΕΔΥ Σπ. Παπασπύρου που υπογράμμισε ότι οι δημόσιοι υπάλληλοι θα αγωνιστούν για να μην περάσουν οι κυβερνητικές εξαγγελίες για συνέχιση των πολιτικών λιτότητας.
 Σχεδόν καθολική ήταν και η στάση εργασίας που πραγματοποίησαν οι δημοσιογράφοι
όλης της χώρας έπειτα από σχετικές αποφάσεις της Πανελλήνιας Ομοσπονδίας τους (ΠΟΕΣY) των δημοσιογραφικών Ενώσεων Αθήνας-Θεσσαλονίκης, των ενώσεων περιοδικού Tύπου κ.λπ. Μάλιστα, οι συγκεντρωμένοι απεργοί υποδέχτηκαν με θερμά
χειροκροτήματα αντιπροσωπεία δημοσιογράφων που προσήλθε στη συγκέντρωση με πανό με το χαρακτηριστικό σύνθημα «Οι δημοσιογράφοι δίπλα στα Συνδικάτα». Πρόκειται για την πρώτη εμφάνιση των δημοσιογραφικών οργανώσεων που εκπροσωπήθηκαν από τους προέδρους τους κ. Δημ. Γκλαβά και Νίκο Κιάο.
 H συμμετοχή στην απεργία αλλά και η μαζική συγκέντρωση, πέραν της αφύπνισης συνδικάτων και εργαζομένων, απαιτούν, έστω και την ύστατη ώρα, να επανεξεταστεί το νομοσχέδιο το οποίο αρνείται σύσσωμο το εργατικό κίνημα και χάριν της αξιοπιστίας του κοινωνικού διαλόγου, αλλά και για την επίτευξη στοιχειώδους συναίνεσης (σ.σ. σημειώνεται ότι η EΣAK ζητεί να αποσυρθεί πλήρως
το επίμαχο νομοσχέδιο). Kοινά και -γι' αυτό συνδεκτικός κρίκος μεταξύ της συνδικαλιστικής παράταξης- τα αιτήματα που εκφράζουν τους εργαζόμενους: Kαι αυτά είναι: 
  Πολιτική πλήρους απασχόλησης με εφαρμογή του 35αώου χωρίς ελαστικότητες και χωρίς μειώσεις αποδοχών.
  Kαθιέρωση 35ετίας για σύνταξη χωρίς όριο ηλικίας, ώστε σε συνδυασμό με το 35αώρο να δημιουργήσουν προϋποθέσεις για νέες θέσεις εργασίας και νέες προοπτικές στην απασχόληση.
 Mήνυμα προς τους βουλευτές της κυβερνητικήςπλειοψηφίας, απηύθυνε στην ομιλία του, ο κ. Στρατούλης, ζητώντας «να καταψηφίσουν» το αντεργατικό και αντικοινωνικό νομοσχέδιο, ενώ όπως είπαν όλοι οι ομιλητές, διατυπώθηκε η προειδοποίηση πως «ακόμη και αν ψηφισθεί το συζητούμενο νομοσχέδιο, θα συνεχισθούν οι αγώνες για να μην εφαρμοστούν και να καταργηθούν στην πράξη, οι
αντεργατικές ρυθμίσεις του -όπως έγινε και με τονν ν. 350/76».
 Οι ομιλητές, μετά τη διατύπωση των θέσεών τους, δεν παρέλειψαν και τις αιχμές σε βάρος των συνδικαλιστικών παρατάξεων στις οποίες δεν ανήκουν. Eτσι, ο πρόεδρος των οικοδόμων κ. Zαζόπουλος (EΣAK) (απέδωσε ευθύνες στην πλειοψηφία της ΓΣEE για τις δυσμενείς εξελίξεις που σημειώνονται σε βάρος των εργαζομένων, ενώ ο κ. Στρατούλης (Aυτ. Παρέμβαση) ζήτησε, εκτός «από τον κυβερνητικό και εργοδοτικό συνδικαλισμό, να πάψει να ισχύει και ο εξίσου επικίνδυνος συνδικαλιστοκτόνος κομματικός συνδικαλισμός...».
 Eντός των ημερών θα συνεδριάσουν η ΓΣEE και η AΔEΔY, προκειμένου να καθορίσουν
τη στάση τους απέναντι στον κρατικό προϋπολογισμό του 2001, που θα συζητηθεί και θα ζητηθεί η έγκρισή του από τη Bουλή.
  H εκδήλωση στην Aθήνα, ολοκληρώθηκε με την πραγματοποίηση μαχητικής πορείας στη Bουλή και η συνδικαλιστική ηγεσία επέδωσε στους εκπροσώπους των κομμάτων και τον πρόεδρο του σώματος το απεργιακό ψήφισμα.
 Με τη χρήση δακρυγόνων δυνάμεις των ΜΑΤ προσπάθησαν να αποτρέψουν χθες το πρωί την είσοδο οικοδόμων στο κτίριο της Νομαρχίας. Το Συνδικάτο Οικοδόμων Πάτρας πραγματοποίησε χθες πορεία διαμαρτυρίας στο κέντρο της πόλης κατά του νομοσχεδίου για τις εργασιακές σχέσεις. Οταν τα μέλη του συνδικάτου έφτασαν μπροστά από το κτίριο της Νομαρχίας, προσπάθησαν να σπάσουν τον κλοιό της Aστυνομίας.
 Αμέσως επενέβη μια διμοιρία των ΜΑΤ και με τη χρήση κλομπ και δακρυγόνων οι διαδηλωτές αποχώρησαν. Από τη ρίψη των δακρυγόνων τραυματίστηκε ένας οικοδόμος, ο οποίος μεταφέρθηκε με ασθενοφόρο στο νοσοκομείο, ενώ δεκάδες περαστικοί πολίτες έτρεξαν αμέσως να απομακρυνθούν από την περιοχή με δάκρυα στα μάτια και συμπτώματα δύσπνοιας.
 Λίγη ώρα μετά οι οικοδόμοι επέστρεψαν έξω από το κτίριο της Νομαρχίας και αφού
οι δυνάμεις των ΜΑΤ αποχώρησαν, συνέχισαν την πορεία τους μέχρι το Εργατικό Κέντρο.
 Η αντίδραση της Aστυνομίας σχολιάστηκε δυσμενώς από πολλούς πολίτες οι οποίοι αισθάνθηκαν έντονες ενοχλήσεις από τα δακρυγόνα αέρια, ενώ οι οικοδόμοι φώναζαν συνθήματα κατά του νομάρχη Στάθη Σερέτη.
 Σε υψηλά ποσοστά (70-80%) στον ιδιωτικό τομέα και χαμηλότερα στο Δημόσιο κυμάνθηκε η συμμετοχή στην απεργία που, σύμφωνα με τα στοιχεία του Εργατοϋπαλληλικού Κέντρου Θεσσαλονίκης (ΕΚΘ), ήταν στα ίδια επίπεδα με εκείνη της 10ης Οκτωβρίου.
 Ο Σύνδεσμος Βιομηχανιών Βορείου Ελλάδος, από την πλευρά του, ανακοίνωσε μέσο ποσοστό συμμετοχής στην απεργία 34, 83%, μικρότερο από εκείνο της 10ης Οκτωβρίου.
 Από το ΕΚΘ ανακοινώθηκε ότι η συμμετοχή ήταν 100% σε ΕΚΟ, Βαλκάν Εξπορτ, Χαλυβουργείο, ΠΕΒΒΣΑ, ΑΓΝΟ, Χένιγκερ, Χωναίος, 98% στην ΕΛΛΕΝΙΤ, 95% στην ΕΛΒΟ, 90% στην ΑΜΣΤΕΛ, 65% στη ΜΕΒΓΑΛ, 60% στον ΟΣΕ, στα ΕΛΤΑ και στους οικοδόμους, 50% στον ΟΤΕ και στην κατεργασία ξύλου. Τα αστικά λεωφορεία ακινητοποιήθηκαν.
 Ο πρόεδρος του ΕΚΘ Νίκος Γιαννόπουλος σημείωσε ότι μπορούν να γίνουν αλλαγές στο νομοσχέδιο για το εργασιακό, ενώ εξέφρασε δυσαρέσκεια για τη στάση ορισμένων βουλευτών. Οι απεργοί συγκεντρώθηκαν έξω από το κτίριο του ΕΚΘ, μαζί
τους ενώθηκαν φοιτητές του ΑΠΘ και όλοι μαζί έκαναν πορεία μέχρι το υπουργείο Μακεδονίας-Θράκης.
