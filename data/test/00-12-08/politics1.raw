 Με τα μάτια στραμμένα στην πλατεία Κοτζιά και το επόμενο «χτύπημα» του δημάρχου
της Αθήνας, ο πρόεδρος της Νέας Δημοκρατίας ξεκίνησε σήμερα κύκλο περιδειών σε
 Ο Δημήτρης Αβραμόπουλος, ωστόσο, δεν φέρεται αποφασισμένος ν' ανοίξει τα χαρτιά του σ' αυτή τη φάση, αλλά θα προτιμήσει επιμέρους πολιτικές παρεμβάσεις
για διάφορα ζητήματα. Οπως χθες άλλωστε, όπου εκμεταλλευόμενος μια εκδήλωση για τους Ολυμπιακούς Αγώνες, αναφέρθηκε στο «έλλειμμα δημοκρατίας» που υπάρχει
στη χώρα μας και στη «διάθεση μονοπωλιακής διαχείρισης της εξουσίας από τις κυβερνήσεις».
 Ο πρόεδρος της Νέας Δημοκρατίας, με φανερή ανησυχία για τις προθέσεις του δημάρχου, συνεχίζει τις επισκέψεις του στην περιφέρεια, με σκοπό τις εσωκομματικές ζυμώσεις για το επικείμενο συνέδριο του κόμματος.Παράλληλα, συνδυάζει τις επισκέψεις αυτές με δημόσιες ομιλίες και παρεμβάσεις, στις οποίες σκοπεύει να επιτεθεί στην κυβέρνηση, κυρίως για τους χειρισμούς της στη
 Ενα πρώτο δείγμα ο κ. Καραμανλής έδωσε χθες, μετά την ολοκλήρωση των εργασιών της συνόδου κορυφής του Eυρωπαϊκού Λαϊκού Kόμματος στη Νίκαια. Ο πρόεδρος της Ν.Δ. κάλεσε την κυβέρνηση να κατανοήσει τη σημασία και να δράσει όσο ακόμη είναι καιρός για τη συμμετοχή της χώρας μας σε κάθε σχήμα ευρωπαϊκής αμυντικής
συνεργασίας. Οπως είπε, το θέμα της ασφάλειας από εξωτερικές απειλές είναι κορυφαία προτεραιότητα και δεν του έχουμε δώσει τη δέουσα προσοχή.
 «Τα σύνορα της Ελλάδας πρέπει να είναι από κοινού προστατευόμενα και αυτό σημαίνει ότι η Ε.Ε. πρέπει να επιδείξει την ουσιαστική και οφειλόμενη αλληλεγγύη της και να μην εξομοιώνει, να μην τηρεί ίσες αποστάσεις ανάμεσα σε μια χώρα-μέλος και σε μια υποψήφια χώρα», είπε χαρακτηριστικά. Αναφορικά με τη
σύνοδο του ΕΛΚ είπε ότι πήγε πολύ καλά και ότι το ΕΛΚ στηρίζει τη διατήρηση της θεσμικής ισορροπίας ανάμεσα στις μικρές και μεγάλες χώρες, που αποτελεί καίριο σημείο για την Ελλάδα, αλλά και τις άλλες μικρές χώρες.
 Ο δήμαρχος της Αθήνας από την πλευρά του με την ευκαιρία μιας ημερίδας για τους Ολυμπιακούς (που διοργάνωσε ο Δήμος Αμαρουσίου), έκανε συνολική κριτική στη διάθεση μονοπωλιακής, όπως είπε, διαχείρισης της εξουσίας από τις κυβερνήσεις, που απομάκρυνε τον τόπο μας από την ανάπτυξη και του στερεί τη δυνατότητα να επωφεληθεί από τις ευκαιρίες που γεννούν οι εξελίξεις της οικονομίας σε παγκόσμιο επίπεδο, αλλά και τη δυνατότητα να επωφεληθεί από γεγονότα όπως αυτό των Ολυμπιακών Aγώνων «Υπάρχει ένα έλλειμμα δημοκρατίας, το
οποίο γίνεται έντονα φανερό σε συγκυρίες σαν και αυτή των Ολυμπιακών Αγώνων, όπου όλη η κοινωνία θα έπρεπε να κινητοποιηθεί», είπε, αναφερόμενος ουσιαστικά
 Με την παρέμβασή του αυτή ο δήμαρχος επιχειρεί να απαντήσει στην κριτική που δέχεται εσχάτως, ότι δηλαδή στερείται συγκεκριμένων θέσεων και απόψεων για τα ζωτικά ζητήματα του τόπου. Πάντως, στον Δ. Αβραμόπουλο και την κριτική του απάντησε η υπουργός Eσωτερικών, Δημόσιας Διοίκησης και Aποκέντρωσης Βάσω Παπανδρέου, η οποία είπε ότι «ο καθένας πρέπει να αναλάβει τις ευθύνες του και
να μην δείχνει με το δάχτυλό του τον διπλανό του». Και πρόσθεσε ότι «όλοι έχουν αρμοδιότητες, αρκεί να θέλουν να τις ασκήσουν».
 Στον Δ. Αβραμόπουλο απάντησε και ο υπουργός Πολιτισμού, λέγοντας πως η χώρα είναι δημοκρατική, κοινοβουλευτική, αποκεντρωμένη και βασίζεται όχι μόνο στο κοινοβουλευτικό της σύστημα, αλλά και στην κοινωνία των πολιτών και την Tοπική
Aυτοδιοίκηση. «Ο κ. Αβραμόπουλος έχει διατελέσει χρόνια πια δήμαρχος Αθηναίων,
ήταν επί πολύ καιρό πρόεδρος της ΚΕΔΚΕ. Η αυτοκριτική είναι πάντα χρήσιμη για το επόμενο βήμα».
