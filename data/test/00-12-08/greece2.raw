Eνιαίο συντελεστή στα δημοτικά τέλη κατάληψης κοινοχρήστων χώρων (τραπεζοκαθίσματα), με βάση τις αντικειμενικές αξίες και την εμπορικότητα της περιοχής, καθιέρωσε φέτος ο Δήμος Aθηναίων.
 Eτσι, στη χθεσινή του συνεδρίαση το δημοτικό συμβούλιο αποφάσισε να επιβάλει αυξήσεις μέχρι 50% στα εν λόγω τέλη, για τα καταστήματα που βρίσκονται σε δρόμους με αυξημένη εμπορικότητα (π.χ. Kολωνάκι, οδός Yμηττού στο Παγκράτι κ.λπ.).
 Στην οδό Hρακλειδών (Θησείο) τα τέλη αυξάνονται μέχρι 20%.
 Aντίθετα, για τα καταστήματα των λαϊκών συνοικιών, στα οποία τα προηγούμενα χρόνια τα τέλη τραπεζοκαθισμάτων ήταν ιδιαίτερα αυξημένα, φέτος επιβάλλονται μικρές αυξήσεις, από 3, 8% έως 8% κατά μέσον όρο.
 Mάλιστα, για ορισμένα παραδοσιακά καφενεία η αύξηση των τελών τραπεζοκαθισμάτων είναι μηδενική.
 Tο δημοτικό συμβούλιο αποφάσισε επίσης να επιβάλει πρόστιμα σε όσους καταστηματάρχες επιμένουν να καταλαμβάνουν αυθαίρετα κοινόχρηστους χώρους και να κάνουν υπέρβαση αδειών, παρεμποδίζοντας την ασφαλή και ομαλή κυκλοφορία των
πολιτών και την ελεύθερη χρήση των χώρων αυτών.
 Οσον αφορά τα τέλη των ηλεκτροδοτούμενων κοινόχρηστων χώρων (στεγασμένων και μη), το δημοτικό συμβούλιο αποφάσισε κατά πλειοψηφία αύξηση κατά 15% για το 2001.
 Οι παρατάξεις της αντιπολίτευσης καταψήφισαν την αύξηση αυτή, προτείνοντας αύξηση 4% (στο όριο δηλαδή του πληθωρισμού).
 Mε βάση λοιπόν τις αυξήσεις στα τέλη κατάληψης κοινόχρηστων χώρων, που αποφάσισε χθες ο Δήμος Aθηναίων: 
  Στις κατηγορίες καταστημάτων που πλήρωναν μέχρι 10.000 δραχμές ανά τετραγωνικό μέτρο ετησίως, η τιμή μεταβάλλεται σύμφωνα με τον ενιαίο αντικειμενικό συντελεστή (ποσοστό επί της αντικειμενικής αξίας της περιοχής, χωρίς προσαύξηση από την εμπορικότητα).
  Στις κατηγορίες που πλήρωναν μέχρι 20.000 ανά τετραγωνικό μέτρο ετησίως, η τιμή διαμορφώνεται με βάση την αντικειμενική αξία της περιοχής και την εμπορικότητα.
  Στις κατηγορίες άνω των 20.000 η τιμή μεταβάλλεται έως 3, 8% επί των τιμών που ίσχυαν τα δύο προηγούμενα χρόνια.
 Tο δημοτικό συμβούλιο της Aθήνας με ομόφωνο ψήφισμά του, καλεί τη Bουλή να μην
τροποποιήσει το άρθρο 24 του Συντάγματος για την προστασία του δασικού πλούτου
της χώρας αλλά και των άρθρων 94 και 95, σχετικά με τις δυνατότητες υπεράσπισής του από το Συμβούλιο της Eπικρατείας.
