 Ακόμη δεν έχει αποφασίσει ο ειδικός εφέτης-ανακριτής Αιγαίου Νίκος Καραδημητρίου αν ο πρώην αξιωματικός της Πυροσβεστικής και του Εμπορικού Ναυτικού Ηλίας Στεφανάκος θα παραμείνει ως πραγματογνώμονας του πλοίου «Εξπρές
 Aν και η αίτηση εξαίρεσης που του έχει υποβάλει μέσω fax έχει σταλεί εδώ και τρεις ημέρες στην Εισαγγελία της Σύρου, όπου είναι η έδρα του ειδικού ανακριτή, ο ίδιος δεν έχει αποφασίσει ακόμη. Οπως τόνισε χθες στους δημοσιογράφους θα «ακολουθήσει τη διαδικασία που ορίζει ο νόμος».
 «Θα αποφανθούμε -είπε ο κ. Καραδημητρίου- εάν η αίτηση του πραγματογνώμονα που
τον έχω διορίσει εγώ προσωπικά έχει βασιμότητα, και θα δούμε αν αντικατασταθεί», και κατέληξε: «Aν όμως δεν υπάρχει βασιμότητα στους λόγους εξαίρεσής του θα παραμείνει στη θέση του, και θα συνεχίσει το έργο του».
 Nομικό θέμα υφίσταται σχεδόν από την πρώτη ημέρα του μοιραίου ναυαγίου όταν, σύμφωνα με πληροφορίες, ο κ. Στεφανάκος «προσέλαβε» ως βοηθό του τον αυτοδύτη Νίκο Λαμπράκο ο οποίος έχει καταδικαστεί σε 6ετή φυλάκιση για κλοπές κατ' εξακολούθηση.
 Tον ποινικό φάκελο του κ. Λαμπράκου η Εισαγγελία Πειραιά τον είχε διαβιβάσει υπηρεσιακώς στην Εισαγγελία της Σύρου. Xθες ο ειδικός εφέτης-ανακριτής γνωστοποίησε ότι ο αυτοδύτης Νίκος Λαμπράκος είχε υποβάλει αίτηση εξαίρεσης, αλλά ο ίδιος απλώς τον απομάκρυνε από το σημείο όπου βρίσκεται πλέον το κουφάρι του «Εξπρές Σαμίνα» και του επέτρεψε να «βουτάει» μόνο στη θαλάσσια περιοχή όπου βρίσκονται οι «Πόρτες» επάνω στις οποίες προσέκρουσε το «Σαμίνα».
 Οσον αφορά τις φήμες που θέλουν τον ειδικό εφέτη ανακριτή Νίκο Καραδημητρίου να παραιτείται, ο ίδιος τις διέψευσε κατηγορηματικά, ενώ για την παρουσία του κ. Στεφανάκου στα γραφεία της MFD την ημέρα της αυτοκτονίας του Παντελή Σφηνιά, τόνισε: «Eκανε χρήση μιας ειδικής διάταξης και βάσει αυτής ήταν δυνατό
να συλλέξεις στοιχεία που θα διευκόλυναν την έρευνά του από οποιοδήποτε ιδιωτικό ή δημόσιο φορέα».
 Mε τη δήλωσή του αυτή ο κ. Καραδημητρίου ουσιαστικά καλύπτει την παρουσία του κ. Στεφανάκου στη MFD τη μέρα που αυτοκτόνησε ο Παντελής Σφηνιάς.
 Στο μεταξύ χθες ο Προϊστάμενος της Εισαγγελίας Πλημμελειοδικών Πειραιά Αριστείδης Φραγκιαδάκης ανέθεσε στον εισαγγελέα Αντώνη Λιόγα να μελετήσει τη δικογραφία που έχει σχηματιστεί από την ΕΛ.ΑΣ. για την αυτοκτονία του πρώην αντιπροέδρου της MFD. Σύμφωνα με πληροφορίες, του τόνισε να εξετάσει αν συντρέχουν λόγοι προτροπής στην πράξη του Παντελή Σφηνιά. Ο εισαγγελέας αν διαπιστώσει κάτι τέτοιο θα διατάξει περαιτέρω έρευνα, αν όχι, θα θέσει τη δικογραφία στο Αρχείο.
