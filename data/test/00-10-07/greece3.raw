Η επιστολή ενός Παλαιστινίου, γνωστού του Αβραάμ Λεσπέρογλου, επιβεβαιώνει πλήρως τον ισχυρισμό του κατηγορουμένου ότι δεν συμμετείχε στην απόπειρα διάρρηξης που έγινε το 1982, στην οδό Κωλέττη στα Εξάρχεια. Αυτό υποστήριξε χθες η υπεράσπιση του Λεσπέρογλου, προσκομίζοντας στο δικαστήριο επιστολή του Παλαιστινίου Ναντί Ρισμάνι. 
 «Ο συμπατριώτης μου Σαμίρ Σουτζούκ, ο οποίος ήταν μέλος της οργάνωσής μας, ένας ακόμη Παλαιστίνιος που είχε έρθει στις αρχές Σεπτεμβρίου του 1982 στην Ελλάδα και ο Λευτέρης Αδηλίνης αποφάσισαν να διαρρήξουν ένα οδοντοτεχνικό εργαστήριο στην Αθήνα, στο οποίο σύμφωνα με τις πληροφορίες τους υπήρχε χρυσός. Ο Λεσπέρογλου είχε δώσει στον Παλαιστίινιο την ταυτότητά του γιατί δεν είχε καθόλου χαρτιά, ώστε να μπορεί να κινείται άνετα... Γνωρίζω το όνομα του Παλαιστινίου που πυροβόλησε τον αστυνομικό, όμως είναι υπόθεση του Λεσπέρογλου αν θα το αναφέρει στο δικαστήριο». 
 Η επιστολή αυτή είναι η απόδειξη, κατά τον κατηγορούμενο, του ισχυρισμού του ότι επέλεξε το δρόμο της φυγής και δεν μίλησε, θέλοντας να προστατεύσει τον αγώνα τον Παλαιστινίων. Σύμφωνα με την επιστολή μάλιστα, σκοπός της διάρρηξης ήταν η εξεύρεση χρημάτων για τον αγώνα αυτό. 
 Η δίκη συνεχίζεται με καταθέσεις μαρτύρων υπεράσπισης, ενώ ήδη έγινε δεκτό έτοιμα του Λεσπέρογλου να μην αναγνωστεί στο δικαστήριο η καταδικαστική απόφαση του Eφετείου που αφορά τους δύο συγκατηγορούμενούς του στη συγκεκριμένη υπόθεση.
 Ξ Tην ανησυχία τους για τν φίλο και παλιό συμμαθητή Aβραάμ Λεσπέρογλου εκφράζουν ο νυν και πρώην δήμαρχος Πρέβεζας, καθώς και το δημοτικό συμβούλιο της πόλης, λέγοντας: «Eύκολος ο χαρακτηρισμός του ως τρομοκράτη. Eύκολο και το κυνήγι του».
 Προσθέτουν πως ο Aβραάμ Λεσπέρογλου «είναι παιδί αριστερής οικογένειας, που εκδιώχτηκαν για τις ιδέες και τους αγώνες τους». Ο Σύνδεσμος Συνεταιριστικών Yπαλλήλων και το Σωματείο Eργαζομένων Πρέβεζας, με ψηφίσματά τους, καταγγέλλουν ότι πρόκειται για το πρώτο θύμα του «τρομονόμου» που υπέγραψε η χώρα μας με τις Hνωμένες Πολιτείες.
