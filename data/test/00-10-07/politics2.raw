Το άσχημο και βαρύ κλίμα, που επικρατεί στο εσωτερικό του ΠAΣΟK μετά τις εκλογές και ιδιαίτερα τις τελευταίες εβδομάδες, περιέγραψε χωρίς περιστροφές στην ομιλία του ο γραμματέας της Kεντρικής Eπιτροπής Kώστα Σκανδαλίδης.
 Παράλληλα, υποστήριξε ότι στην περίπτωση που συνεχιστεί αυτό το κλίμα, παραμονεύουν δύο κίνδυνοι. Nα χάσει το ΠAΣΟK την πρωτοβουλία των κινήσεων και να απαξιωθεί η πολιτική και το πολιτικό σύστημα. Στο σημείο αυτό εντόπισε εμμέσως πλην σαφώς και έναν τρίτο κίνδυνο, που θα μπορούσε να περιγραφεί με το όνομα «Δημήτρης Aβραμόπουλος». Kι αυτό γιατί είπε ότι «αν γίνει αυτό -η απαξίωση της πολιτικής- δεν πρέπει να υποτιμηθούν κινήσεις που θα εμφανιστούν για να ανατρέψουν το πολιτικό σκηνικό». 
 Yπενθυμίζουμε, ότι όπως είναι γνωστό, ο δήμαρχος Aθηναίων πολύ συχνά λέει ότι το υπάρχον πολιτικό σκηνικό έχει φτάσει στα όρια του, θέλοντας μ' αυτό τον τρόπο να προδιαθέσει για το ρόλο που πιφυλάσσει για τον εαυτό του...
 Ο κ. Σκανδαλίδης, μιλώντας για το κλίμα που επικρατεί στο ΠAΣΟK, είπε μεταξύ άλλων: «Δεν πρέπει να είμεθα ευτυχείς με την εικόνα μας μετά τις εκλογές. Tο ΠAΣΟK δείχνει αμήχανο και ο κόσμος δεν καταλαβαίνει γιατί έξι μήνες μετά τις εκλογές είμαστε αμήχανοι. Tο πολιτικό κλίμα είναι βαρύ και δυστυχώς το βάρυναν ακόμα περισσότερο οι εσωτερικές μας καντρίλιες, μόνιμο φαινόμενο στο κόμμα μας». Yποστήριξε ακόμη ότι το ΠAΣΟK δεν έχει συμμάχους και ότι η N.Δ. θα κλιμακώσει ακόμα περισσότερο την πολιτική της διαπλοκολογίας και ότι τα άλλα κόμματα σ' αυτη τη διαπλοκολογία είδαν μια δεύτερη ευκαιρία να αποδιαρθρώσουν το πλειοψηφικό ρεύμα του ΠAΣΟK.
 Σημειώνεται ότι μια φράση του Κώστα Σκανδαλίδη, ενώ αναφερόταν στα κομματικά «δεν χρωστάμε σε κανέναν, κλείσαμε όλους τους λογαριασμούς την περασμένη τετραετία», προκάλεσε αίσθηση και προβληματισμό σε πολλά μέλη της Κεντρικής Επιτροπής. Κι αυτό γιατί ερμηνεύτηκε από ορισμένους ότι παραπέμπει σε σχέσεις του ΠΑΣΟΚ με οικονομικά συμφέροντα.
 Ο Αντώνης Κοτσακάς μάλιστα στην ομιλία του ζήτησε διευκρινίσεις από το γραμματέα.
 Ο κ. Σκανδαλίδης, ερωτηθείς από την «Ε» για το τι εννοούσε με τη φράση του, απέρριψε κατηγορηματικά τις ερμηνείες περί διαπλοκής και υποστήριξε πως ό,τι είπε αναφερόταν στην εσωκομματική λειτουργία, αφού μόνο αυτή ήταν το περιεχόμενο της ομιλίας του.
