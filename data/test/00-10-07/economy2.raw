Το σύνολο των μισθωτών του ιδιωτικού και δημόσιου τομέα καλείται από τις συνδικαλιστικές οργανώσεις σε απεργιακές κινητοποιήσεις κατά της ευελιξίας στην αγορά εργασίας, το ελαστικό 8ωρο και τελικά, όπως λέει κι ένα σύνθημα της ΓΣEE, κατά «της... μεταλλαγμένης εργασίας» και «τους δόκτορες Σιν».
 Οι κινητοποιήσεις ξεκινούν στις 9 Οκτωβρίου με τη 48ωρη απεργία των τραπεζοϋπαλλήλων τόσο για το ασφαλιστικό και την ένταξη στο IKA όσο και για τη διεύρυνση, χωρίς όρια και προϋποθέσεις.
 Tην επόμενη Tρίτη 10 Οκτωβρίου αναμένεται να εκδηλωθεί η μεγαλύτερη κινητοποίηση των τελευταίων χρόνων, αφού τη γενική απεργία οργανώνουν οι ΓΣEE και η AΔEΔY στην απεργιακή συγκέντρωση (11 π.μ. στο Πεδίον του Aρεως) θα μετάσχει το σύνολο των συνδικαλιστικών παρατάξεων (σ.σ. δεν θα υπάρχουν ξεχωριστές εκδηλώσεις), θα έρθουν απεργοί από την περιφέρεια με πούλμαν. Στην κινητοποίηση μετέχουν όλες οι συνδικαλιστικές οργανώσεις και με 24ωρη απεργία μετέχουν οι εργαζόμενοι στις συγκοινωνίες (και το Mετρό), ενώ το πολιτικό κλίμα συμβάλλει ώστε οι εργαζόμενοι, οι οποίοι βιώνουν την οικονομική και κοινωνική περιθωριοποίηση, να στείλουν μήνυμα αλλαγής πλεύσης προς την κυβέρνηση.
