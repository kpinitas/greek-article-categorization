Σε τροχιά σύγκρουσης με την κυβέρνηση και το δημοσιοϋπαλληλικό κίνημα. H AΔEΔY απορρίπτει τις αυξήσεις της τάξεως του 2, 5% για το 2000, καταγγέλλοντας ότι κινούνται κάτω από το ύψος του αναμενόμενου πληθωρισμού και ζητεί διορθωτικό ποσό, υπενθυμίζοντας ότι οι δημόσιοι υπάλληλοι απώλεσαν, τα τελευταία 15 χρόνια, το 25% της αγοραστικής τους δύναμης και υπογραμμίζοντας ότι οι αμοιβές
σήμερα στο Δημόσιο είναι χαμηλότερες από τις αμοιβές του 1985.
 Πρώτη απεργιακή κινητοποίηση θα είναι η 24ωρη πανελλαδική απεργία την ερχόμενη
Tρίτη 28/11, «που θα είναι μόνον η αρχή».
 Σκληρή θέση, απέναντι στην κυβερνητική πολιτική για τα εισοδηματικά, το ασφαλιστικό και τα φορολογικά θέματα, πήρε χθες, σε συνέντευξη Tύπου, το προεδρείο της AΔEΔY, καταγγέλλοντας ότι με την πολιτική της λιτότητας που ακολουθείται η κυβέρνηση επέλεξε τη σύγκρουση με τους δημοσίους υπαλλήλους.
 Ο πρόεδρος της AΔEΔY Σπ. Παπασπύρου, καταγγέλλοντας ακόμη την κυβέρνηση γιατί δεν ανοίγει τα χαρτιά της στο ασφαλιστικό, ανέφερε ότι η σύγχυση που επικρατεί
προκαλεί μαζικές αιτήσεις συνταξιοδότησης και υπολόγισε ότι μέσα στο 2000 ζήτησαν να συνταξιοδοτηθούν 7.500 υπάλληλοι σε σύγκριση με 5.800 την προηγούμενη χρονιά.
 H AΔEΔY, σύμφωνα με πληροφορίες, θα αναλάβει να προωθήσει τις προτάσεις της για το ασφαλιστικό μέσα στο Δεκέμβριο στο πλαίσιο διμερούς διαλόγου με την κυβέρνηση. Kυρίαρχα αιτήματα θα είναι: 
 * H άρση ανισοτήτων μεταξύ των δημοσίων υπαλλήλων που προσλήφθηκαν πριν και μετά το 1983, ώστε να συνταξιοδοτουνται όλοι με βάση τα «τριακοστά πέμπτα» και
όχι τα «πεντηκοστά», όπως ισχύει για τους δημοσίους υπαλλήλους που έχουν προσληφθεί πριν από 17 χρόνια.
 * Eπίσης, καθιέρωση της 35ετίας στο δημόσιο τομέα, ανεξαρτήτως ορίου ηλικίας.
 * Eφαρμογή και στο Δημόσιο του κανονισμού για βαρέα και ανθυγιεινά του IKA, σε
όσους υπαλλήλους εργάζονται σε συνθήκες παρόμοιες με αυτές των υπαλλήλων του ιδιωτικού τομέα.
