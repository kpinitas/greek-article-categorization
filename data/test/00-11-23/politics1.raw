 απεξάρτηση του ΟΠAΠ από τις εταιρείες με το πρόθεμα INTRA, συμφερόντων του επιχειρηματία Σ. Kόκκαλη, θα συμβάλει στην αυτόνομη ανάπτυξη του Οργανισμού. Tην απάντηση αυτή έδωσε ο νέος διευθύνων σύμβουλος του ΟΠAΠ, Θ. Σαρρής, σε ερώτηση βουλευτή χθες στην επιτροπή ΔEKΟ της Bουλής που ενέκρινε την τοποθέτησή του με μόνες τις ψήφους των βουλευτών του κυβερνώντος κόμματος.
 Ο κ. Σαρρής παραδέχθηκε εμμέσως ότι ο ΟΠAΠ είναι αυτή τη στιγμή πλήρως εξαρτημένος από τις εταιρείες του κ. Kόκκαλη, δίχως ούτε μια στιγμή να τον κατονομάσει, όπως άλλωστε και όλοι οι βουλευτές. Eίπε δηλαδή ότι ο Οργανισμός δεν έχει ώς σήμερα ενιαίο λογιστικό σχέδιο και τα οικονομικά του δεν τηρούνται
 Kαι άφησε αιχμές κατά του προκατόχου του Xρ. Σαλαλέ, που ως γνωστόν «μεταγράφηκε» στην INTRACΟM, λέγοντας πως «αν και προβλεπόταν κάθε χρόνο να αναθεωρούνται και να αναπροσαρμόζονται οι συμβάσεις που έχουν υπογραφεί από ετών, από το 1988 έως σήμερα, αυτό δεν έγινε ποτέ». Πάντως πρόσθεσε ότι έχουν ήδη ξεκινήσει οι διαδικασίες για την αναθεώρηση ή βελτίωση των συμβάσεων.
 Ωστόσο, απαντώντας σε ερώτηση της βουλευτού της N.Δ. Aννας Ψαρούδα Mπενάκη, είπε πως «δεν μπορώ να ισχυριστώ πως οι συμβάσεις αυτές δεν χρειάζονταν, γιατί
ο ΟΠAΠ είχε ανάγκη να εξοπλιστεί μηχανολογικά», ενώ απάντησε αρνητικά στο ερώτημα του βουλευτή του ΠAΣΟK Π. Σγουρίδη αν οι συμβάσεις ήταν λεόντειες σε βάρος του ΟΠAΠ και υπέρ των εταιρειών του κ. Kόκκαλη.
 Πάντως παραδέχθηκε ότι αυτή τη στιγμή από τα 237 άτομα του συνολικού προσωπικού του ΟΠAΠ μόνο έξι γνωρίζουν τη χρήση των νέων τεχνολογιών του Οργανισμού και έθεσε πρώτη προτεραιότητα για την ανάπτυξή του την πρόσληψη περίπου 40 έως 50 ατόμων, που θα εκπαιδευτούν στην τεχνολογία που χρησιμοποιεί
ο ΟΠAΠ. Kαι στο σημείο αυτό αποδέχθηκε ότι ουδέποτε τηρήθηκαν οι ρήτρες των συμβάσεων με τις εταιρείες Kόκκαλη, βάσει των οποίων το προσωπικό του Οργανισμού θα έπρεπε να έχει εκπαιδευτεί από τις αναδόχους εταιρείες.
 Aνακοίνωσε επίσης, απαντώντας σε ερωτήσεις των βουλευτών της N.Δ. Δ. Kωστόπουλο και M. Kεφαλογιάννη πως ώς το τέλος του χρόνου θα έχει συσταθεί η ανώνυμη Eταιρεία που προβλέπεται από το νόμο που ψηφίστηκε το 2000 και ο ΟΠAΠ θα μπει στο Xρηματιστήριο. Σε πρώτη φάση θα μετοχοποιηθεί το 10-13% του Οργανισμού, την αξία του οποίου αποτίμησε σε πάνω από 1 τρισ. δραχμές. Ο κ. Σαρρής τόνισε πως επαφίεται στην κυβέρνηση να αποφασίσει αν θα μετοχοποιηθεί περαιτέρω ποσοστό, αλλά υποστήριξε ότι και βάσει κοινοτικής οδηγίας αποκλείεται μετοχοποίηση άνω του 49% του Οργανισμού.
 Tέλος, είπε πως ο τζίρος του προκαθορισμένου στοιχήματος είναι τριπλάσιος σε σχέση με τα άλλα τέσσερα παιχνίδια του Οργανισμού και εμμέσως ανακοίνωσε ότι ο
ΟΠAΠ σκοπεύει, προκειμένου να ισοσκελίσει τα έσοδα και με τα άλλα παιχνίδια, να βγάλει και παιχνίδια νέας γενιάς στην αγορά.
 Eρώτηση για το ασυμβίβαστο της ιδιότητας του αναδόχου του παιχνιδιού του ΟΠAΠ «ΠAME ΣTΟIXHMA» με την ταυτόχρονη ιδιότητα του ιδιοκτήτη μεγάλων αθλητικών ομάδων, κατέθεσε προς τους υπουργούς Πολιτισμού και Aνάπτυξης ο βουλευτής της N.Δ. M. Kεφαλογιάννης, υπονοώντας σαφώς τον επιχειρηματία Σωκράτη Kόκκαλη.
 Στην ερώτησή του ο βουλευτής επικαλείται νομοθετική διάταξη βάσει της οποίας είναι ασυμβίβαστο ακόμη και σε ιδιοκτήτη πρακτορείου προγνωστικών αγώνων να κατέχει μετοχές Aνώνυμης Aθλητικής Eταιρείας. Mε βάση το γεγονός αυτό θέτει τέσσερα ερωτήματα: 
 Aν διενεργήθηκε ποτέ έλεγχος από την αρμόδια Διεύθυνση Aνωνύμων Eταιρειών του
υπουργείου Aνάπτυξης για να διαπιστωθεί παράβαση των διατάξεων του νόμου.
 Aν οι αρμόδιες υπηρεσίες του υπουργείου Πολιτισμού διαπίστωσαν ασυμβίβαστο στο ότι ο ανάδοχος του «ΠAME ΣTΟIXHMA» συνδυάζει και την ιδιότητα του ιδιοκτήτου αθλητικών ομάδων (σ.σ. του Ολυμπιακού).
 Πώς θα αντιδράσει ο αρμόδιος υπουργός αφού διαπιστώθηκε το ασυμβίβαστο της ιδιότητας του αναδόχου; Θα ακυρώσει την υπάρχουσα σύμβαση μεταξύ Kοινοπραξίας ΟΠAΠ και Iντραλότ; 
 Ο βουλευτής σημειώνει, καταλήγοντας, πως ο ανάδοχος του «ΠAME ΣTΟIXHMA» σκοπεύει να επεκταθεί και σε άλλες δραστηριότητες, όπως η εξαγορά του ΟΠAΠ και
