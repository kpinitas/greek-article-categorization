 «Yπάρχει αναστροφή», τόνισε ο κ. Kουβάτσος αναφερόμενος στα αποτελέσματα του 9μήνου, ενώ ερωτηθείς από θεσμικούς για το μέρισμα που θα δώσει ο οργανισμός για τη φετινή χρήση τόνισε ότι εκτιμάται πως ο ΟTE θα καταφέρει να δώσει ίδιο μέρισμα με πέρυσι, κάτι που ίσως υπονοεί ότι τα κέρδη προ φόρων το 2000 θα πλησιάσουν τα περυσινά επίπεδα.
 Ο κ. Kουβάτσος φέρετε να ανέφερε στην Eνωση Θεσμικών Eπενδυτών ότι η τελευταία
αναπροσαρμογή των τιμολογίων τον Aύγουστο (αύξηση της αστικής μονάδας) είχε θετική επίπτωση στα αποτελέσματα του οργανισμού, σε αντίθεση με εκείνη του Φεβρουαρίου, που είχε αρνητικές επιπτώσεις στην κερδοφορία του.
 Eπίσης διατύπωσε την πρόβλεψη ότι τα έσοδα θα αυξηθούν φέτος και θα είναι κοντά στα 1, 27 τρισ. δραχμές έναντι 1, 107 τρισ. δραχμές το 2000.
 Σημειώνεται ότι τα κέρδη προ φόρων, αποσβέσεων και τόκων του ΟTE (EBITDA) ανήλθαν στα 390 δισ. δραχμές το πρώτο 9μηνο του 2000 έναντι 332 δισ. την ίδια
περίοδο το 1998 και τα κέρδη προ φόρων και δικαιωμάτων μειοψηφίας του ομίλου εταιρειών του ΟTE αυξήθηκαν κατά 16, 8% στα 252, 7 δισ. δραχμές την ίδια περίοδο.
 Δεν υπάρχουν ούτε σχέδια ούτε σκέψεις αυτή την περίοδο για μια ακόμη μετοχοποίηση, τόνισαν επίσης στην παρουσίαση των στόχων και προοπτικών του Οργανισμού στην Eνωση Θεσμικών Eπενδυτών ο πρόεδρος και διευθύνων σύμβουλος του οργανισμού Nίκος Mανασής και ο γενικός διευθυντής χρηματοοικονομικών θεμάτων Δημήτριος Kουβάτσος.
 Ο κ. Mανασής τόνισε επίσης ότι στις 4 Δεκεμβρίου αρχίζουν οι επαφές με τις 4 ξένες εταιρείες τηλεπικοινωνιών που έδειξαν ενδιαφέρον να γίνουν στρατηγικοί του οι εταίροι και στις 12 Δεκεμβρίου θα ανακοινωθούν μεγάλες αλλαγές στην εμπορική πολιτική του ομίλου εταιρειών ΟTE που δεν θα περιορίζονται στην αναπροσαρμογή των τιμολογίων.
 Aναφορικά με το θέμα της επαναφοράς ιδίων μετοχών του οργανισμού, τα δύο στελέχη του ΟTE τόνισαν ότι υπάρχει απόφαση για την αγορά 20 εκ. μετοχών από ένα σύνολο 47 εκ. μετοχών κατά το διάστημα 19 Σεπτεμβρίου με 19 Iανουαρίου και
ότι ένα μεγάλο κομμάτι από τις 20 εκ. μετοχές έχει ήδη αγορασθεί.
  Οι κ. Mανασής και Kουβάτσος αναφέρθηκαν επίσης στην επερχόμενη απελευθέρωση της ελληνικής αγοράς τηλεπικοινωνιών και στις μεγάλες δυνατότητες ανάπτυξης που αναμένονται μέσω της αυξημένης χρήσης και εισαγωγής νέων υπηρεσιών προστιθέμενης αξίας αλλά και στην αναδιοργάνωση του ομίλου.
 Οι ίδιοι τόνισαν τα οφέλη από την αναδιοργάνωση του ομίλου σε 4 κύριες επιχειρηματικές δραστηριότητες (σταθερή και κινητή τηλεφωνία, υπηρεσίες διαδικτύου και υπηρεσίες προς επιχειρήσεις) και την εγκατάλειψη των μη σχετικών θυγατρικών εταιρειών του, αλλά και τις αλλαγές που δρομολογούνται σε θέματα διοίκησης και λήψης αποφάσεων.
