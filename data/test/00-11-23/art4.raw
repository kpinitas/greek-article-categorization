 μουσική βιομηχανία έχει χάσει κάθε επαφή με τους δρόμους. Τώρα πια οι εταιρείες δίνουν προτεραιότητα στο κέρδος και την άμεση απόδοση της επένδυσής τους αντί να προβάλλουν την τέχνη και την κοινωνική παρέμβαση». H αμερικανική ποπ-πανκ μπάντα Οffspring, πέρασε στην ιστορία όταν το 1994 το άλμπουμ της Smash πούλησε 11.000.000 αντίτυπα κι έγινε το πιο εμπορικό άλμπουμ που κυκλοφόρησε ποτέ από ανεξάρτητη εταιρεία. Από κει και πέρα οι Οffspring έγιναν
τα χαϊδεμένα παιδιά της Son y, ώσπου ξαφνικά τον Οκτώβριο ανακοίνωσαν ότι το νέο άλμπουμ «Conspiranc yΟf Οne» θα κυκλοφορούσε δωρεάν από την επίσημη ιστοσελίδα τους στο Ιντερνετ πολύ πριν να κυκλοφορήσει στη αγορά. Και όχι μόνο
αυτό αλλά θα πρόσφεραν και ένα εκατομμύριο δολάρια ύστερα από κλήρωση των ονομάτων όσων κατέβαζαν σε μορφή ΜΡ3 το νέο άλμπουμ. «Οσα χρήματα έχουμε προέρχονται από το κοινό, έτσι θα νιώθαμε πολύ όμορφα αν επιστρέφαμε κάποια από αυτά» έλεγε ο τραγουδιστής Ντέξτερ Χόλαντ.
 Αυτό ήταν πρωτάκουστο για τη μουσική βιομηχανία. Πολλοί μουσικοί, όπως οι πολιτικοποιημένοι Public Enem y, είχαν δοκιμάσει να κάνουν κάτι παρόμοιο επιθυμώντας να αποφύγουν τη μεσολάβηση και τη λογοκρισία των εταιρειών και όλοι δέχτηκαν τη δικαστική επίθεση των πολυεθνικών. Από την άλλη, οι Οffspring
ούτε επίφοβοι για το σύστημα ήταν ούτε είχαν ποτέ εκδηλώσει την επιθυμία να συγκρουστούν με το κύκλωμα της βιομηχανίας του θεάματος. Αντίθετα, ήταν τα χαϊδεμένα παιδιά της, έπαιζαν αυτήν τη μελωδική ποπ-πανκ για κολεγιόπαιδα, οι στίχοι τους απλώς σάρκαζαν τη ζωή της αμερικανικής αστικής τάξης και απαντούσαν στις κατηγορίες περί ξεπουλήματος, λέγοντας πως «οι ζηλωτές του ανεξάρτητου πανκ μπορούν να πάρουν την οργή τους στον τάφο τους». Ετσι κι αλλιώς αυτοί ζούσαν το αμερικανικό όνειρο που τους είχε φέρει από τα προάστια του Οραντζ Κάουντι στην οθόνη του MTV.
 Yστερα όμως από την καταιγίδα του Napster, της σελίδας που πρόσφερε δωρεάν μουσική τρομοκρατώντας καλλιτέχνες και εταιρείες για να πουληθεί τελικά σε μια
πολυεθνική, οι Οffspring, διακρίνοντας τα σημεία των καιρών, σχεδίασαν αυτή την τακτική. Με άλλα λόγια να παρακάμψουν την εταιρεία και να προσφέρουν δωρεάν το νέο άλμπουμ χωρίς να υποστούν καμία παρέμβαση στο υλικό τους. Αν σκεφτεί κανείς ότι το προηγούμενο άλμπουμ πούλησε 10 εκατομμύρια αντίτυπα, το ποσό που θα ζημιωνόταν η εταιρεία ήταν ιλιγγιώδες. Κι όχι μόνον αυτό αλλά άνοιγαν το δρόμο ώστε η μουσική να ξεφύγει εντελώς από τον έλεγχο των εταιρειών.
 Τελικά οι καιροί δεν περιμένουν τους ρομαντικούς. Στη διαμάχη που ακολούθησε, οι Οffspring συμβιβάστηκαν προσφέροντας μόνο ένα τραγούδι το «Οriginal Prankster», στη σελίδα τους και το χρηματικό ποσό. Και ο εκπρόσωπος της εταιρείας έβαλε την ταφόπλακα στην ανατρεπτική χειρονομία τους, εξηγώντας ότι με αυτήν τη στρατηγική η εταιρεία εξασφάλισε δωρεάν διαφήμιση για το νέο τους άλμπουμ.
