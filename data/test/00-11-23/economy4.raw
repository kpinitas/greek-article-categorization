Στο μικροσκόπιο των εποπτικών αρχών τίθενται οι επιχειρηματικές και χρηματιστηριακές κινήσεις των εισηγμένων εταιρειών, σύμφωνα με τα όσα προβλέπει ο Κανονισμός Συμπεριφοράς που επεξεργάστηκε και έδωσε χθες στη δημοσιότητα η Επιτροπή Κεφαλαιαγοράς. 
 Στόχος των διατάξεων του κανονισμού είναι η ποιοτική αλλά και ποσοτική βελτίωση των πάσης φύσεως πληροφοριών που οφείλουν να παρέχουν προς το επενδυτικό κοινό οι εισηγμένες επιχειρήσεις, καθώς και ο έλεγχος της χρηματιστηριακής συμπεριφοράς των βασικών μετόχων τους αλλά και των στελεχών των εταιρειών.
 - την υποχρέωση των επιχειρήσεων να εκδίδουν λεπτομερή ετήσιο απολογισμό των δραστηριοτήτων τους και ταυτόχρονα πίνακα με τις ταμειακές ροές τους, 
 - την υποχρεώσή τους να παρέχουν πληροφόρηση για σημαντικά γεγονότα ή αποφάσεις μόνον έπειτα από έγκριση των γενικών τους συνελεύσεων ή του διοικητικού συμβουλίου, ώστε να πάψουν οι «διαρροές», 
 - την υποχρέωση των μεγαλομετόχων να προαναγγέλλουν τις προθέσεις τους για αγορά ή πώληση μετοχών, και
 - την υποχρέωση να δημιουργήσουν ειδικό τμήμα εσωτερικού ελέγχου και υπηρεσιών
 Κάθε εταιρεία οφείλει να γνωστοποιεί στο επενδυτικό κοινό μέσω του ΧΑΑ κάθε γεγονός το οποίο μπορεί να επηρεάσει τη μετοχή της. Τέτοια γεγονότα θεωρούνται: αποφάσεις για ουσιώδη μεταβολή της επιχειρηματικής της δράσης, συμφωνίες συνεργασίας, συμμαχιών ή διεθνείς πρωτοβουλίες, αποφάσεις ή συμφωνίες για συμμετοχή σε συγχωνεύσεις, εξαγορές, απόκτηση ή πώληση μετοχών, αλλαγές του Δ.Σ. ή ανώτατων στελεχών, αλλαγές σε στοιχεία του ενημερωτικού δελτίου, μεταβολές στην περιουσιακή κατάσταση κ.ά. Τα μέλη του διοικητικού συμβουλίου ή τα στελέχη της εταιρείας που έχουν πρόσβαση σε πληροφορίες τέτοιου είδους απαγορεύεται να τις γνωστοποιούν πριν να λάβουν τη μορφή επίσημων αποφάσεων.
 Σε περιπτώσεις δημοσιοποίησης ανεπιβεβαίωτων πληροφοριών ή φημών για επικείμενες εταιρικές εξελίξεις, που μπορούν να επηρεάσουν την τιμή της μετοχής η εταιρεία υποχρεούται να διαψεύσει ή να επιβεβαιώσει αμέσως τις πληροφορίες ή να επιφυλαχθεί εν όψει οριστικών ανακοινώσεων. Στην περίπτωση που υπάρχουν υπόνοιες για διαρροή εμπιστευτικών πληροφοριών, η εταιρεία οφείλει να ενημερώσει αμέσως το επενδυτικό κοινό. 
 Η εταιρεία υποχρεούται να περιορίζει τον κύκλο των ανώτατων στελεχών που λαμβάνουν μέρος σε συνεδριάσεις όπου συζητώνται εμπιστευτικές πληροφορίες πριν
ανακοινωθούν επισήμως, αλλά και να λαμβάνει όλα τα απαραίτητα μέτρα προκειμένου να διατηρείται ο απόρρητος χαρακτήρας των ανακοινώσεων πριν να δημοσιοποιηθούν.
 Μέλη της διοίκησης, ορκωτοί ελεγκτές, νομικοί σύμβουλοι, και κάθε άλλο φυσικό ή νομικό που έχει πρόσβαση σε εμπιστευτικές πληροφορίες της εταιρείας, οφείλουν να ενημερώνουν τις αρχές για την πρόθεσή τους να προβούν σε χρηματιστηριακές συναλλαγές κατά το χρονικό διάστημα των 30 ημερών από τη λήξη
της περιόδου στις οποίες αναφέρονται οι τριμηνιαίες οικονομικές καταστάσεις κάθε εταιρείας, ή το συντομότερο δυνατόν πριν από τη δημοσίευσή τους. Θα προχωρούν σε συναλλαγή μόνο εφόσον η πρόθεσή τους έχει δημοσιευθεί στο Ημερήσιο Δελτίο Tιμών του ΧΑΑ.
 Ολες οι εταιρείες, μάλιστα, υποχρεούνται μέσα στους επόμενους τρεις μήνες να υποβάλουν στην Eπιτροπή Κεφαλαιαγοράς κατάλογο με όλα τα πρόσωπα που έχουν πρόσβαση σε εμπιστευτικές πληροφορίες, τον κωδικό συναλλαγών τους στο ΟΑΣΗΣ και στοιχεία μερίδας στο ΣΑΤ. Ο κατάλογος αυτός θα δημοσιεύεται και στο Ετήσιο
 Κάθε μέτοχος εταιρείας που κατέχει ποσοστό πάνω από το 10% στο μετοχικό της κεφάλαιο και προτίθεται σε διάστημα τριών μηνών ή μικρότερο να αποκτήσει ή να εκχωρήσει ποσοστό πάνω από 5% οφείλει να ανακοινώνει λεπτομερώς τον όγκο των συναλλαγών που προτίθεται να πραγματοποιήσει, τη χρηματιστηριακή εταιρεία μέσω
της οποίας θα κάνει τη συναλλαγή, καθώς και να αναφέρει εάν οι συναλλαγές του σχετίζονται με τις προθέσεις άλλων προσώπων που ενεργούν συντονισμένα με τον ίδιο. Μετά την ολοκλήρωση της συναλλαγής, η χρηματιστηριακή εταιρεία οφείλει να γνωστοποιήσει τις συνολικές συναλλαγές που πραγματοποιήθηκαν με βάση την προαναγγελία.
 Σε περίπτωση που ο μέτοχος μεταβάλει τις προθέσεις τους οφείλει να προχωρήσει σε νέα ανακοίνωση, αναφέροντας τους λόγους της αλλαγής των σχεδίων του. 
 Οι βασικοί μέτοχοι (άνω του 5%) των νεοεισαγόμενων εταιρειών οφείλουν να προβούν σε δεσμευτική δήλωση προθέσεων για τον πρώτο χρόνο διαπραγμάτευσης των
μετοχών στο ΧΑΑ, στην οποία θα προαναγγέλλουν την τυχόν πώληση μετοχών, το μέγιστο ποσοστό το οποίο θα πωλήσουν και την ΕΠΕΥ μέσω της οποίας θα πραγματοποιήσουν τη συναλλαγή. 
 Σε κάθε περίπτωση, οι μέτοχοι που αναφέρονται παραπάνω θα ευθύνονται ως προς την πραγματοποίηση ή μη της προαναγγελθείσης πρόθεσης, για τη διάδοση ψευδών, ανακριβών ή παραπλανητικών πληροφοριών και θα υφίστανται κυρώσεις.
 Κάθε εταιρεία οφείλει από φέτος να εκδίδει και να καθιστά προσιτό στο επενδυτικό κοινό Ετήσιο Δελτίο, με σκοπό την παροχή τακτικής και επαρκούς πληροφόρησης για τις δραστηριότητές της. Σε αυτό θα περιλαμβάνονται, μεταξύ άλλων, στοιχεία ετήσιων οικονομικών αποτελεσμάτων, εκθέσεις διαχείρισης του Δ.Σ. και ορκωτών λογιστών, αναλυτικές καταστάσεις με τις ταμειακές ροές σε ενοποιημένη και μη βάση, πίνακες διάθεσης αντληθέντων κεφαλαίων από αυξήσεις, πίνακες με την εξέλιξη του όγκου των συναλλαγών και της τιμής της μετοχής σε σχέση με τον κλάδο κ.ά.
 Κάθε εταιρεία υποχρεώνεται να καταρτίσει κανονισμό εσωτερικής λειτουργίας, ο οποίος θα ανταποκρίνεται στο μέγεθος και το αντικείμενό της. Παράλληλα, θα πρέπει να δημιουργήσει τμήμα εσωτερικού ελέγχου με στόχο τη συνεχή παρακολούθηση της λειτουργίας της εταιρείας και αρμοδιότητα τον έλεγχο τήρησης
των υποχρεώσεών της, των δεσμεύσεων που αναφέρονται στα ενημερωτικά δελτία, τον έλεγχο των σχέσεων και των συναλλαγών της επιχείρησης με άλλες συνδεδεμένες εταιρείες κ.ά. Ακόμη, κάθε εταιρεία οφείλει να δημιουργήσει υπηρεσία εξυπηρέτησης μετόχων, η οποία θα έχει την ευθύνη της άμεσης και ισότιμης πληροφόρησης των επενδυτών, καθώς και ειδική υπηρεσία ανακοινώσεων.
