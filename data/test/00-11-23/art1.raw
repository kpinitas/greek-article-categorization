 αθηναϊκή φουάρ, η όγδοη διοργάνωση Art Athina- Συνάντηση Σύγχρονης Τέχνης άλλαξε χώρο. Από το Eκθεσιακό Κέντρο Αθηνών μεταστεγάστηκε στις νέες εγκαταστάσεις της HELEXPΟ (λεωφ. Κηφισίας 39, Μαρούσι), για να μπορέσει με άνεση να ανταποκριθεί στις απαιτήσεις της αυξημένης ζήτησης για συμμετοχή τόσο
από αίθουσες τέχνης της Ελλάδας όσο και του εξωτερικού.
 Στη φετινή διοργάνωση, που ξεκινάει αύριο Παρασκευή για να διαρκέσει μέχρι και
τη Δευτέρα 27 Νοεμβρίου, συμμετέχουν με έργα τους 300 περίπου καλλιτέχνες εκπροσωπώντας πενήντα αίθουσες τέχνης, 28 από την Ελλάδα και 22 από τη Γαλλία,
τη Γερμανία, την Ιταλία, τη Μεγάλη Βρετανία και την Τουρκία. Παράλληλα στους χώρους της έκθεσης λειτουργεί ένας χώρος για την παρουσίαση έργων βίντεο, ένα τμήμα με ελληνικά και διεθνή έντυπα και εκδόσεις τέχνης.
από τις 25 Νοεμβρίου μέχρι και τις 27 Ιανουαρίου 2001 στις εγκαταστάσεις του Ιδρύματος ΔΕΣΤΕ (χορηγός της έκθεσης), εντάσσεται στην 8η διοργάνωση της Art Athina. 
 Ο Ντανιέλ Αμπαντί, διευθυντής της Galerrie Nationale du Jeu de Paume, επιμελητής της έκθεσης, αναφέρεται στη σημασία του ανθρώπινου σώματος και την επανεξέτασή του ως έναν από τους θεμελιώδεις προβληματισμούς που ανακύπτουν στα μέσα που κατά κύριο λόγο χρησιμοποιούν οι πλαστικές τέχνες στη νέα εποχή. Οι Γάλλοι καλλιτέχνες εξετάζουν το σώμα ως πηγή - και ίσως ως αιτία, όλων των δυστυχιών του ανθρώπου, ή τουλάχιστον της συνείδησής του.
 «Η έκθεση στην Αθήνα έχει πρόθεση να συγκεντρώσει μέσα από τα έργα των 6 σύγχρονων Γάλλων καλλιτεχνών (Ζιλ Μπαρμπιέ, Μαριάνζ, Μεσαζέ, Ερίκ Νουσμπικέρ, Ορλάν και Ζαν-Μισέλ Οθονιέλ) τις διαφορετικές αυτές θέσεις, οι οποίες δεν έχουν την αξίωση να αποτελέσουν ομάδα ή συγκεκριμένη υφολογική κατεύθυνση, αλλά μαρτυρούν ένα κοινό προβληματισμό, σημειώνει ο Αμπαντί προσθέτοντας ότι «το χιούμορ, η απόσταση, η απάθεια είναι στην πραγματικότητα τα κοινά χαρακτηριστικά των καλλιτεχνών που μας μιλούν χωρίς ποτέ να επιμένουν γι' αυτά
 Φέτος η Art Athina, που διοργανώνεται από τον Πανελλήνιο Σύνδεσμο Αιθουσών Τέχνης (μη κερδοσκοπικός οργανισμός) με τη στήριξη του ΥΠΠΟ θα φιλοξενήσει ένα
σημαντικό αριθμό συλλεκτών από την Ευρώπη, τις ΗΠΑ και τη Νότια Αμερική, καθώς
και προσωπικότητες του διεθνούς χώρου της τέχνης, οι οποίοι θα παρακολουθήσουν
το πρόγραμμα των εκδηλώσεων. Στο πλαίσιο του προγράμματος αυτού θα επισκεφτούν
