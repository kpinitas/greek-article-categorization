«Το 35ωρο συντέλεσε στη μείωση της ανεργίας, ενώ και τα οικονομικά των επιχειρήσεων είναι σε πολύ καλύτερη κατάσταση έναντι των προβλέψεων»
 γενικός γραμματέας της Γαλλικής Εργατικής Συνομοσπονδίας CGT Mπερνάρ Τιμπό είναι κατηγορηματικός ως προς την αντιμετώπιση της ανεργίας, μέσω της μείωσης του χρόνου εργασίας, αν και δέχεται ότι «τρόπος εφαρμογής του 35ώρου, από τη στιγμή που δεν διατυπώνεται καθαρά από το νόμο, αφήνει περιθώρια ερμηνείας από
τις επιχειρήσεις» (σ.σ. εμπεριέχει την ελαστικότητα ως προς τον ημερήσιο χρόνο
 Πάντως στις μεγάλες επιχειρήσεις, σύμφωνα με τον κ. Τιμπό, ο οποίος επισκέπτεται επισήμως τη χώρα μας έπειτα από σχετική επίσημη πρόσκληση της ΓΣΕΕ, έχουν συναφθεί σχετικές συλλογικές συμβάσεις, ενώ σε πολλές περιπτώσεις στο 35ωρο ενσωματώνεται και ο χρόνος του διαλείμματος ή των μετακινήσεων που αναλίσκει ο εργαζόμενος, κάτι που ίσχυε και με το 39ωρο.
 Σε χθεσινή συνέντευξη μαζί με τον πρόεδρο της ΓΣΕΕ Χρήστο Πολυζωγόπουλο ο κ. Τιμπό αναφέρθηκε ιδιαίτερα στο ρόλο των μικρομεσαίων επιχειρήσεων, οι οποίες πρέπει να εφαρμόσουν το μέτρο (από 1/1/2001), αλλά «καταλαβαίνουμε ότι είναι δύσκολες οι προσλήψεις σε επιχειρήσεις 1-3 ατόμων».
 Ειδικά για τις μικρές επιχειρήσεις ο γραμματέας της (κομμουνιστικής) CGT αναφέρθηκε στις προτάσεις για ευνοϊκό δανεισμό, στο βαθμό που οι τράπεζες επιλέγουν να χρηματοδοτήσουν τις μεγάλες και κερδοφόρες επιχειρήσεις, αλλά και
σε μια κλιμάκωση των ασφαλιστικών εισφορών στις μεγάλες επιχειρήσεις και τις εταιρείες έντασης κεφαλαίου.
 Πρόσθετα ο κ. Τιμπό αναφέρθηκε στη συζήτηση στο εσωτερικό της πολυκομματικής -
πλουραλιστικής κυβέρνησης Λ. Ζοσπέν (μετέχουν Σοσιαλιστές, Kομμουνιστές, Οικολόγοι, το Kίνημα των Πολιτών) προκειμένου να τεθεί όριο στις άτυπες μορφές
απασχόλησης εντός των επιχειρήσεων, «αφού σε ορισμένες από αυτές οι συμβάσεις ορισμένου χρόνου φτάνουν το 30%».
 Ο γραμματέας της CGT ευχαρίστησε τη ΓΣΕΕ για τη σθεναρή της στάση υπέρ της συμμετοχής της «πιο μαζικής Γαλλικής Συνομοσπονδίας στη Συνομοσπονδία Ευρωπαϊκών Συνδικάτων (ΣΕΣ) για μια κοινή δράση των Ευρωπαίων εργαζομένων.
 Οι τέσσερις γαλλικές εργατικές συνομοσπονδίες έχουν αναλάβει τη διοργάνωση της
μεγάλης ευρωπορείας στις 6 Δεκεμβρίου στη Νίκαια, όταν το Συμβούλιο Κορυφής της Ευρωπαϊκής Ενωσης θα συζητά τη «Χάρτα των Κοινωνικών Δικαιωμάτων». Ως προς
το περιεχόμενο της Xάρτας ο κ. Τιμπό εμφανίστηκε απογοητευμένος σημειώνοντας: «Οι κυβερνήσεις των 15, ενώ βρίσκουν κοινές θέσεις και προωθούν κοινές νομισματικές ή δημοσιονομικές πολιτικές, δεν συμφωνούν και δεν προωθούν τη διαμόρφωση ενιαίων πολιτικών για τα κοινωνικά δικαιώματα, την κοινωνική ασφάλιση, τις συντάξεις και γι' αυτό πρέπει η πίεση και η δράση των συνδικάτων
 Και ενώ η ΓΣΕΕ, στο πλαίσιο της κοινής δράσης σε ευρωπαϊκό επίπεδο, δίνει ιδιαίτερη σημασία στη συνεργασία και με τη CGT, ενώ ο κ. Χρ. Πολυζωγόπουλος προχθές το βράδυ υποδέχτηκε στο αεροδρόμιο τον κ. Τόμπι, από τις συζητήσεις απουσίαζαν τα στελέχη της ΕΣΑΚ και στη χθεσινή συνέντευξη Τύπου δεν παρέστη το
κορυφαίο συνδικαλιστικό στέλεχος του ΚΚΕ, ο πρώην γραμματέας της Συνομοσπονδίας, Γιώργος Μαυρίκος.
 Σύμφωνα με ασφαλείς πληροφορίες, το ΚΚΕ δεν συνεργάζεται (πλέον) με το σύνολο του Γαλλικού Κομμουνιστικού Κόμματος του κ. Ρομπέρ Y, το οποίο μετέχει στην αριστερή κυβέρνηση του Λ. Ζοσπέν, αλλά με μια τάση αυτού στην οποία, προφανώς, δεν ανήκει ο κ. Μπ. Τιμπό.
 «Οι θέσεις του κ. Τιμπό επιβεβαιώνουν τις εκτιμήσεις μας ότι η εφαρμογή του 35ώρου θα συμβάλει ση μείωση της ανεργίας», τονίζει ο ΣΥΝ.
