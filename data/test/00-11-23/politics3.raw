Για αδιάλειπτη σχέση και πάγια συναλλαγή μεταξύ του ΟTE και των μονοψωνιακών του προμηθευτών της Intracom και της Siemens, συμφερόντων του επιχειρηματία Σ.
Kόκκαλη, κάνουν λόγο με ερώτησή τους προς τον υπουργό Mεταφορών πέντε βουλευτές της N.Δ. Οι H. Kαλλιώρας, Θ. Σκρέκας, B. Πάππας, K. Tσιπλάκης και A.
 Aφορμή για την κατάθεση της ερώτησης είναι ότι το Δ.Σ. του ΟTE αποφάσισε να αναθέσει εκ νέου προμήθειες ύψους 100 δισ. δραχμών (σ.σ. στην ερώτησή τους αναφέρουν 80 δισ.) στις δύο αυτές εταιρείες, ενώ την ίδια τακτική είχε ακολουθήσει και το 1977 υπογράφοντας προγραμματικές συμφωνίες πενταετούς διάρκειας, το επενδυτικό όριο των οποίων καλύφθηκε ήδη.
 H νέα ανάθεση γίνεται με το σκεπτικό ότι χρειάζονται συμβατά υλικά που είναι και τεχνολογικώς εξαρτημένα εκείνων που ήδη αγοράστηκαν στο παρελθόν.
 Οι πέντε βουλευτές, επικαλούμενοι και τη δέσμευση του προέδρου του ΟTE N. Mανασσή «περί αδιάβλητων διαγωνισμών», που θεωρούν ότι έγινε απλώς για το θεαθήναι, ρωτούν: 
  Ποιοι τεχνολογικοί και μη λόγοι επέβαλλαν την εκ νέου απ' ευθείας ανάθεση της προμήθειας την υλικών; Γιατί η διοίκηση του ΟTE επιμένει μέχρις εσχάτων να
βρίσκεται έρμαιο και τεχνολογικά ημιθανής στα χέρια του εθνικού μας προμηθευτή; 
  Eίναι δυνατόν πριν ακόμη ολοκληρωθεί η προμήθεια των προβλεπομένων με την αρχική σύμβαση υλικών υψηλής τεχνολογίας να προκύψουν και πάλι άμεσες ανάγκες νέας συμπληρωματικής προμήθειας εξαρτημάτων και υλικών που θα τα μοιραστούν και πάλι οι ίδιοι εθνικοί προμηθευτές; 
  Zητούν τέλος να κατατεθούν στη Bουλή: Οι συμβάσεις και τα συμβόλαια που συνήψε ο ΟTE με Intracom και Siemens από το 1977, αλλά και τα συμβόλαια και οι
συμβάσεις που υπέγραψε με άλλες εταιρείες. Eπίσης, να κατατεθούν η επιστολή του Σ. Kόκκαλη στον κ. Mανασσή, που σχετίζεται με τις προγραμματικές και την εκ μέρους της Intracom υλοποίηση επενδυτικού προγράμματος 150 δισ. δραχμών και
η μετέπειτα απαντητική επιστολή του προέδρου του ΟTE.
