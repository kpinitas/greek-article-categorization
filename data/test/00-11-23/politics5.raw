 Νέο θέμα για να διχαστούν βρήκαν στη Νέα Δημοκρατία, συνεχίζοντας έτσι την... παράδοση! 
 Τα μισά στελέχη της επιμένουν πως το κόμμα πρέπει να προβάλει ως μείζον θέμα αυτό των πρόωρων εκλογών και να πιέσει την κυβέρνηση προς αυτήν την κατεύθυνση
και τα υπόλοιπα θεωρούν πως πρόκειται για ένα άκαιρο και άστοχο θέμα, το οποίο
ενδέχεται να γυρίσει «μπούμερανγκ» στο κόμμα τους. Εν μέσω των δύο εκ διαμέτρου αντίθετων απόψεων, ο Κ. Καραμανλής ακολουθεί τη συνήθη τακτική της σιωπής αποφεύγοντας να πάρει σαφή θέση.
 Ο Γιώργος Βουλγαράκης, ο οποίος και «άνοιξε» το όλο ζήτημα, επέμεινε και χθες με δηλώσεις του και επισήμανε ότι η πολιτική δεν γίνεται ούτε με τέρμινα, ούτε
με δικονομίες, αλλά μια ζώσα πραγματικότητα την οποία χαρακτήρισε τελματωμένη,
και γι' αυτό η Ν.Δ. πρέπει να ζητήσει εκλογές. «Η διαίθησή μου είναι πως και άλλα στελέχη του κόμματος μετέχουν στον προβληματισμό μου, να ζητήσει η Ν.Δ. πρόωρες εκλογές. Το ζητούμενο είναι να ενσωματωθεί αυτός ο προβληματισμός στην
 Και στην πολιτική ηγεσία της Ν.Δ. μπορεί να μην ενσωματώθηκε αυτός ο προβληματισμός, συνέβη όμως σε μια σειρά από άλλα στελέχη, όπως ο Γ. Κεφαλογιάννης, ο οποίος είπε ότι οι εκλογές είναι μια λύση. Ή ακόμη ο γενικός γραμματέας της Kοινοβουλευτικής Ομάδας του κόμματος Δημήτρης Σιούφας, ο οποίος
το είπε εμμέσως: «Η κυβέρνηση αυτή γεννήθηκε γερασμένη και σέρνεται κουρασμένη
πίσω από τα προβλήματα που η ίδια δημιούργησε. Δεν μπορεί να ανταποκριθεί στις
ανάγκες των καιρών και τις αρνητικές συνθήκες που διαμορφώθηκαν με δική της ευθύνη», είπε και πρόσθεσε: «H κατάσταση είναι τέτοια που όλα μπορούν να συμβούν. Γι' αυτό ακριβώς, εξαιτίας αυτής της κατάστασης ο κόσμος διερωτάται αν βρισκόμαστε μόλις πριν ή μόλις μετά τις εκλογές».
 Να υπενθυμίσουμε πως ανάλογη θέση πήρε και ο Θ. Ρουσόπουλος που είπε ότι αν η κυβέρνηση δεν μπορεί ν' ανταποκριθεί στα καθήκοντά της ας φύγει, αλλά και ο Γ.
Αλογοσκούφης, ο οποίος όμως ζήτησε την παραίτηση μόνον του Γ. Παπαντωνίου! 
 Σε όλους αυτούς απάντησε με το δικό του τρόπο ο Μιλτιάδης Εβερτ. Ο πρώην πρόεδρος της Ν.Δ. δήλωσε (στο ΜΕΓΚΑ) πως εκλογές είχαμε πριν από 6-7 μήνες και
το αποτέλεσμά τους οφείλει να σεβαστεί η Ν.Δ. «Δεν μπορούμε να λέμε ότι κάθε έξι μήνες θα πηγαίνουμε σε εκλογές», πρόσθεσε. Στο ίδιο μήκος κύματος και ο κοινοβουλευτικός εκπρόσωπος της Ν.Δ. Προκόπης Παυλόπουλος, ο οποίος είπε ότι ναι μεν η Νέα Δημοκρατία πρέπει να είναι έτοιμη ανά πάσα στιγμή για το ενδεχόμενο εκλογών, αλλά για να ζητήσει εκλογές θα πρέπει να μπορεί και να τις
επιβάλει. Και ο πρώην εκπρόσωπος Tύπου της Ν.Δ. Αρης Σπηλιωτόπουλος, όμως, επαναλάμβανε χθες αυτό που έλεγε και ως εκπρόσωπος, ότι δηλαδή δεν συμφωνεί με
μια τέτοια τακτική που ζητάει εκλογές όταν είναι νωπές οι προηγούμενες και όταν δεν μπορεί η Ν.Δ. να τις επιβάλει.
 Ο Κ. Καραμανλής δεν πήρε θέση και, όπως όλα δείχνουν, δεν πρόκειται να το κάνει στο άμμεσο μέλλον. Η διχογνωμία των στελεχών του μπλοκάρει τις δικές του
 Με ειρωνικό τρόπο απάντησε ο κυβερνητικός εκπρόσωπος στις δηλώσεις στελεχών της Ν.Δ. περί πρόωρων εκλογών. «Ελπίσω η Ν.Δ. να μη συμπεριλάβει στο πρόγραμμά
της τη θέση ν' αλλάξουμε το λαό! Η κυβέρνηση έχει νωπή λαϊκή εντολή τετραετούς
ισχύος. Είναι κατανοητή η προσπάθεια της Ν.Δ. να αποπροσανατολίσει την κοινή γνώμη, γιατί όσο περνά ο καιρός τόσο περισσότερο θα αποκαλύπτεται ότι η Ν.Δ. δεν διαθέτει πρόγραμμα και θέσεις. Θα έλεγα στα στελέχη της Ν.Δ. να κουραστούν
προσπαθώντας να καταρτίσουν ένα πρόγραμμα κι ας μην κουράζονται περιμένοντας να κουραστούμε εμείς και ο ελληνικός λαός από τη διακυβέρνηση του τόπου»! 
