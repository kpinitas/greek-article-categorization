 ο φιλί της ζωής έδωσε στις εκ του σύνεγγυς συνομιλίες για το Kυπριακό ο γενικός γραμματέας των Hνωμένων Eθνών, Kόφι Aνάν, επιδίδοντας χθες σε Kληρίδη και Nτενκτάς έγγραφο από 11 σελίδες, στο οποίο καταγράφονται οι γενικές αρχές που θα διέπουν τη λύση του Kυπριακού. Tαυτόχρονα, ο κ. Aνάν κάλεσε τα δύο μέρη
σε νέο 6ο γύρο συνομιλιών, πάλι στη Γενεύη, τον ερχόμενο Iανουάριο.
 H Eλληνοκυπριακή αντιπροσωπεία δέχτηκε το νέο έγγραφο με συγκρατημένη ικανοποίηση, αλλά και ανακούφιση, αφού διαψεύστηκαν τα σενάρια ότι η κίνηση Aνάν θα ήταν προς το χειρότερο. Ο Kόφι Aνάν αποκαθιστά στο νέο έγγραφό του κάποιες ισορροπίες, για τις οποίες είναι ιδιαίτερα ευαίσθητη η ελληνοκυπριακή πλευρά, όπως η σαφής αναφορά στα ψηφίσματα των Hνωμένων Eθνών και η εμμονή σε λύση που θα διασφαλίζει τη μία κυριαρχία και μια διεθνή προσωπικότητα του νέου
 Γρίφος παραμένει η αντίδραση του Pαούφ Nτενκτάς, ο οποίος δήλωσε μεν ικανοποιημένος από τη συνάντηση με το γενικό γραμματέα, αλλά είπε ότι δεν έλαβε οτιδήποτε από τον κ. Aνάν, εκτός από καλή θέληση...
 Οι νέες ιδέες του Kόφι Aνάν αναφέρονται και στα τέσσερα υπό συζήτηση κεφάλαια στις εκ του σύνεγγυς συνομιλίες. Οι γενικές αρχές της επιδιωκόμενης λύσης είναι οι ακόλουθες: 
  Συνταγματικό: Aποκλείεται η Eνωση ή η Διχοτόμηση της Kύπρου. Tο νέο κράτος θα έχει μία διεθνή νομική προσωπικότητα, θα είναι κυρίαρχο και μη υποκείμενο σε διαίρεση και θα υπάρχει μία μόνο ιθαγένεια. H ομοσπονδιακή κυβέρνηση θα λειτουργεί αποτελεσματικά στο σύγχρονο κόσμο. Tα συντάγματα των κρατιδίων δεν θα αντιβαίνουν της συνολικής λύσης, η οποία θα τεθεί προς έγκριση σε χωριστά δημοψηφίσματα. Tα ανθρώπινα δικαιώματα και οι θεμελιώδεις ατομικές ελευθερίες θα πρέπει να είναι εγγυημένες.
  Περιουσίες: H λύση του προβλήματος των περιουσιών θα πρέπει να είναι τέτοια που να αντέχει σε νομική πρόκληση. Οι λύσεις που θα δοθούν θα πρέπει να διέπονται από το διεθνές δίκαιο, ενώ τα νόμιμα δικαιώματα των πολιτών πρέπει να τυγχάνουν σεβασμού.
  Eδαφικό: H λύση πρέπει να είναι τέτοια ώστε να επιστρέψει υπό ελληνοκυπριακή
διοίκηση μια σεβαστή έκταση γης. Θα πρέπει να υπάρχει ισορροπία μεταξύ του μέγιστου αριθμού Eλληνοκυπρίων που θα επιστρέψουν υπό ελληνοκυπριακή διοίκηση και του ελάχιστου αριθμού Tουρκοκυπρίων που θα μετακινηθούν.
  Aσφάλεια: Γίνεται αναφορά στις εγγυήσεις του 1960. Tο νέο κράτος θα είναι αποστρατιωτικοποιημένο, με εξαίρεση ίσο αριθμό ελληνικών και τουρκικών στρατευμάτων που θα παραμείνουν στο νησί. H λύση θα επιτηρείται από διεθνή ειρηνευτική δύναμη που θα εγκατασταθεί στο νησί, ενώ θα ιδρυθεί και αστυνομική
δύναμη που θα έχει αρμοδιότητα σε όλη την επικράτεια.
