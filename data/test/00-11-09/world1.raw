 Στα χέρια των Ρεπουμπλικανών παραμένουν η Γερουσία και το Κογκρέσσο, μετά τα χθεσινά αποτελέσματα στις εκλογές των Ηνωμένων Πολιτειών, αν και τα πράγματα και εκεί -όπως και στην εκλογή προέδρου- είναι οριακά.
 Στη Γερουσία, με τελικά αποτελέσματα για τις 33 από τις 34 έδρες που διακυβεύονταν χθες, οι Ρεπουμπλικανοί είχαν τουλάχιστον 50 από τις 100 έδρες του Σώματος. Εάν τυχόν επιβεβαιωθεί με τα τελικά αποτελέσματα αυτή η αναλογία,
οι Ρεπουμπλικανοί θα έχουν τον έλεγχο της Γερουσίας, ανεξάρτητα του ποιος θα είναι τελικά ο νέος πρόεδρος των ΗΠΑ: Σε περίπτωση που εκλεγεί ο Τζορτζ Μπους,
ο αντιπρόεδρός του Ντικ Τσένι, ως πρόεδρος της Γερουσίας, θα ψηφίσει υπέρ του κόμματός του, με αποτέλεσμα οι Ρεπουμπλικανοί να κατακτήσουν τον πολυπόθητο αριθμό του 51 σε σύνολο 101. 
 Αν, αντίθετα, εκλεγεί πρόεδρος ο Αλ Γκορ, ο αντιπρόεδρός του, Τζόζεφ Λίμπερμαν, που είναι μέλος της Γερουσίας, προερχόμενος από το Κονέκτικατ, θα υποχρεωθεί να παραιτηθεί από αυτή τη θέση, προκειμένου να ορκισθεί ως αντιπρόεδρος. Σε αυτή την περίπτωση τη θέση του Λίμπερμαν στη Γερουσία θα καταλάβει ο Ρεπουμπλικανός κυβερνήτης του Κονέκτικατ. Ετσι και πάλι οι Ρεπουμπλικανοί εξασφαλίζουν 51 από τους 100 γερουσιαστές, οπότε η όποια ψήφος του αντιπροέδρου Λίμπερμαν δεν επηρεάζει την πλειοψηφία.
 Στη Βουλή των Αντιπροσώπων, από την άλλη, οι Ρεπουμπλικανοί καταλαμβάνουν τις 220 από τις συνολικά 435 έδρες του Σώματος, έναντι 211 των Δημοκρατικών. Υπάρχουν ακόμη δύο ανεξάρτητοι και δύο ακόμη έδρες, που μέχρι χθες το απόγευμα
δεν είχε ξεκαθαριστεί ποιοι τις καταλαμβάνουν. Αυτά τα αποτελέσματα δίνουν μια
πλειοψηφία στους Ρεπουμπλικανούς -στη χειρότερη γι' αυτούς περίπτωση- δύο εδρών. 
 Η διπλή ρεπουμπλικανική πλειοψηφία στη Γερουσία και τη Βουλή των Αντιπροσώπων,
συνεπώς, κάνει σχετικά δύσκολη την αποστολή των Δημοκρατικών: Με δεδομένη τη δυνατότητα που δίνει το Σύνταγμα στους Δημοκρατικούς Γερουσιαστές να κωλυσιεργούν τη νομοθετική δραστηριότητα του Σώματος, η μόνη επιλογή που τους μένει, είναι να στήνουν «οδοφράγματα» στις πρωτοβουλίες που θα αναλαμβάνουν οι
 Από τους 29 γερουσιαστές που διεκδικούσαν την επανεκλογή τους, τέσσερις είδαν τα όνειρά τους να γκρεμίζονται από τα πρώτα αποτελέσματα: Εκτός του Ρεπουμπλικανού Τζον Ασκροφτ, που έχασε τη θέση του κυβερνήτη στο Μιζούρι από την Τζιν Κάρναχαν, απέτυχαν να εκλεγούν από τους Δημοκρατικούς ο βετεράνος Τσαρλς Ρομπ στη Βιρτζίνια και από τους Ρεπουμπλικανούς ο Ροντ Γκραμς στη Μινεζότα και ο Ουίλιαμ Ροθ στο Ντελαγουέαρ.
 Τέλος, οι Ρεπουμπλικανοί πρόεδροι της Βουλής των Αντιπροσώπων, Ντένις Χάστερτ και της Γερουσίας, Τρεντ Λοτ επανεξελέγησαν με ευκολία στις Πολιτείες τους: Ο πρώτος, που το 2000 διαδέχθηκε στην προεδρία της Βουλής των Αντιπροσώπων τον Νιουτ Γκίνγκριτς, επανεξελέγη στο Ιλινόι κι ο δεύτερος, που είναι πρόεδρος της
