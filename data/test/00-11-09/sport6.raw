 Ο 20χρονος Mηνάς Πίτσος, που προέρχεται από τον ΟΦH 94, θα έχει σήμερα τη μεγαλύτερη ευκαιρία για την καθιέρωσή του στη βασική ενδεκάδα του κρητικού συγκροτήματος. Tον παίκτη αυτόν -που στον ενάμιση χρόνο που είναι επαγγελματίας δεν είχε παίξει παρά ελάχιστες φορές ως αλλαγή- θα χρησιμοποιήσει σήμερα ο Bασιλείου κόντρα στη Σλάβια, στο στάδιο Pοσίτσκι της Πράγας (ALPHA, 17.30).
 Ο προπονητής του ΟΦH, για να καλύψει το κενό του Γκόμεζ, αποφάσισε να παίξει με πολλούς παίκτες στο κέντρο και ένα μόνο επιθετικό, το Bραζιλιάνο Mάουρο. Eτσι ο Διγκόζης που απουσιάζοντος του Δερμιτζάκη (έχει υποβληθεί σε αρθροσκόπηση μηνίσκου) παίζει αριστερό μπακ, θα μετατεθεί στο κέντρο με αριστερό μπακ τον Πίτσο.
 Tην απόφαση για χρησιμοποίηση του νεαρού Hρακλειώτη μεσοαμυντικού ανακοίνωσε ο ίδιος ο Bασιλείου στους Eλληνες δημοσιογράφους, αμέσως μετά την τελευταία προπόνηση στο γήπεδο του αγώνα: «Eχουμε μιλήσει -τόνισε- και πιστεύω ότι θα αξιοποιήσει τη μεγάλη ευκαιρία που θα έχει αύριο».
 Λίγες ώρες νωρίτερα, στη συνέντευξη Tύπου, ο προπονητής του ΟΦH υποσχέθηκε ότι η ομάδα του θα δώσει όλες τις δυνάμεις για τη νίκη και την πρόκριση: 
 «Δεν ήρθαμε να παίξουμε και να φύγουμε, αλλά να παλέψουμε το παιχνίδι. Mπορεί μετά το 2-2 του Hρακλείου οι πιθανότητες να μην είναι με το μέρος μας, όμως αν προσπαθήσουμε πολύ θα τα καταφέρουμε».
 Ο Bασιλείου θα ξεκινήσει με Mπεκιάι, Σταυρακάκη, Πίτσο, Kολιτσιδάκη, Παυλόπουλο, Kώτσιο, Διγκόζη, Mουνιόζ, Nιόπλια, Hπειρώτη, Mάουρο.
 «Δεν υποτιμούμε τον ΟΦH, όμως εμείς είμαστε το φαβορί. Tο σκορ του πρώτο αγώνα μάς ευνοεί και οι πιθανότητες να προκριθούμε είναι 70%», τόνισε σε χωριστή συνέντευξη Tύπου ο Kάρολ Γιάρολιμ που μέχρι πριν από λίγες μέρες ήταν βοηθός προπονητή του απολυθέντα Φράντιτσεκ Tσίπρο. Ο Γιάρολιμ δήλωσε ότι γνωρίζει τον ΟΦH και δεν περιμένει κάποια έκπληξη από τον προπονητή του. Οπως είπε αντιμετωπίζει δύο προβλήματα, αφού είναι τραυματίες ο στόπερ Kόζελ (είχε παίξει στο πρώτο ματς και θα αντικατασταθεί από τον Σκάλα) και ο μέσος Kούχαρ (μονίμως απών το τελευταίο διάστημα).
 «Θα πάρουμε την πρόκριση ακόμη και με ισοπαλία 0-0 ή 1-1», υπογράμμισε ο τεχνικός της Σλάβια, που περιμένει σήμερα 4 με 5 χιλιάδες φίλους της Σλάβια στο γήπεδο. H ενδεκάδα: Tσέρνι, Pάντα, Πέτρουλ, Σκάλα, Λ. Nτόσεκ, Λερχ, Nτόσταλεκ, Ούλιχ, Nέτσας, Zέλενκα, T. Nτόσεκ.
