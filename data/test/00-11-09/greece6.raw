 ο μικρό παλιό αυτοκίνητο που ήταν επί ώρες παρκαρισμένο έξω από το αθλητικό γυμνάσιο της Πάτρας έκρυβε μέσα του ένα ανείπωτο δράμα. Με μια σύριγγα ηρωίνης
στο χέρι ο 18χρονος Α.Λ. ετοιμαζόταν να ταξιδέψει στον κόσμο των παραισθήσεων,
 Δεκάδες ηρεμιστικά χάπια και μια δόση ηρωίνης που βρέθηκαν από την Aστυνομία στο αυτοκίνητό τους, ήταν αρκετά για να τους στείλουν στα κρατητήρια της μοναξιάς... στα οποία, το 48ωρο που έμειναν, κανείς δεν τους επισκέφθηκε. «Είναι μια ιστορία-τραγωδία. Ενα δράμα ενός πατέρα και του γιου του που έπεσαν
στα δίχτυα του λευκού θανάτου», δήλωσε συγκλονισμένος στην «Ε» ο αστυνομικός διευθυντής Αχαΐας κ. Β. Τασσιόπουλος.
 «Ο πατέρας έχει από χρόνια πιστοποιητικό τοξικομανούς ενώ τοξικομανής είναι και ο γιος του, ο οποίος κάνει χρήση σκληρών ναρκωτικών από 14 ετών! Είναι ένα
κομμάτι ενός δράματος δύο άρρωστων συνανθρώπων μας, που πρέπει να αντιμετωπιστούν με ιδιαίτερο τρόπο» δήλωσε στους δημοσιογράφους ο δικηγόρος τους Γιάννης Παπαναστασόπουλος.
 Χθες το μεσημέρι, πατέρας και γιος προσήχθησαν και απολογήθηκαν στον ανακριτή,
έξω από το γραφείο του οποίου ο 18χρονος έπαθε κρίση λόγω στέρησης ηρωΐνης και
χρειάστηκε ιατρική επέμβαση για να συνέλθει. Και οι δυο τους αφέθηκαν ελεύθεροι με περιοριστικούς όρους.
