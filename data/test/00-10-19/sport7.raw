 Ηταν για γερά νεύρα -απαγορευτικό για τους καρδιακούς- αυτό το παιχνίδι του ΠΑΟΚ με τη Βερόνα και κέρδισε η ομάδα που είχε την καρδιά ή μάλλον τους παίκτες που είχαν τη δύναμη. Στην παράταση, κυριολεκτικά στα τελευταία δευτερόλεπτα ο ΠΑΟΚ άρπαξε τη νίκη από τους Ιταλούς 97-94. Στην κανονική διάρκεια το παιχνίδι ήταν 78-78, ενώ το ημίχρονο βρήκε τις δύο ομάδες ισόπαλες 
 Για τους θιασώτες του αμφίρροπου ήταν ό,τι καλύτερο αυτό το παιχνίδι, αλλά τους οπαδούς του ΠΑΟK αυτή η εξέλιξη τους καθήλωσε κι άρχισαν να φωνάζουν όταν 
τους το ζήτησαν ο Σιγάλας και ο Μπλερ αλλά και ο Λιαδέλης. Και ο Σιγάλας με τον Λιαδέλη ήταν αυτοί που σήκωσαν το βάρος του αγώνα. 
 Εκανε σοβαρά λάθη σ' αυτό το παιχνίδι ο ΠΑΟΚ, αλλά μια διαφαινόμενη ήττα-καταστροφή για τις τόσο υψηλές βλέψεις της ομάδας, σ' ό,τι αφορά την αναφορά της στους φιλάθλους, ήρθε από την κλάση των παικτών. Δεν μπόρεσε ο ΠΑΟΚ να σταματήσει το τρίποντο των Ιταλών και δεν ήταν μόνο αυτό αλλά δέχτηκε πολλά καλάθια και μέσα από τη ρακέτα. Επιθετικά στο μεγαλύτερο διάστημα του αγώνα εκφραζόταν μ' έναν μόνο παίκτη, τον Λιαδέλη, ενώ ο Μπλερ σ' αυτό το διάστημα ήταν έως ανύπαρκτος. Είχε υπεροχή στους ψηλούς, αλλά η μπάλα ελάχιστα 
έφτασαν σ' αυτούς. Και είχε ο ΠΑΟΚ πολλά νεύρα, δικαιολογημένα για τους ανθρώπους του, γιατί ήταν το φαβορί, έπαιζε στο δικό του κοινό μπροστά κι ένιωθε την πίεση για τη νίκη -χαρακτηριστικό των νεύρων ήταν οι πολλές χαμένες 
προσωπικές, από τους ψηλούς του. Και οι Ιταλοί ήταν έτσι όπως τους περιέγραψε μια μέρα πριν το παιχνίδι ο Φλεβαράκης - ομάδα ικανή για το απίθανο, που το άγγιξε.
 Το τρίο της διαιτησίας που το αποτελούσαν οι Iσπανοί Μιτχάνα και Μαρτίν και ο Πολωνός Ζαμόισκι, τα πήγε καλά.
 «Ηταν θέμα καρδιάς. Θα τους έδινα συγχαρητήρια κι αν χάναμε ακόμη», είπε μετά το παιχνίδι ο Φλεβαράκης, ενώ ο Φάινα τόνισε ότι: «Δεν μπορέσαμε να σταματήσουμε τον Λιαδέλη, ενώ ο Σιγάλας περίμενε την παράταση για να μου πει ποιος είναι».
 Hττα-έκπληξη με 80-73 για τον Hρακλή, στο χθεσινό αγώνα με τη σλοβενική «Kρκα» για τη Σουπρολίγκα και μάλιστα μέσα στο (άδειο) Iβανόφειο (δεκάλεπτα, 29-24, 42-44, 59-63, 73-80).
 Ο Φάρμερ και ο Nάκιτς δεν κατάφεραν να σώσουν την παρτίδα, ενώ εκπληκτικοί ήταν οι Πετρόφ και Aράποβιτς από την «Kρκα» Tέλεκομ.
