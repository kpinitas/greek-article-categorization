 παρούσα επίσκεψίς μας εις την Ελλάδα είναι ιδιωτικής φύσεως και ανεπίσημος. Προεκλήθη από ωρισμένας προσκλήσεις προς συμμετοχήν εις συγκεκριμένας εκδηλώσεις, και ως εκ τούτου είναι περιωρισμένης εκτάσεως».
 Λίγο μετά την άφιξή του στο ανατολικό αεροδρόμιο της Αθήνας, ο Οικουμενικός Πατριάρχης Βαρθολομαίος έδωσε το στίγμα, χαρακτηρίζοντας την επίσκεψή του ιδιωτική και ανεπίσημη. Και αμέσως μετά άφησε μια αιχμή κατά της Αρχιεπισκοπής
για τη λειτουργία του γραφείου του Οικουμενικού Πατριαρχείου στην Αθήνα. Οπως είπε: «Θα γίνουν και τα εγκαίνια του γραφείου εκπροσωπήσεως του Οικουμενικού Πατριαρχείου εις τας Αθήνας, όπου ήδη από ετών εκπροσωπούνται και τα Πατριαρχεία Αλεξανδρείας και Ιεροσολύμων και η Ιερά Μονή Σινά».
 Η δήλωση που έκανε στη συνέχεια, μάλλον δημιούργησε ανάμικτα συναισθήματα στους ιεράρχες της Εκκλησίας της Ελλάδας που τον παρακολουθούσαν. Οπως είπε ο Βαρθολομαίος: «Θα μείνωμεν περίπου μίαν εβδομάδα, κατά την οποίαν δεν θα συζητήσωμεν γενικώτερα ή εκκρεμούντα ζητήματα, αλλά θα προαγματοποιήσωμεν μόνον τας προγραμματσιμένες συμμετοχάς εις ωρισμένας εκδηλώσεις». Δηλαδή δεν πρόκειται να τον απασχολήσει το θέμα των ταυτοτήτων.
 Ο Οικουμενικός Πατριάρχης Βαρθολομαίος ίσως όμως να μην μπορέσει να αποφύγει τη συζήτηση, καθώς την τελευταία ημέρα της παραμονής του στην Αθήνα, την ερχόμενη Τρίτη, θα συναντήσει και θα γευματίσει με τον πρωθυπουργό, ενώ το βράδυ της ίδιας ημέρας θα έχει συνεργασία με τον αρχιεπίσκοπο Χριστόδουλο. Και
παραμένει άγνωστο αν ο αρχιεπίσκοπος θα προσκληθεί και αν θα πάει στο γεύμα Σημίτη - Βαρθολομαίου.
 Εκτός από το θέμα των ταυτοτήτων, όμως, υπάρχει κι ένα άλλο θέμα που εκκρεμεί και αφορά το αίτημα της Ιεράς Μονής Αγίας Παρασκευής Μαζίου Μεγάρων, να γίνει Σταυροπηγιακή και Πατριαρχική. Δηλαδή να υπάγεται απευθείας στο Οικουμενικό Πατριαρχείο. Το αίτημα έχει απορριφθεί από την Ιερά Σύνοδο και οι μοναχοί αναμένεται να το επαναλάβουν στη Σύνοδο. Αν τελικά το αίτημα γίνει δεκτό, ο Οικουμενικός Πατριάρχης θα μπορεί να επισκέπεται τα Μέγαρα χωρίς την άδεια του
 Τον Βαρθολομαίο στο αεροδρόμιο υποδέχτηκαν πολλοί συνοδικοί μητροπολίτες, μεταξύ των οποίων ήταν και ο Καλαβρύτων Αμβρόσιος, που είχε χαρακτηρίσει το Οικ. Πατριαρχείο «μητριά εκκλησία», με αφορμή το θέμα των ταυτοτήτων. Από την πλευρά της κυβέρνησης ήταν ο υπουργός Eξωτερικών Γιώργος Παπανδρέου, ο υπουργός Παιδείας και Θρησκευμάτων Πέτρος Ευθυμίου και η υφυπουργός Eξωτερικών
Αγγελική Λαΐου. Σύμφωνα με τον υπουργό Παιδείας, «ο Οικουμενικός Πατριάρχης είναι η μεγαλύτερη προσωπικότητα της Ορθοδοξίας όχι μόνο για το ρόλο του, αλλά
και γι' αυτή την προσωπικότητά του. Πρέπει να του αποδίδεται ο σεβασμός και η τιμή που του αναλογούν».
 Ο μοναδικός μητροπολίτης που έκανε δηλώσεις για το θέμα των ταυτοτήτων κατά την άφιξη του Οικ. Πατριάρχη ήταν ο Περιστερίου Χρυσόστομος. Οπως είπε: «Kρίση
διέρχονται οι σχέσεις των δύο Εκκλησιών, αλλά θα ξεπεραστεί γιατί υπάρχει εκατέρωθεν καλή θέληση». Και όταν μίλησε για τις ταυτότητες, υποστήριξε ότι «είναι θετική η παρουσία του Οικουμενικού Πατριάρχη. Θα δώσει στις δύο πλευρές
την ευκαιρία να επανατοποθετηθούν και να δουν το πρόβλημα στις πραγματικές του
 Χθες το μεσημέρι ο Οικ. Πατριάρχης πήγε στο γεύμα του Συμβουλίου Eλληνοτουρκικής Φιλίας, όπου και έγινε γνωστό ότι στις 2 και 3 Nοεμβρίου θα διοργανωθεί συνέδριο στο οποίο θα παραστεί ο αντιπρόεδρος της τουρκικής κυβέρνησης Μεσούτ Γιλμάζ. Σύμφωνα με πληροφορίες, κατά τη διάρκεια της παραμονής του αντιπροέδρου της τουρκικής κυβέρνησης στην Αθήνα, ο Μεσούτ Γλιμάζ θα συναντηθεί και με τον αρχιεπίσκοπο Χριστόδουλο.
 Στην προσφώνησή του, ο Βαρθολομαίος, λίγο πριν από το γεύμα που του παρέθεσαν τα μέλη του διοικητικού συμβουλίου του Συνδέσμου Eλληνοτουρκικής Φιλίας είπε ότι «είναι πολύ ευχάριστον να συναντά κανείς συνανθρώπους του, οι οποίοι πασχίζουν να αναπτύξουν μεταξύ των συνεργασίαν. Οταν μάλιστα ο ίδιος προσπαθή με όλας τους τας δυνάμεις να κρημνίση φραγμούς και να γεφυρώση χάσματα διά να επιτευχθή αυτή η συνεργασία, αισθάνεται πολύ ικανοποιημένος συναντώμενος με ομοϊδεάτας του». Και αμέσως μετά τόνισε: «Kαι το κέρδος και η τέχνη και η μονομέρεια και η υπερβολή ήδη από τον Αριστοτέλη έχει χαρακτηρισθή ως στάσις εσφαλμένη. Η συνεργασία, άλλωστε, προϋποθέτει αμοιβαίον όφελος, και δι' αυτό είναι πολύ σοφή η συμβουλή του Αποστόλου: "Μη τα εαυτών έκαστος σκοπείτε, αλλά
 Χθες το απόγευμα συναντήθηκε με το δήμαρχο Αθηναίων Δημήτρη Αβραμόπουλο. Ο Πατριάρχης ευχήθηκε καλή επιτυχία στη διοργάνωση των Ολυμπιακών Aγώνων, ενώ από την πλευρά του ο δήμαρχος είπε ότι Πατριαρχείο και δήμος έχουν κάτι κοινό.
Το γεγονός ότι από διαφορετικές σκοπιές ακτινοβολούν οικουμενικά.
