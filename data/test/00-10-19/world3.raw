 Πυρά από τα εργατικά συνδικάτα, αλλά και από τον πρόεδρο της Δημοκρατίας δέχτηκε ο πρωθυπουργός της Γαλλίας, για την υποχώρηση που έκανε έναντι των εργοδοτών, επιτρέποντας να χρησιμοποιηθούν πλεονάσματα ασφαλιστικών ταμείων για να μειωθούν οι εισφορές τα επόμενα τρία χρόνια.
 Ο Λιονέλ Ζοσπέν ήταν σε ανοιχτή ρήξη με τη «Μεντέφ», την ομοσπονδία των εργοδοτών, σχετικά με την αναμόρφωση του επιδόματος της ανεργίας. Το Σαββατοκύριακο όμως, έπειτα από συνομιλία του με τον Ερνέστ Αντουάν Σεγέρ, πρόεδρο της «Μεντέφ», ο Ζοσπέν έδειξε πρόθυμος να άρει τις αντιρρήσεις του και
να επιτραπεί να χρησιμοποιηθούν τα πλεονάσματα των ασφαλιστικών ταμείων (που τελούν υπό κοινή διαχείριση εργοδοτών και εργατών), για να μειωθεί η συμβολή των εργοδοτών τα επόμενα τρία χρόνια. Οι εργοδότες δέχτηκαν ακόμη να επιστρέψουν στα ταμεία του περίπου 20 δισεκατομμύρια γαλλικά φράγκα, δηλαδή το
 Η Γενική Συνομοσπονδία Εργατών, το μεγαλύτερο εργατικό συνδικάτο, που πρόσκειται στους κομμουνιστές, επιτέθηκε στον Ζοσπέν κατηγορώντας τον ότι εγκατέλειψε την τελευταία στιγμή τα εργατικά συμφέροντα. Ταυτοχρόνως, οι κουμμουνιστές στη Βουλή προκάλεσαν τον Ζοσπέν να δώσει εξηγήσεις για την αλλαγή τακτικής και τη σύναψη συμφωνίας. Οι εργατικές οργανώσεις έχουν τώρα δύο εβδομάδες για να επανεξετάσουν τη στάση τους. Ο Ζοσπέν εμφανίστηκε αμετανόητος για την αλλαγή στάσης, με την οποία πάντως τερματίστηκε εξάμηνη σφοδρή φιλονικία με τους εργοδότες. Αφησε, πάντως, στους επικριτές του και ανοιχτές πόρτες για αλλαγές, λέγοντας ότι η κυβέρνηση θα πρέπει σε κάθε περίπτωση να εγκρίνει το τελικό κείμενο, στο οποίο θα καταλήξουν εργοδότες και
 Ο πρόεδρος της Γαλλίας, Ζακ Σιράκ, επιτέθηκε και αυτός εναντίον του Ζοσπέν, κατηγορώντας τον ότι απέτυχε να εκσυγχρονίσει τις σχέσεις εργοδοτών και εργαζομένων. Ο πρόεδρος εμφανίζεται τώρα λιγότερο ευάλωτος στις προεδρικές εκλογές του 2002, ενώ ο Ζοσπέν πιθανό να εμφανιστεί περισσότερο ευέλικτος στην
εισαγωγή του 35ώρου στις μικρές και μεσαίες επιχειρήσεις.
