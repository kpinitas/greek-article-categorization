Η αύξηση των εκπτώσεων φόρου, η απαλλαγή από το τεκμήριο δαπάνης αυτοκινήτων, καθώς, η αύξηση των απαλλασσομένων για ιδιοκατοίκηση ή αγορά πρώτης κατοικίας είναι ορισμένα από τα μέτρα του φορολογικού νομοσχεδίου, που αποτελούν κίνητρα
 * Στα 10 εκατ. δρχ. (από 5, 75 εκατ.) για κάθε παιδί από το τρίτο και μετά αυξάνει, από 1.1.2001, το απαλλασσόμενο επί της αξίας της πρώτης κατοικίας, ενώ στην αγορά οικοπέδου η προσαύξηση είναι 3 εκατ. δρχ. για το τρίτο και καθένα παιδί μετά.
 * Στα 25 τ.μ. (από 15 τ.μ.) διαμορφώνεται, από 1.1.2001, για καθένα από το τρίτο παιδί και μετά το εμβαδόν της κατοικίας για την κάλυψη των στεγαστικών αναγκών.
 * Προσαυξάνει κατά 30 τ.μ. (πέραν των 150 τ.μ.) για κάθε τέκνο από το τρίτο και μετά η επιφάνεια της ιδιοκατοικούμενης κύριας κατοικίας, για την οποία το ακαθάριστο τεκμαρτό εισόδημα απαλλάσσεται από τη φορολογία εισοδήματος. Ισχύει
 * Στα 20 τ.μ. η προσαύξηση των τετραγωνικών μέτρων για κάθε παιδί, με τα οποία
προσαυξάνει η επιφάνεια της κατοικίας που διαθέτει ο φορολογούμενος, ώστε να κριθεί αν η κατοικία που αποκτά με τη λήψη στεγαστικού δανείου είναι πρώτη, ώστε να δικαιούται και της έκπτωσης των τόκων του δανείου από το εισόδημά του.
 * Αυξάνει στα 20 τ.μ. για κάθε παιδί, με τα οποία προσαυξάνει η επιφάνεια της κατοικίας, ώστε να κριθεί αν η νέα κατοικία που αποκτά απαλλάσσεται από το τεκμήριο αγοράς ως πρώτη κατοικία. Ισχύει από την ψήφιση του νόμου.
 * Η έκπτωση φόρου αυξάνει στις 70.000 δρχ. για καθένα παιδί όταν υπάρχουν τρία
και στις 80.000 δρχ. για καθένα παιδί όταν υπάρχουν τέσσερα. Σημειώνεται ότι το ποσό των 80.000 δρχ. προσαυξάνει κατά 10.000 δρχ. για κάθε επιπλέον τέκνο πέρα από το τέταρτο. Ισχύει από την ψήφιση του νόμου.
 * Δεν εφαρμόζεται το τεκμήριο δαπάνης για αυτοκίνητα (σ.σ. αφορά μόνο ένα όχημα) μέχρι 14 ίππους φορολογουμένων με τρία τουλάχιστον παιδιά. Ισχύει από την ψήφιση του νόμου.
 * Βαρύνουν τους γονείς και τα προστατευόμενα άγαμα τέκνα μέχρι 25 ετών που παρακολουθούν δημόσια ή ιδιωτικά Ινστιτούτα Επαγγελματικής Κατάρτισης εντός της χώρας, από 1.1.2000.
 * Βαρύνουν το φορολογούμενο πρόσωπα που συνοικούν μαζί του από 1.1.2001, και έχουν ετήσιο εισόδημα μέχρι 400.000 δρχ. (από 300.000 δρχ.) ή μέχρι 800.000 δρχ. (από 600.000 δρχ.) αν παρουσιάζουν αναπηρία 67% και πάνω από διανοητική καθυστέρηση ή φυσική αναπηρία. Στο όριο του εισοδήματος δεν λαμβάνονται υπόψη εκείνα από ιδιοκατοίκηση, των ανήλικων παιδιών, καθώς και από διατροφή.
 * Καταργείται η απαλλαγή κατά το μισό από το φόρο μεταβίβασης για αγορές ακινήτων με εισαγωγή συναλλάγματος από ομογενείς, Ελληνες ναυτικούς και Ελληνες εργαζόμενους στο εξωτερικό.
 * Το ανήλικο παιδί έχει δική του φορολογική υποχρέωση, από το οικονομικό έτος 2001 (χρήση 2000) για τα εισοδήματα (σ.σ. δεν προστίθενται με εκείνα των γονέων) που αποκτά από την προσωπική του εργασία ή από περιουσιακά στοιχεία που περιήλθαν σ' αυτό από τρίτους.
