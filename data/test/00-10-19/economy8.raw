 Επτά θεσμικές παρεμβάσεις, έξι φορολογικά και αναπτυξιακά κίνητρα περιλαμβάνουν
οι προτάσεις του υπουργείου ΠΕΧΩΔΕ για τη συγχώνευση των εταιριεών του τομέα των κατασκευών, που παρουσιάστηκαν χθες σε συνέντευξη Τύπου. Για τη βαρύτητα των προωθούμενων αλλαγών αρκεί να αναφερθεί ότι, σήμερα στα τηρούμενα μητρώα είναι εγγεγραμμένες 11.854 επιχειρήσεις. Στον ευρύτερο κατασκευαστικό τομέα, που σήμερα ξεπερνά το 16, 5% του ΑΕΠ, απασχολούνται 270.000 άτομα όλων των ειδικοτήτων.
 «Αποτρέπονται οι μονοπωλιακές και ολιγοπωλιακές τάσεις», διαμήνυσε σε όλους τους τόνους ο υπουργός Κώστας Λαλιώτης, αλλά τα αυστηρά κριτήρια για την κατάταξη σε μία από τις επτά κατηγορίες εργοληπτικών πτυχίων (π.χ. ίδια κεφάλαια 30 δισ., κύκλος εργασιών 60 δισ. στην τριετία) θα μειώσει σε 10 το πολύ 12 τις εταιρείες της ανώτερης τάξης, έναντι 51 που υπάρχουν σήμερα. Από τον ερχόμενο Φεβρουάριο και ώς το τέλος του χρόνου οι τεχνικές εταιρείες θα πρέπει να υποβάλουν τα προβλεπόμενα δικαιολογητικά για την επανάκριση, η οποία
πρέπει να ολοκληρωθεί μέσα σε τρεις μήνες από την κατάθεση.
 Ο αρμόδιος υφυπουργός Νάσος Αλευράς τόνισε ότι κριτήρια για την επανάκριση των
τεχνικών εταιρειών είναι η παραγωγική τους ικανότητα και η χρηματο-οικονομική τους θέση. Σημείωσε ότι παράλληλα βελτιώνεται ο γνωστός μαθηματικός τύπος που χρησιμοποιείται στις δημοπρατήσεις έργων με βάση την εμπειρία που αποκτήθηκε και πρόσθεσε ότι σήμερα στην Ελλάδα δημοπρατούν έργα 2.300 φορείς του ευρύτερου δημόσιου τομέα! 
 Οι προτάσεις δόθηκαν χθες στους εκπροσώπους των εργοληπτικών οργανώσεων, οι οποίοι θα πρέπει να υποβάλουν τις απόψεις τους μέσα σε 15 ημέρες. Στόχος του υπουργείου είναι να κατατεθεί το νομοσχέδιο στη Βουλή στις 15 Νοεμβρίου και να
 Τα έξι φορολογικά-αναπτυξιακά κίνητρα για τη συγχώνευση των επιχειρήσεων προβλέπουν τα εξής: 
  Καθιερώνεται, στα πλαίσια του αναπτυξιακού νόμου 2601/98, ειδική απαλλαγή από την καταβολή φόρου εισοδήματος μη διανεμομένων κερδών της πρώτης δεκαετίας
  Αυξάνεται από 10 σε 15% η επιχορήγηση του αναπτυξιακού νόμου για παραγωγικές
  Θεσπίζονται ειδικές φορολογικές απαλλαγές για δαπάνες των εργοληπτικών επιχειρήσεων.
  Απαλλάσσεται από την καταβολή φόρου κάθε δικαιοπραξία που αφορά τη συγχώνευση ή απορρόφηση των κατασκευαστικών επιχειρήσεων. 
  Καταργείται η τεκμαρτή φορολόγηση και από την 1/1/2002 όλες οι τεχνικές εταιρείες θα φορολογούνται με βάση τα βιβλία και στοιχεία που υποχρεούνται να τηρούν.
  Θεσμοθετείται η υπεργολαβία και ρυθμίζεται η φορολόγηση των εσόδων από τις κοινές δραστηριότητες, ώστε να εξαλειφθεί το φαινόμενο της διπλής φορολόγησης για τον ίδιο κύκλο εργασιών.
 Οι επτά θεσμικές παρεμβάσεις που προτείνει το υπουργείο ΠΕΧΩΔΕ είναι οι ακόλουθες: 
  Επιτρέπεται, υπό προϋποθέσεις και μετά από έγκριση του κυρίου του έργου, η σύσταση εκ των υστέρων κοινοπραξίας. Ο αρχικός ανάδοχος θα πρέπει να έχει ποσοστό τουλάχιστον 30%.
  Βελτιώνεται ο μαθηματικός τύπος που χρησιμοποιείται για την ανάδειξη του μειοδότη στους διαγωνισμούς.
  Θεσπίζονται μέτρα για τη διασφάλιση της διαφάνειας στις δημοπρασίες. Για έργα με προϋπολογισμό έως 5 εκ. ευρώ θα είναι υποχρεωτική η προσκόμιση του πρωτότυπου πτυχίου.
  Τίθενται όρια για το ανεκτέλεστο υπόλοιπο και λαμβάνεται υπόψη στις αναθέσεις έργων, σε συνδυασμό με την ενημερότητα του πτυχίου.
  Θεσπίζεται όριο για τη συνταξιοδότηση των εργοληπτών το 72ο έτος. 
