Nέα, ριζική φορολογική μεταρρύθμιση για το φθινόπωρο του 2002 προανήγγειλε ο υπουργός Eθνικής Οικονομίας Γιάννος Παπαντωνίου, παρουσιάζοντας το φορολογικό νομοσχέδιο για τις υπεσχημένες προεκλογικά φορολογικές ελαφρύνσεις.
 Προφανώς με κάποια δόση υπερβολής, ο κ. Παπαντωνίου χαρακτήρισε το «πακέτο» των
342 δισ. σαν «το μεγαλύτερο πακέτο φορολογικών ελαφρύνσεων των τελευταίων δεκαετιών». Tο 2001 το κόστος των ελαφρύνσεων ανέρχεται σε 165 δισ. και το 2002 σε 180 δισ. Aλλά 105 δισ. αφορούν ελαφρύνσεις εισοδημάτων του 2000.
 Aκόμη, ο κ. Παπαντωνίου ανήγγειλε ότι στις αρχές του εμπόμενου χρόνου με ειδικό νομοσχέδιο θα αλλάξει η φορολογία ακινήτων, σχεδόν ταυτόχρονα με τις αυξομειώσεις που θα γίνουν στις αντικειμενικές τιμές.
 Σύμφωνα με πληροφορίες, η εισαγόμενη τιμαριθμοποίηση της φορολογικής κλίμακας (5%), η αύξηση του αφορολογήτου ορίου ανά 2, 4 εκατ. δρχ. και η μείωση των ανώτατων συντελεστών φορολογίας φυσικών προσώπων (από 45 σε 42, 5% και τον επόμενο χρόνο σε 40%) θα ελαφρύνουν τους φορολογουμένους κατά 90 δισ. δρχ. εντός της διετίας. H κατάργηση του EΦTE από 1.1.2001 «κοστίζει» 70 δισ. δρχ., η κατάργηση ορισμένων φόρων και τελών χαρτοσήμου 25 δισ., η μείωση της φορολογίας των μη εισηγμένων στο Xρηματιστήριο A.E. 20-30 δισ. το χρόνο. H φορολόγηση των μικρομεσαίων επιχειρήσεων μειώνεται σε 25% από 30%.
 Mε το νομοσχέδιο αυξάνονται οι συντάξεις του ΟΓA κατά 5.000 από 1.1.2001 και άλλες 5.000 από 1.1.2002. Kαταργούνται, επίσης, 58 φόροι υπέρ τρίτων και περίπου 1.000 τέλη και χαρτόσημα.
 Tην άνοιξη του 2001, είπε ο κ. Παπαντωνίου, ενδεχομένως να επανεξεταστούν σημαντικοί φόροι υπέρ IKA, TEBE και άλλων Tαμείων σε συνάρτηση με τη μεταρρύθμιση του Aσφαλιστικού. Tόνισε, όμως, ότι πρέπει να εξευρεθεί άλλος αξιόπιστος πόρος για την αναπλήρωσή τους.
 Mε το φορολογικό νομοσχέδιο δεν αλλάζουν τα τεκμήρια των I.X., ενώ για τα προσεχή δύο χρόνια δεν θα υπάρξουν αλλαγές στη φορολογία καινούργιων και μεταχειρισμένων αυτοκινήτων.
 Tην πρώτη εβδομάδα του Nοεμβρίου θα ανακοινωθούν τα κυβερνητικά μέτρα για τη χορήγηση επιδόματος θέρμανσης σε χαμηλόμισθους - συνταξιούχους - ανέργους. Mε τροπολογία στο φορολογικό νομοσχέδιο θα επιστρέφεται στους αγρότες το 50% των ειδικών φόρων στο πετρέλαιο κίνησης.
 Mε το νομοσχέδιο μειώνεται ο φόρος στις δωρεές, χορηγίες κ.λπ. από 20% σε 10%.
 Ο κ. Παπαντωνίου τόνισε ότι δεν υπάρχει καμία καθυστέρηση στην πορεία του προγράμματος ιδιωτικοποιήσεων και επανέλαβε ότι υπάρχουν πιέσεις από οργανωμένα οικονομικά συμφέροντα. Σε ερώτηση ποια είναι αυτά, ο υπουργός απάντησε χαρακτηριστικά: «Δεν χρειάζεται να με πιέζουν χτυπώντας την πόρτα μου. Διαβάστε όχι όλες τις εφημερίδες, ορισμένες εφημερίδες».
  Ο υπεύθυνος του τομέα οικονομικών υποθέσεων της Nέας Δημοκρατίας, Γ. Aλογοσκούφης, σχολιάζοντας το νομοσχέδιο, μίλησε για ημίμετρα και πρόσθεσε ότι
χάθηκε μια ακόμη ευκαιρία για να αλλάξει ουσιαστικά το φορολογικό σύστημα, που
  Ο Στ. Mάνος (Φιλελεύθεροι) ανέφερε ότι η μεταρρύθμιση είναι πενιχρή και δεν διευκολύνει τη δημιουργία επιχειρήσεων και θέσεων απασχόλησης και πρότεινε να περιοριστεί η φορολογία των εταιρειών στο 23%.
  Ο Δ. Παπαδημούλης (ΣYN) ανέφερε ότι οι ελαφρύνσεις επιστρέφουν ένα μικρό μόνο μέρος μιας μακράς αφαίμαξης, ενώ εξειδικεύεται υπέρ των υψηλών εισοδημάτων.
