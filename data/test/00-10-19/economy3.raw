κατάργηση της απαγόρευσης εξόδου από τη χώρα για χρέη προς το Δημόσιο, αλλά και σειρά ευνοϊκών ρυθμίσεων για τελωνειακές οφειλές ή ακόμη και για λαθρεμπόριο οχημάτων, καθώς και η κατάργηση του ΕΦΤΕ είναι ορισμένες από τις διατάξεις που εμπεριέχονται στο νέο φορολογικό, αναλυτικότερα: 
 Καταργείται η απαγόρευση εξόδου από τη χώρα για χρέη προς το Δημόσιο.
 Ευνοϊκή ρύθμιση για βεβαιωμένα τελωνειακά χρέη. Συγκεκριμένα, τα ποσά των προσαυξήσεων εκπρόθεσμης καταβολής περιορίζονται στο 300% του οφειλόμενου χρέους. Τα βεβαιωμένα αυτά χρέη (κύρια οφειλή και προσαυξήσεις έως 300%) ρυθμίζονται έπειτα από αίτηση του οφειλέτη και καταβάλλονται σε 36 ισόποσες μηνιαίες δόσεις εκ των οποίων καθεμιά δεν μπορεί να είναι μικρότερη των 100.000 δρχ. 
 Η σχετική αίτηση πρέπει να υποβληθεί εντός τριών μηνών από τη δημοσίευση του νόμου, με την καταβολή της πρώτης δόσης. Η εφάπαξ καταβολή, μέχρι την ημερομηνία εξόφλησης της δεύτερης δόσης, συνεπάγεται έκπτωση 30% επί των προσαυξήσεων. Αν δεν πληρωθούν τρεις δόσεις, χάνεται το ευεργέτημα της ρύθμισης.
 Ευνοϊκή ρύθμιση και για λαθρεμπορία οχημάτων, που ισχύει από την κατάθεση του νόμου στη Βουλή για ψήφιση. Για περιπτώσεις λαθρεμπορίας αυτοκινήτων, που έχουν διαπιστωθεί μέχρι 31 Αυγούστου 2000 δεν επιβάλλονται κυρώσεις και πρόστιμα, εφόσον μέσα σε ένα εξάμηνο από τη δημοσίευση του νόμου καταβληθεί στο τελωνείο ποσό ίσο με το σύνολο των δασμοφορολογικών επιβαρύνσεων, που ίσχυσαν κατά το χρόνο διαπίστωσης της παράβασης. 
 Για απλές τελωνειακές παραβάσεις, τα πρόστιμα περιορίζονται στος ύψος των δασμοφορολογικών επιβαρύνσεων που αναλογούν στο όχημα, εφόσον καταβληθούν εντός της προαναφερόμενης προθεσμίας. Συμπεριλαμβάνονται και εκκρεμείς υποθέσεις ενώπιον των ποινικών και διοικητικών δικαστηρίων, ενώ παύει η ποινική δίωξη.
 Ενοποιούνται από 1.1.2001 σε ενιαίο τέλος άδειας οχήματος τα τέλη χαρτοσήμου, η εισφορά υπέρ ΤΣΑ, τα τέλη χαρτοσήμου επί εισφοράς ΤΣΑ, η επί τελών χαρτοσήμου εισφορά υπέρ ΟΓΑ και το γενικό παράβολο, που επιβάλλονται για την έκδοση άδειας κυκλοφορίας οχήματος και μοτοσικλέτας, καθώς και για την αντικατάσταση ή ανανέωσή της. Το ύψος για τα ιδιωτικής χρήσης είναι 3.000 δρχ.
στις μοτοσικλέτες και 25.000 στα λοιπά οχήματα και για τα δημόσιας χρήσης 10.000 στις μοτοσικλέτες και 35.000 δρχ. στα λοιπά οχήματα. 
 Σε ενιαίο τέλος μεταβίβασης οχημάτων (βλ. σχετικούς πίνακες) ενοποιούνται και τα τέλη ή εισφορές ή πόροι που επιβάλλονται μέχρι σήμερα για τις μεταβιβάσεις οχημάτων, από 1.1.2001. Για μοτοποδήλατα μέχρι 50 κυβικά το τέλος είναι 5.000 δρχ.
 Μειώνονται κατά 50% τα τέλη κυκλοφορίας στα δημόσιας χρήσης αυτοκίνητα από 1.1.2001.
 Αυξάνουν τα τέλη διενέργειας ψυχαγωγικών παιχνιδιών από 1.1.2001 σε 30.000 δρχ., 90.000 δρχ., 130.000 δρχ., 160.000 δρχ., 250.000 δρχ. και 350.000 δρχ. Ενώ επιβάλλεται πρόστιμο 3 εκατ. δρχ. για κάθε κατάσχεση παιγνιομηχανήματος στον καταστηματάρχη.
 Καταργείται από 1.1.2001 ο Eιδικός Φόρος Tραπεζικών Eργασιών.
 Παρατείνεται κατά δύο μήνες έναντι των έξι από το θάνατο του φορολογουμένου η προθεσμία υποβολής δήλωσης από κληρονόμους για την αποποίηση της κληρονομιάς.
 Με δικαστικό συμβιβασμό μπορούν να επιλύονται φορολογικές διαφορές από καταλογιστικές πράξεις που εκκρεμούν ενώπιον των διοικητικών πρωτοδικείων και αφορούν υποθέσεις για τις οποίες εκκρεμεί ο τακτικός έλεγχος.
 Δεν επιβάλλεται το πρόστιμο 40.000-400.000 δρχ. για ανακριβείς δηλώσεις με διαφορά κύριου και συμπληρωματικού φόρου, τέλους ή εισφοράς μέχρι του ποσού για το οποίο αμελείται η βεβαίωση (9.000 δρχ.).
 Ευνοϊκές ρυθμίσεις για την καταβολή χρεών προς το Δημόσιο από δάνεια σεισμόπληκτων, αλλά και βεβαιωμένων οφειλών τους.
 Οσοι είχαν υποβάλει εμπρόθεσμη αίτηση για ρύθμιση χρεών βάσει του νόμου 2648/98 και πλήρωσαν εμπρόθεσμα τουλάχιστον την πρώτη δόση κι έχασαν κατόπιν το ευεργέτημα αυτό μπορούν να υπαχθούν ξανά στη ρύθμιση, αφού πληρώσουν εντός δύο μηνών τις οφειλόμενες δόσεις με τις προσαυξήσεις 2% μηνιαίως.
 Οι οφειλές προς το Δημόσιο από δάνεια που χορήγησε η Εθνική Κτηματική και έχουν βεβαιωθεί μέχρι 31.8.2000 καταβάλλονται μέχρι την τελευταία εργάσιμη ημέρα του μεθεπόμενου μήνα από τη δημοσίευση του νόμου, χωρίς προσαυξήσεις και
με έκπτωση 40%, αν εξοφληθούν στο σύνολό τους.
 Ο έφορος μπορεί να διαγράψει βεβαιωμένα χρέη υπέρ της Εθνικής Τράπεζας από ληξιπρόθεσμες οφειλές δικαιούχων στεγαστικών δανείων εργατικής κατοικίας. Το σύνολο του χρέους αυτού θα βαρύνει το Δημόσιο.
 Δεν αποτελεί πλέον τελωνειακή παράβαση η μετακίνηση οχήματος αναπήρου από τρίτο άτομο αν γίνεται εντός του νομού της μόνιμης κατοικίας του. 
 Μεταβιβάζονται στο γενικό γραμματέα της Περιφέρειας (Β' βαθμός Τοπικής Αυτοδιοίκησης) οι αρμοδιότητες περί Εθνικών Κληροδοτημάτων.
