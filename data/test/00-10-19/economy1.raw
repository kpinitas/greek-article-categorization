Η αύξηση του αφορολόγητου ορίου, η τιμαριθμοποίηση της φορολογικής κλίμακας και η μείωση του ανώτατου συντελεστή φορολόγησης είναι ορισμένες φοροελαφρύνσεις για τη μεγάλη πλειονότητα των μισθωτών-συνταξιούχων, τις οποίες όμως θα αρχίσουν να απολαμβάνουν από 1/1/2001 με την παρακράτηση φόρου.
 * Τιμαριθμοποιείται κατά 5% η φορολογική κλίμακα ανά διετία βάσει του δείκτη τιμών καταναλωτή.
 * Εκπίπτει το 40% της δαπάνης για αγορά ηλεκτρονικού υπολογιστή και πρόσβασης στο Internet και μέχρι τις 250.000 δρχ.,  (όχι μικρότερο των 150.000 δρχ.) για δαπάνες από 1/1/2001.
 * Καταργείται από την ψήφιση του νόμου η συνυποβολή των αποδείξεων για τις οικογενειακές δαπάνες του 1 εκατ. δρχ. (ανεξάρτητα από το αν η δήλωση θα υποβληθεί ηλεκτρονικά ή όχι), αλλά φυλάσσονται από τους φορολογούμενους μέχρι παραγραφής του δικαίωματος του Δημοσίου για την επιβολή φόρου.
 * Περιορίζεται στο 10% από 15% η έκπτωση δαπάνης για χορηγίες σε νομικά πρόσωπα με πολιτιστικούς σκοπούς.
 * Αυξάνει, από 1/1/2001, σε 100.000 δρχ. από 80.000 δρχ. το εκπιπτόμενο ποσό της δωρεάς και χορηγίας προς νομικά πρόσωπα.
 * Αυξάνει από 1/1/2001 σε 1 εκατ. δρχ. από 100.000 δρχ. το αφορολόγητο της δωρεάς ή χορηγίας, και μειώνεται σε 10% από 20% ο συντελεστής φορολόγησης του ποσού πέραν του 1 εκατ. δρχ.
 * Δεν χάνεται το δικαίωμα έκπτωσης 2, 5% επί του φόρου κατά την καταβολή της οφειλής που προκύπτει με την εκκαθάριση της τροποποιητικής δήλωσης, εφόσον το λάθος είναι της φορολογικής αρχής.
 * Το ποσό της προσαύξησης 10% της τεκμαρτής δαπάνης διαβίωσης για οχήματα πέραν του δεύτερου δεν μπορεί να υπερβεί το διπλάσιο του μεγαλύτερου ποσού τεκμαρτής δαπάνης. Δεν προβλέπεται προσαύξηση δαπάνης αν το ποσό αυτής είναι μέχρι 2, 5 εκατ. δρχ. (από 1, 5 εκατ. δρχ.).
 * Η δαπάνη διαβίωσης στρατευμένων ή παιδιών που συντηρούνται από συγγενείς βαρύνει όσους τους συντηρούν.
 * Καταργείται το τεκμήριο της δαπάνης από πιστωτικές κάρτες για αγορά καταναλωτικών αγαθών.
 * Δεν υποβάλλουν από το οικονομικό έτος 2001 (εισοδήματα 2000) φορολογική δήλωση όσοι αποκτούν εισόδημα από εκμίσθωση ακινήτων μέχρι 200.000 δρχ. αντί 50.000 δρχ. σήμερα.
 * Εντάσσεται και η Λυρική Σκηνή στους φορείς που πρέπει να φορολογούν αυτοτελώς με συντελεστή 15% τις αμοιβές ξένων καλλιτεχνών.
 * Δεν γίνεται παρακράτηση φόρου αν το ημερομίσθιο είναι μέχρι 8.000 δρχ. (αντί
 * Καταργείται η ευχέρεια επιλογής αυξημένης παρακράτησης που είχαν ορισμένοι επαγγελματίες.
 * Με την υποβολή τροποποιητικής δήλωσης αν μειωθεί ο φόρος, μειώνεται ανάλογα και η προκαταβολή φόρου.
