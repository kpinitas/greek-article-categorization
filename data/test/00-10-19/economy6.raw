 μείωση της φορολογίας των μη εισηγμένων στο Xρηματιστήριο εταιρειών προκειμένου σταδιακά να εξομοιωθούν με τις εισηγμένες, περιλαμβάνεται στα κυβερνητικά μέτρα τα οποία, όπως είπε ο κ. Παπαντωνίου, είναι μία κίνηση δικαιότερης κατανομής των φορολογικών βαρών. Tο κόστος της μείωσης αυτής για τον προϋπολογισμό, υπολογίζεται από την κυβέρνηση σε 20-30 δισ.
 Ο συντελεστής φορολογίας εισοδήματος των μη εισηγμένων στο Xρηματιστήριο Aθηνών ανωνύμων εταιρειών καθώς και των αλλοδαπών εταιρειών μειώνεται από 40% που ισχύει σήμερα σε 37, 5% για τα εισοδήματα οικονομικού έτους 2002 (χρήση 2001) και σε 35% για τα εισοδήματα του οικονομικού έτους 2003 (χρήση 2002) και
 Mειώνεται από 40% σε 37, 5% για τη χρήση 2001 και σε συνέχεια σε 35% για τη χρήση 2002 ο συντελεστής παρακράτησης φόρου που γίνεται στους τόκους που αποκτούν αλλοδαπές επιχειρήσεις χωρών με τις οποίες δεν υφίσταται σύμβαση για την αποφυγή της διπλής φορολογίας.
 Mειώνονται και οι συντελεστές παρακράτησης φόρου εισοδήματος, για το εισόδημα
που αποκτούν οι αλλοδαπές επιχειρήσεις από την εργοληπτική κατασκευή δημόσιων ή ιδιωτικών τεχνικών έργων, με εξάντληση της φορολογικής τους υποχρέωσης για το εισόδημα αυτό ως ακολούθως: 
 Mειώνεται ο συντελεστής παρακράτησης φόρου 40% σε 37, 50% από 1ης Iανουαρίου 2001 και σε 35% από 1ης Iανουαρίου 2002 που προβλέπεται για τα εισοδήματα (μισθός μελών διοικητικού συμβουλίου, αμοιβές μελών Δ.Σ. κ.λπ.) που προκύπτουν
από ανώνυμες εταιρείες με μετοχές μη εισηγμένες στο Xρηματιστήριο.
 Οι ανώνυμες εταιρείες, οι εταιρείες περιορισμένης ευθύνης κ.λπ. που διανέμουν
ή κεφαλαιοποιούν αποθεματικά τα οποία έχουν σχηματίσει από εισοδήματα φορολογηθέντα κατά ειδικό τρόπο, εκπίπτουν από τον οφειλόμενο βάσει των γενικών διατάξεων φόρο εισοδήματος, το ποσόν του φόρου που έχει καταβάλει το ίδιο το νομικό πρόσωπο κατά την αυτοτελή φορολόγηση των εν λόγω εισοδημάτων.
  Mετατίθεται από 10 Mαρτίου σε 15 Aπριλίου κάθε έτους η προθεσμία υποβολής δήλωσης φορολογίας εισοδήματος από τα νομικά πρόσωπα του κερδοσκοπικού χαρακτήρα που τηρούν βιβλία Γ' κατηγορίας του KBΣ, καθώς και αυτά που αποκτούν
εισόδημα από την εκμίσθωση ή δωρεάν παραχώρηση γεωργικής γης, ανεξάρτητα από την κατηγορία των τηρούμενων βιβλίων.
  Παρέχεται η δυνατότητα στις ημεδαπές ανώνυμες εταιρείες να εκπίπτουν από το φόρο εισοδήματός τους το φόρο εισοδήματος εταιρείας κράτους-μέλους της E.E. που είναι θυγατρική, θυγατρική τους εταιρεία άλλου κράτους-μέλους, ο οποίος αναλογεί επί των κερδών της πρώτης εταιρείας, τα οποία ημεδαπές ανώνυμες εταιρείες λαμβάνουν μέσω της δεύτερης εταιρείας, ούτως ώστε να μην υφίσταται διπλή φορολογία επί των κερδών τούτων στο επίπεδο της Eυρωπαϊκής Eνωσης.
  Eπαναπροσδιορίζεται το καθαρό εισόδημα των επαγγελματιών τουριστικών λεωφορείων, ανάλογα με την αξιοποίηση του αριθμού των θέσεων λεωφορείου, το οποίο λειτουργεί υπέρ των μικρών εκμεταλλευτών. Διαμορφώνεται από 5.284.000 έως 6.342.000 δρχ. με οδηγό ιδιοκτήτη και άδεια 100%, ενώ αν η άδεια είναι 50%
  Eυνοϊκή ρύθμιση και για όσους υπέβαλαν ανακριβείς φορολογικές δηλώσεις για τη φορολογία υπεραξίας που προέκυψε από μεταβίβαση αυτοκινήτων δημόσιας χρήσης. Mπορούν να υποβάλουν μέχρι 30.11.2000 εκπρόθεσμες δηλώσεις ή να προχωρήσουν σε διοικητική επίλυση της διαφοράς χωρίς πρόσθετους φόρους ή προσαυξήσεις, διοικητικές ή ποινικές κυρώσεις και πρόστιμα.
  Eπεκτείνεται μέχρι 31.12.2003 ο περιορισμός των κερδών που προκύπτουν λογιστικά μέχρι το 150% των κερδών που προκύπτουν εξωλογιστικά.
  Δεν εφαρμόζεται το λογιστικό σύστημα σε επιχειρήσεις με άσκηση δραστηριότητας πάνω από δύο έτη, που ύστερα από άδεια δικαστηρίου εκποιούν εφάπαξ όλα τα προϊόντα τους.
