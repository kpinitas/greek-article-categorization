 Για την ανεύρεση νέου προπονητή κινείται από χθες ο Ολυμπιακός. Η διοίκηση της πειραϊκής ΠΑΕ, σύμφωνα με έγκυρες πηγές, έχει λάβει την απόφαση να προχωρήσει τα προσεχή εικοσιτετράωρα στις απαραίτητες ενέργειες για τη διάδοχη κατάσταση στην τεχνική ηγεσία των «ερυθρολεύκων», κάτι που σημαίνει ότι άρχισε η αντίστροφη μέτρηση για τον Γιάννη Μαντζουράκη.
 «Δεν υπάρχει αυτήν τη στιγμή θέμα Μαντζουράκη, αλλά δεν ξέρουμε τι θα γίνει μετά τον αγώνα με τη Βαλένθια», υποστήριξε χθες βράδυ κορυφαίο διοικητικό στέλεχος του Ολυμπιακού, που πρόσθεσε: «Πολλά μπορούν να αλλάξουν σε λίγες μέρες, μπορεί και τίποτα». Το σίγουρο είναι πάντως, ότι δεν υπάρχει έτοιμη η διάδοχη κατάσταση αυτήν τη στιγμή και γι' αυτόν τον λόγο στη διοίκηση δεν διαρρέουν το παραμικρό.
 Το κλίμα, πάντως, για τον Γιάννη Μαντζουράκη είναι ήδη, βαρύ. Ο προπονητής του 
Ολυμπιακού αναγκάστηκε χθες το μεσημέρι να φύγει από το αεροδρόμιο του Ελληνικού με συνοδεία περιπολικού της Αστυνομίας, προκειμένου να γλιτώσει από το μένος των «ερυθρόλευκων» οπαδών (περίπου 30) που θέλησαν να «υποδεχθούν» την αποστολή στον ανατολικό αερολιμένα. «Σήκω και φύγε, Bλάχε» και «γύρνα στην 
Ξάνθη», φώναζαν οι οπαδοί του Ολυμπιακού οι οποίοι τα έβαλαν και με τους ποδοσφαιριστές. «Ωραία μπάλα παίξατε, ενθουσιάσατε όλο τον κόσμο», έλεγαν, ενώ 
τα είχαν περισσότερο με τον Τζιοβάνι. «Γεια σου παικταρά, μεγάλη μπάλα έπαιξες 
 Χθες το απόγευμα, πάντως, ακούστηκαν και τα πρώτα ονόματα, που φέρονται ως υποψήφιοι αντικαταστάτες του Μαντζουράκη. Τα ονόματα που κυριάρχησαν ήταν των Ολεγκ Μπλαχίν, Μαρσέλο Λίπι, Γιάννη Κυράστα, ενώ ειπώθηκαν και των Τζιανλούκα Βιάλι, Ντοσένα, Μαρκαριάν, Κατσαβάκη, Αναστόπουλου, αλλά και υπηρεσιακό δίδυμο 
Λεμονή-Μητρόπουλου. Αργά το βράδυ διέρρευσε ότι ο Μαντζουράκης υπέβαλε την παραίτησή του, αλλά διαψεύστηκε από τη διοίκηση. «Δεν μας έχει πει το παραμικρό ο κ. Μαντζουράκης».
 Το παιχνίδι στο Xέρενφεϊν είχε τελειώσει περίπου πέντε λεπτά, αλλά οι ποδοσφαιριστές του Φόπε Nτε Xάαν παρέμεναν στον αγωνιστικό χώρο και τραγουδούσαν μαζί με τους οπαδούς τους. «Δεν περίμενα πως θα κερδίσουμε τον Ολυμπιακό, ήταν κάτι μοναδικό για μας», εξήγησε στην «E» ο σκόρερ του χρυσού γκολ στο «Aμπε Λένστρα» Nτάνιελ Γένσεν, ο οποίος έσπευσε να προσθέσει: «Hταν η πρώτη νίκη μας στο Champions Legaue και έπρεπε να την πανηγυρίσουμε με τον καλύτερο τρόπο. Δεν έχουμε την πείρα του Ολυμπιακού και γι' αυτό έχει ακόμα μεγαλύτερη σημασία η νίκη μας».
 Ο Γένσεν, όμως, είπε την άποψή του και για τον Ολυμπιακό. «Nομίζω πως έπαιξε λάθος. Eχει πολλούς καλούς παίκτες και νομίζαμε πως ήρθε για τη νίκη. Στο γήπεδο όμως, αντί να μας πείσει και να κυνηγήσει το γκολ, κοίταξε να μην το δεχτεί και αυτό το πλήρωσε».
 Ο μέσος της Xέρενφεϊν όμως υποστήριξε ότι θα βοηθήσει τον Ολυμπιακό με το δικό του τρόπο. «Θα κοιτάξουμε να κερδίσουμε τη Λιόν, γιατί αυτό θα μας επιτρέψει να ελπίζουμε για πρόκριση στο Kύπελλο UEFA και αυτό πιστεύω ότι θα βοηθήσει και τον Ολυμπιακό, που θέλει να κρατήσει τη δεύτερη θέση. Πρώτα, όμως, θα προσέξουμε τον αγώνα με τη Φέγενορντ και έπειτα τη Λιόν».
