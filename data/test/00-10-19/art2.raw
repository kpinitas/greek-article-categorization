 φετινή 52η Διεθνής Εκθεση Βιβλίου της Φρανκφούρτης αναπνέει πολωνικό αέρα. Η τιμώμενη χώρα, η Πολωνία, με την παρουσία των δύο ισχυρών χαρτιών της, των νομπελιστών Μίλος και Σιμπόρσκα, μας θυμίζει ότι η πολυπληθέστερη σε τίτλους και εμπορικότερη έκθεση βιβλίου στον κόσμο έχει και πνευματικό χαρακτήρα -κάτι
που ξεχνάς σχεδόν, καθώς βλέπεις να περνούν από μπροστά σου γραβατοφορεμένοι γιάπηδες, αγχωμένοι για κέρδος. 
 Σύμφωνα με υπολογισμούς, οι επισκέπτες θα ξεπεράσουν τις 300 με 350 χιλιάδες, αριθμός που δεν μπορεί να αφήσει αδιάφορους αυτούς που παραδοσιακά νέμονται το
μεγαλύτερο μέρος της πίτας: Αμερικανούς, Βρετανούς, Γάλλους και Γερμανούς. Το γεγονός ότι οι μεγάλοι αυξάνονται και πληθύνονται, δεν φαίνεται να πτοεί Ισπανούς, Πορτογάλους και Ιταλούς που διεκδικούν με επιθετική πολιτική την παρουσία τους. Η Ρωσία δείχνει να ξυπνά από το λήθαργο που την έριξε ο καπιταλισμός. Κίνα και Κορέα δείχνουν τα δόντια τους και κάνουν τα πάντα να αποδείξουν στη Δύση ότι δεν διαθέτουν μόνο φθηνό εργατικό δυναμικό αλλά και πολιτιστικό πρόσωπο με ιδιαιτερότητα. Εμείς από την πλευρά μας διανύουμε την περίοδο της προετοιμασίας, εν όψει του 2001, οπότε και θα είμαστε τιμώμενη χώρα. Ο χώρος-φόρουμ που θα μας φιλοξενήσει του χρόνου χτίζεται αυτή τη στιγμή
και θα μυρίζει φρέσκια μπογιά, όταν θα είναι έτοιμος να μας δεχτεί στα μισά από τα 5.000 νεόδμητα τετραγωνικά του (2.500). Οι τοίχοι θα κοσμηθούν από έργα
 Ο υπουργός Πολιτισμού Θ. Πάγκαλος, που βρίσκεται από την παραμονή των εγκαινίων της έκθεσης στη Φρανκφούρτη -είναι η παρθενική του εμφάνιση- έχει την πρόθεση, όπως μας διαβεβαίωσε να καλύψει πλήρως το ποσόν που θα χρειαστεί η Ελλάδα ως τιμώμενη χώρα, δίνοντας κατά κύριο λόγο βάρος στη σύγχρονη πολιτιστική της εικόνα. Γι' αυτό το σκοπό θα επιδοτηθούν μεταφράσεις, ώστε κυρίως το γερμανικό κοινό να έρθει σε επαφή με τη νεότερη ελληνική λογοτεχνία,
καθώς ο υπουργός εκτιμά ότι μας γνωρίζουν αρκούντως στον αγγλοσαξωνικό και το γαλλόφωνο χώρο. 
 Χρήσιμη ήταν η διάσκεψη που είχε ο υπουργός με 41 ομολόγους του διαφόρων χωρών, στην οποία συζητήθηκαν τα προβλήματα που δημιουργούνται με την εξάπλωση
του ηλεκτρονικού βιβλίου. Το συμπέρασμα ήταν ότι ως προϊόν είναι φθηνό, αλλά χρειάζεται μεγάλη επένδυση και επομένως τη λήψη μέτρων από το κράτος μέσω χαμηλότοκων δανείων για τη στήριξη επιχειρήσεων που προβαίνουν σε παραγωγή του. Η νέα ψηφιακή εποχή εκτίμησαν ότι αφήνει τεχνολογικά αναλφάβητες τις ασθενέστερες κοινωνικές ομάδες στις οποίες συγκαταλέγονται και τα παιδιά. 
 Ο Θ. Πάγκαλος ξεναγήθηκε χθες βράδυ στους χώρους του ελληνικού περιπτέρου από τον πρόεδρο της Οργανωτικής Eπιτροπής «Φρανκφούρτη 2001» Γιώργο Ρωμαίο, το διευθυντή του ΕΚΕΒΙ Χρήστο Λάζο και τον πρόεδρο της Ομοσπονδίας Εκδοτών Γιώργο
Δαρδανό, δείχνοντας την ικανοποίησή του από το αποτέλεσμα.
