Οι διαδικασίες για την αντικατάστασή του έχουν ξεκινήσει, απλά δεν θα γίνει κάτι μέχρι την ερχόμενη Tετάρτη... Προπονητής υπό προθεσμίαν είναι πλέον ο Γιάννης Μαντζουράκης στον Ολυμπιακό. Στη διοίκηση δεν κρύβουν ότι ο «Ρουμάνος» τεχνικός είχε ουσιαστικά χάσει το παιχνίδι της πειθαρχίας και της επιβολής της προσωπικότητάς του στους ποδοσφαιριστές και έχουν ξεκινήσει ήδη οι απαραίτητες ενέργειες για τη διάδοχη κατάσταση στην τεχνική ηγεσία της πειραϊκής ομάδας. Ολα όμως θα ξεκαθαρίσουν μετά τον αγώνα με τη Βαλένθια στο οποίο ο Μαντζουράκης θα καθήσει στον πάγκο του Ολυμπιακού, όπως υποστηρίζουν πηγές από τον Ολυμπιακό. «Ως την Τετάρτη δεν πρόκειται να γίνει τίποτα», υποστήριξε χθες βράδυ στην «Ε» κορυφαίο στέλεχος της πειραϊκής ΠΑΕ, ενώ κάποιο άλλο μέλος της διοίκησης είπε: «Η άποψη που επικρατεί αυτή τη στιγμή είναι να μην παρθεί κάποια απόφαση που θα ζημιώσει την ομάδα. Δεν υπάρχουν καλοί προπονητές ελεύθεροι αυτή τη στιγμή και πόσο μάλλον προπονητές που θα θέλουν να έρθουν να δουλέψουν τώρα στην Ελλάδα. Αν πάντως δεν βρεθεί κάποιο όνομα, καλό είναι να προχωρήσουμε με τον Μαντζουράκη». Ο Σωκράτης Κόκκαλης επιστρέφει από την Αμερική την Τετάρτη για το παιχνίδι με τη Βαλένθια και μέχρι τότε δεν πρόκειται να υπάρξουν ουσιαστικές εξελίξεις. Στη διοίκηση, πάντως, ψάχνουν ήδη την εναλλακτική λύση σε περίπτωση που απομακρυνθεί ο Γιάννης Μαντζουράκης. «ΣAΣ EΞEΘEΣA ΟΛΟYΣ»!  Ο «ερυθρόλευκος» τεχνικός που δεν βρίσκεται και στην καλύτερη ψυχολογική κατάσταση, θέλησε χθες να αναλάβει την ευθύνη για την ήττα από τη Χέρενφεϊν, και την ομιλία του μάλιστα στους παίκτες την ανέφερε και του Ολυμπιακού στο Ιντερνετ! Και αυτό συμβαίνει για πρώτη φορά επί προεδρίας Κόκκαλη. Ο Μαντζουράκης μίλησε μόνο για ένα λεπτό στους ποδοσφαιριστές και είπε: «Δεν φταίει κανένας σας για το γκολ στην Ολλανδία. Ούτε ο Ζε Ελίας, ούτε ο Ελευθερόπουλος. Αναλαμβάνω ολοκληρωτικά την ευθύνη για το αποτέλεσμα και λυπάμαι που σας εξέθεσα με την τακτική που ακολουθήσαμε. Είστε όλοι πολύ καλοί παίκτες και όλοι σας κατά καιρούς το έχετε αποδείξει. Σας ευχαριστώ που με ακούσατε».  Οι «ερυθρόλευκοι» προπονήθηκαν χθες στις 5.30 μ.μ., εκτός από τον Λουτσιάνο ο οποίος έχει πάθει τροφική δηλητηρίαση. HΔιατίθενται από σήμερα το πρωί τα εισιτήρια του αγώνα Ολυμπιακός-Βαλένθια, τα οποία κοστίζουν 3.000, 5.000, 7.000, 9.000, 10.000, 12.000, 15.000 δρχ. Τα εισιτήρια πωλούνται στα εκδοτήρια του ΣΕΦ και του ΟΑΚΑ.Οι απειλές κατά του Ζλάτκο Ζάχοβιτς, μέσω Internet, που φέρουν την υπογραφή «Θύρα 7», έκαναν αναπόφευκτα το γύρο του κόσμου. Απειλές, που η «Θύρα 7» έστειλε στην ηλεκτρονική σελίδα του Σλοβένου επιθετικού, αλλά που αναδημοσίευσαν πρώτα η αθλητική ισπανική εφημερίδα «As», ύστερα το γαλλικό πρακτορείο ειδήσεων AFP. Ενα μήνυμα σαφές, έξι ημέρες πριν από το Ολυμπιακός- Βαλένθια της ερχόμενης Τετάρτης, δείγμα τού τι ακριβώς θα πρέπει να περιμένει ο Ζάχοβιτς στο Ολυμπιακό Στάδιο την ημέρα της επιστροφής του στο γήπεδο όπου πρωταγωνίστησε στην περσινή περίοδο. «Είμαστε σχιζοφρενείς, είμαστε ανθρωποφάγοι και η ώρα της βεντέτας έφτασε. Ο Θεός άκουσε τις προσευχές μας και σ' έκανε να επιστρέψεις» είναι το περιεχόμενο του μηνύματος, το οποίο καταλήγει ως εξής: «Μετά το παιχνίδι της 25ης Οκτωβρίου θα χρειαστείς να δεις έναν γιατρό. Και θα συνειδητοποιήσεις ότι ήταν η χειρότερη ημέρα της ζωής σου». Σύμφωνα με τη «Marca», ακόμη μία αθλητική ισπανική εφημερίδα, ο Ζάχοβιτς σχολίασε το μήνυμα της «Θύρας 7» σημειώνοντας απλώς: «Εκεί κάτω, στην Ελλάδα, οι οπαδοί είναι πολύ επικίνδυνοι», ενώ η «Marca» προτείνει στον Αργεντινό προπονητή της Βαλένθια, Εκτορ Κούπερ, από τη στιγμή που η πρόκριση είναι ήδη μαθηματικά εξασφαλισμένη, πως καλό θα ήταν να ξεκουράσει τον 29χρονο επιθετικό. Μερκ.
