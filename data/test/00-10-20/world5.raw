 Καθηγητές πανεπιστημίου και βοηθοί, υπάλληλοι του πανεπιστημίου της Μεσσήνης και γιατροί, ένας Ελληνας φοιτητής και γνωστοί μαφιόζοι, συνολικά 37 άτομα, συνελήφθησαν από την αστυνομία για το σκάνδαλο της εξαγοράς των μαθημάτων και της χορήγησης πτυχίων κυρίως της Ιατρικής Σχολής. Η επιχείρηση ονομάστηκε «Πάντα ρει» και εκτός από τους συλληφθέντες κλήθηκαν σε ανάκριση άλλα 70 άτομα, μεταξύ των οποίων και Ελληνες φοιτητές που σπουδάζουν στη Μεσσήνη. Το πανεπιστήμιο της πόλης τα τελευταία 10 χρόνια συγκλονίσθηκε από διάφορα σκάνδαλα στα οποία ήταν αναμιγμένοι καθηγητές, πολιτικοί και Μαφία, που αφορούσαν εργολαβίες για διάφορα έργα, προμήθειες φαρμάκων και τροφίμων. Το 1998 δολοφονείται από τη Μαφία ένας καθηγητής και ένας άλλος συλλαμβάνεται το περασμένο καλοκαίρι για ανάμιξη σ' αυτό το έγκλημα. Το πανεπιστήμιο της Μεσσήνης, σύμφωνα με τη δήλωση του εισαγγελέα Λουίτζι Κρότσε, είχε γίνει ένα σουπερμάρκετ που χορηγούσε πτυχία. Υπήρχαν φυσικά διάφορες ταρίφες, όπως ένα πτυχίο Οικονομικών Επιστημών κόστιζε 1.500.000 δρχ. ενώ της Ιατρικής πάνω από 2.000.000 δρχ.
 Εκατοντάδες Ιταλοί φοιτητές από τη Σικελία και την Καλαβρία, αλλά και αρκετοί Ελληνες πέρασαν τα μαθήματά τους και πήραν το πτυχίο τους σε σύντομο χρονικό διάστημα. Οσοι ήθελαν αυτή την εξυπηρέτηση θα έπρεπε να απευθυνθούν στις δύο συμμορίες της Μαφίας, του Αλφάνο και του Μοράμπιτο, που ήλεγχαν το πανεπιστήμιο. Οι καθηγητές, είτε γιατί ήταν συνένοχοι είτε γιατί τους εκφόβιζε
η Μαφία, βαθμολογούσαν με άριστα τους «σημαδεμένους» φοιτητές και περνούσαν τις εξετάσεις.
 Για τους Ελληνες φοιτητές σημείο αναφοράς ήταν ο Δ.Π., «αιώνιος φοιτητής», ο οποίος συνελήφθη. Οσοι είχαν δυσκολίες ήταν αρκετό να απευθυνθούν σ' αυτόν για
να περάσουν, έναντι φυσικά αμοιβής, τα μαθήματα που ήθελαν και να πάρουν το πτυχίο τους. Το κύκλωμα αυτό ήταν γνωστό από χρόνια στη Μεσσήνη και φυσικά το χρησιμοποίησαν οι Ελληνες φοιτητές. Δεν είναι γνωστό πάντως πόσοι πήραν το πτυχίο τους με αυτή τη μέθοδο, ειδικότερα πόσοι σήμερα είναι γιατροί και ασκούν το επάγγελμά τους στην Ελλάδα. Ούτε έχει ανακοινωθεί πόσοι συνολικά Ελληνες φοιτητές είναι αναμιγμένοι και κλήθηκαν σε ανάκριση.
 Μερικοί αγόρασαν τα μαθήματα πληρώνοντας, ορισμένοι που ήταν καλοί φοιτητές, αρκετές φορές έδιναν εξετάσεις για αυτούς που τους πλήρωναν, καταλήγοντας όμως
τελικά να καταντήσουν θύματα και να εκβιάζονται από τη Μαφία. Σε μια τηλεφωνική συνδιάλεξη που μαγνητοφώνησε η αστυνομία, ένας Ελληνας φοιτητής τα λέει όλα στη μητέρα του. Είναι ένας που δίνει εξετάσεις για τους άλλους και γι' αυτό είναι χρήσιμος στη Μαφία που τον κρατά στη Μεσσήνη. Πρόκειται για το φοιτητή A.Π.
 Η μητέρα τον ρωτάει γιατί καθυστερεί τόσο με τις εξετάσεις και αν θα πρέπει να
 ΦΟITHTHΣ: «Eγώ δεν χρειάζεται να πληρώσω για τις δικές μου εξετάσεις, γιατί έδωσα εξετάσεις για άλλους και πρέπει να με πληρώσουν αυτοί (οι μαφιόζοι).
 ΦΟITHTHΣ: «Mαμά, οι μαφιόζοι ελέγχουν τη Σχολή, εδώ γίνονται όργια και ιδιαίτερα στη Σχολή Οικονομικών. Πρέπει να δώσω τις εξετάσεις που μου ζήτησαν το Φεβρουάριο.
 MHTEPA: «Πες τους ότι δεν γίνεται τίποτε, ότι είσαι κουρασμένος, δεν μπορείς άλλο. Πάρε τα χρήματα και έλα στην Ελλάδα.
