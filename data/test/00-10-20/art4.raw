Με συμμετοχή 50 προσωπικοτήτων από μη κυβερνητικές οργανώσεις των χωρών της Νοτιοανατολικής Ευρώπης πραγματοποιείται διαβαλκανική συνάντηση στη Θεσσαλονίκη, υπό την αιγίδα του υπουργείου Εξωτερικών από σήμερα έως την Τρίτη
24 Οκτωβρίου, στο Μουσείο Αρχαίων, Βυζαντινών και Μεταβυζαντινών Μουσικών Οργάνων και πλαισιώνεται από καλλιτεχνικές εκδηλώσεις.
  Να διατρανώσει τη σημασία του πολιτισμού ως παράγοντα σταθερότητας, ανάπτυξης και καλής γειτονίας μέσα από μια γόνιμη συνεργασία των λαών της Αλβανίας, Βοσνίας - Ερζεγοβίνης, Βουλγαρίας, Γιουγκοσλαβίας, Ελλάδας, Κροατίας, Κύπρου, Ρουμανίας, Σκοπίων, Σλοβενίας και Τουρκίας.
  Να αποδείξει ότι το κλίμα των διαφορών και προβλημάτων ανάμεσα στα κράτη της
περιοχής είναι δυνατόν να μεταβληθεί μέσα από πολυεθνικές καλλιτεχνικές συμπαραγωγές και πολιτιστικές εκδηλώσεις.
  Να διατυπώσει την ανάγκη υποστήριξης όλων των εκφράσεων και τομέων του πολιτισμού μέσα από το Πρόγραμμα Ανασυγκρότησης των Βαλκανίων.
 Η συνάντηση θα πλαισιωθεί από καλλιτεχνικές εκδηλώσεις, όλες με δωρεάν είσοδο.
 * Σάββατο: Μουσείο Αρχαίων, Βυζαντινών και Μεταβυζαντινών Μουσικών Οργάνων, Κατούνη 12-14, Λαδάδικα, Θεσσαλονίκη. Ωρά 20.30: Εγκαίνια Εκθεσης Φωτογραφίας.
Δρώμενα Παντομίμας. Ωρα 24.00: Τραγούδια του Μίκη Θεοδωράκη για φωνή και πιάνο.
 * Κυριακή: Μουσείο Αρχαίων, Βυζαντινών και Μεταβυζαντινών Μουσικών Οργάνων, Κατούνη 12-14, Λαδάδικα, Θεσσαλονίκη. Ωρα 20.30: Α  Μέρος - Οι μουσικοί του Μπρεμέν. Μουσική Παντομίμα Μαριονέτας και Σκιών από 5μελή θίασο καλλιτεχνών από τη Σερβία. Β  Μέρος - Συναυλία με έργα νέων Bαλκάνιων συνθετών. Τα έργα θα
εκτελέσουν νέοι Θεσσαλονικείς μουσικοί και την καλλιτεχνική διεύθυνση της συναυλίας έχει η πιανίστα Δόμνα Ευνουχίδου.
 * Δευτέρα: Αίθουσα Τελετών Αριστοτελείου Πανεπιστημίου Θεσσαλονίκης. Ωρα 20.30: Α  Μέρος - Συναυλία με έργα νέων Bαλκάνιων συνθετών. Β  Μέρος - «Ο μελαγχολικός πρίγκιπας». Μουσική Παντομίμα Μαριονέτας και Σκιών από 18μελή θίασο καλλιτεχνών από τη Σερβία και Βοσνία - Ερζεγοβίνη, σκηνοθετημένο από τη Natasha Colevka από τη Βουλγαρία. Γ  Μέρος - Συναυλία με τη Φιλαρμονική Ορχήστρα Βελιγραδίου (η πρώτη συναυλία της στο εξωτερικό μετά την αποκατάσταση
της δημοκρατίας στη Γιουγκοσλαβία) υπό τη διεύθυνση της Αρχιμουσικού Carmen Maria Carneci από τη Ρουμανία.
 * Τρίτη: Αίθουσα Τελετών Αριστοτελείου Πανεπιστημίου Θεσσαλονίκης. Ωρα 20.30: Μεγάλη συμφωνική συναυλία με το Requiem του Rossini με τη Συμφωνική Ορχήστρα και τη Χορωδία του Βελιγραδίου (145 άτομα) υπό τη διεύθυνση του Σέρβου Αρχιμουσικού Dejan Savic.
