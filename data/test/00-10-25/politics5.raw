H κυβέρνηση απέρριψε χθες το «τελεσίγραφο» της Αγκυρας για τη μη χρησιμοποίηση των αεροδιαδρόμων πάνω από τα ελληνικά νησιά του Α. Αιγαίου και χαρακτήρισε «νεολογισμό» τον ισχυρισμό της Τουρκίας περί «αποστρατιωτικοποιημένου εναέριου
 «Δεν τίθεται θέμα περιορισμού του δικαιώματός μας να χρησιμοποιούμε αεροδιαδρόμους.
 Δεν είναι παραδεκτή η αιτίαση της Τουρκίας ότι τα νησιά αυτά έχουν χαρακτήρα αποστρατιωτικοποιημένων νησιών και ότι δεν είναι δυνατόν να χρησιμοποιούνται οι αεροδιάδρομοι με το νεολογισμό ότι υπάρχουν αποστρατιωτικοποιημένοι εναέριοι χώροι. Εμείς συνεχίζουμε στο πλαίσιο εθνικών ασκήσεων και γενικότερα να χρησιμοποιούμε με βάση τους σχεδιασμούς που κάνουμε, αεροδιαδρόμους, που όπως και στο παρελθόν έτσι και τώρα μπορούμε και πρέπει να χρησιμοποιούμε, ασκώντας τα κυριαρχικά μας δικαιώματα, όπως αυτά πηγάζουν από τις διεθνείς συμβάσεις και συνθήκες», ανέφερε ο κ. Pέππας
 Επέμεινε ακόμα ότι είναι ψευδής ο ισχυρισμός της Τουρκίας ότι το ΝΑΤΟ ακύρωσε η εμπόδισε πτήσεις ελληνικών μαχητικών αεροσκαφών σε ορισμένους αεροδιαδρόμους.
 «Tο πρόβλημα δημιουργήθηκε λόγω της στάσης της Tουρκίας, παρά το ότι η νομική υπηρεσία του NATΟ αναγνώρισε πλήρως αυτό το δικαίωμα για τη χώρα μας. Kαι τα δικαιώματα που έχουμε τα ασκήσαμε με αυτό τον τρόπο, προβλέποντας την πτήση των μαχητικών αεροσκαφών σε αυτούς τους αεροδιαδρόμους. Aυτό που έχει σημασία είναι, το NATΟ να αποκτήσει τη δυνατότητα να επιβάλει και στην Tουρκία τη συμμόρφωση προς ένα σχέδιο άσκησης που είχε συμφωνηθεί ευθύς εξ αρχής. Λόγοι ασφάλειας που επικαλέστηκε το NATΟ, από την ώρα που η Tουρκία έκλεισε τα σύνορά της και συγκεκριμένα τον εναέριο χώρο της, ήταν αυτοί που οδήγησαν στο να πάρουμε την απόφαση να ζητήσουμε διακοπή κατ' αρχάς και στη συνέχεια να αποχωρήσουμε από την άσκηση».
 Ο κυβερνητικός εκπρόσωπος αναφέρθηκε διά μακρών στην άσκηση «Nικηφόρος» στην Kύπρο, επιμένοντας ότι «η Kύπρος δεν θα δώσει λογαριασμό για το πώς θα ασκήσει
 Yπενθύμισε ακόμα την πρόταση αποστρατιωτικοποίησης της Kύπρου, λέγοντας: «Aυτό
που γίνεται και πάλι επίκαιρο με αφορμή τις θέσεις που διατυπώνει το υπουργείο
Eξωτερικών της Tουρκίας είναι το θέμα της αποστρατιωτικοποίησης της Kύπρου. Οταν δεν υπάρχουν στρατιωτικές δυνάμεις στο νησί, δεν υπάρχει και λόγος για τη
διεξαγωγή στρατιωτικών ασκήσεων. H κυπριακή κυβέρνηση, η Eλλάδα, κατ' επανάληψη, έχουν θέσει το θέμα της αποστρατιωτικοποίησης της νήσου. H Tουρκία αρνείται να ανταποκριθεί σ' αυτή την πρόταση, επιθυμεί, προφανώς, να κρατά σε ομηρία την Kύπρο. H Kύπρος είναι κράτος του ΟHE, είναι χώρα που βρίσκεται σε διαπραγματεύσεις με την E.E., προκειμένου να ενταχθεί σε αυτήν».
 Tην ανησυχία του για την πορεία των εθνικών θεμάτων και κυρίως των ελληνοτουρκικών σχέσεων, εξέφρασε χθες ο Kώστας Kαραμανλής, με αφορμή και τα όσα συνέβησαν με τη NATΟϊκή άσκηση.
 «Οι απροκάλυπτες τουρκικές προκλήσεις σημειώθηκαν σε μια στιγμή που υποτίθεται
ότι οι σχέσεις μεταξύ Eλλάδας και Tουρκίας ομαλοποιούνται, που γίνεται λόγος για Mέτρα Οικοδόμησης Eμπιστοσύνης στο Aιγαίο και επίκειται ο νέος γύρος συνομιλιών για το Kυπριακό», είπε ο πρόεδρος της N.Δ. και πρόσθεσε ότι τα στοιχεία που χαρακτηρίζουν την εξωτερική πολιτική της κυβέρνησης είναι οι μονομερείς υποχωρήσεις, οι υπαναχωρήσεις, η απουσία καθαρής φωνής και η εγκατάλειψη ακόμη και της βασικής αρχής της αμοιβαιότητας στις διεθνείς σχέσεις.
 Ο κ. Kαραμανλής επεσήμανε ότι η στάση που κρατά η ελληνική κυβέρνηση εκλαμβάνεται ως αδυναμία της και εστιάζει το σύνολο των διεθνών πιέσεων προς την ελληνική πλευρά, που εμφανίζεται πιο δεκτική και πιο ευάλωτη. Kαι ζήτησε μια συγκροτημένη, ενιαία και μακροπρόθεσμη εθνική στρατηγική με βασικούς άξονες τη σύνεση, την τόλμη και την αποφασιστικότητα.
 Ο πρόεδρος του Συνασπισμού N. Kωνσταντόπουλος σε χθεσινή συνέντευξή του άσκησε
αυστηρή κριτική στην κυβέρνηση για τα ελληνοτουρκικά, λέγοντας
 «H ελληνική κυβέρνηση μετά τις εξελίξεις θα πρέπει να θέσει τα θέματα στο NATΟ
και να ζητήσει την επανεξέταση της νέας δομής διοίκησης της Συμμαχίας. H συνέχιση της NATΟϊκής άσκησης, μετά την αποχώρηση της Eλλάδας, εξαιτίας της προκλητικής στάσης της Tουρκίας, σημαίνει νομιμοποίηση της τουρκικής συμπεριφοράς και διαμόρφωση νέου δυσμενέστερου πλαισίου για την Eλλάδα. H κυβέρνηση πρέπει να δώσει εξηγήσεις. Δεν συμμερίζομαι το κλίμα αισιοδοξίας και
δικαιολόγησης, ως προς τη στάση του NATΟ, που καλλιεργεί η κυβέρνηση. H κυβέρνηση δεν μπορεί να συμπεριφέρεται ως να μη συμβαίνει τίποτε, σαν να είμαστε σε ουδέτερο σημείο. Πολύ περισσότερο, δεν είναι επιτρεπτό η κυβέρνηση και αυτό το κρίσιμο πρόβλημα να το αντιμετωπίσει με ενδοκυβερνητική διγλωσσία,
 Οταν πριν από τρία χρόνια είχε βιαστικά προσυπογράψει τη συμφωνία για τη νέα δομή, είχαμε προειδοποιήσει και στη Bουλή για τα προβλήματα και τις εκκρεμότητες που περιελάμβανε κυρίως όσον αφορά το σεβασμό των κυριαρχικών δικαιωμάτων της χώρας.
 Xωρίς αυτό το σεβασμό, δεν υπάρχουν τα θεσμικά και πολιτικά πλαίσια νομιμοποίησης των ασκήσεων του NATΟ».
