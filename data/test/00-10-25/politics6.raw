 Ισως οι περισσότεροι από τους επιβάτες του υπεραστικού λεωφορείου, που ταξίδευαν χθες το πρωί από την Πάτρα προς την Αθήνα, δεν θα πίστευαν πως μαζί τους ήταν και ένας βουλευτής.
 Αλλωστε οι περισσότεροι από τους εθνοπατέρες του ελληνικού Kοινοβουλίου, σύμφωνα μάλιστα και με τις δηλώσεις τους, δεν φαίνεται να αντιμετωπίζουν σοβαρά οικονομικά προβλήματα.
 Αυτό διαπιστώσαμε και εμείς, όταν ψάξαμε να βρούμε για να μιλήσουμε, πλούσιους
 Αλλά το μόνο βέβαιο ήταν ότι δεν φανταζόμασταν πως θα παίρναμε συνέντευξη από μια βουλευτή που χρησιμοποιεί το λεωφορείο για να έρθει στη πρωτεύουσα από την
 Πρόκειται για τη Μαρία Θωμά, βουλευτή του ΠΑΣΟΚ που εκλέγεται στην Αχαΐα.
 H ίδια μάλιστα δεν μας είπε με τι μέσον κινείται. Το έφερε η συζήτηση, όταν την ρωτήσαμε μήπως είναι επικίνδυνο να μιλά στο κινητό της καθώς οδηγεί.
 «Βρίσκομαι στο λεωφορείο», απάντησε, ενώ δεν ακουγόταν καθαρά από τις φωνές των συνεπιβατών και τους ήχους της μηχανής. «Tο χιλιαράκι που διαθέτω είναι σχεδόν είκοσι ετών και δεν είναι ασφαλές για να βγω στην εθνική οδό».
 Το πόθεν έσχες της ίδιας ολοκληρώνεται μέσα σε λίγες αράδες. Ενα σπίτι 72 τετραγωνικά μέτρα στην αχαϊκή πρωτεύουσα, ένα γραφείο 38, ογδόντα μετοχές του ΟΤΕ και αυτό είναι όλο.
 «Δεν αναζήτησα τρόπους να αυξήσω την περιουσία μου πέρα από αυτούς που είχα δικαίωμα. Ετσι κατάφερα το σπουδαιότερο. Να είμαι καλά με τον εαυτό μου», συμπληρώνει γελώντας.
 Βέβαια, είναι αναγκασμένη να μην κάνει περιττά έξοδα. «Θα χρειαζόμουν για παράδειγμα κάποιον δημοσιογράφο στο γραφείο μου, αλλά δεν έχω τη δυνατότητα να
τον συντηρήσω. Εχω μάθει όμως τόσα χρόνια να λειτουργώ έτσι. Δεν με ενοχλεί».
 Τι λέει για τους συναδέλφους της που «κρατιούνται καλά». «Δεν το βλέπω με κακό
μάτι. Και σίγουρα τα πολλά λεφτά δεν κρύβουν πάντα ανηθικότητα, ατιμία, διαπλοκή. Το χειρότερο είναι να τα ισοπεδώνουμε όλα και να ψάχνουμε για ενόχους», καταλήγει.
 Στην άλλη πλευρά της χώρας, στη βόρεια Ελλάδα, κάποιος συνάδελφός της εμφανίζει κενά στη δηλωσή του σε ό,τι αφορά κινητή και ακίνητη περιουσία, αλλά, όπως λέει, μια γεμάτη από αισθήματα καρδιά.
 Είναι ο νεοκλεγείς βουλευτής της Ν.Δ. στη Δράμα Σταύρος Δαϊλάκης.
 Tο παρατσούκλι του θα μπορούσε να ήταν Ρομπέν των Δασών. Οχι πως κλέβει λεφτά από τους πλούσιους. Αλλά πάντως, κάθε 1η του μήνα που πληρώνεται, μοιράζει σε φτωχούς και όσους έχουν ανάγκη μέρος του μισθού του. Το μικρόβιο το είχε από παλιά. Οταν το 1987, διευθυντής της τράπεζας, είχε εκλεγεί και δήμαρχος Δοξάτου.
 «Δούλευα και κατά το μεσημεράκι, όταν τέλειωνα την εργασία μου, πεταγόμουν και
από το δήμο. Κάποια ημέρα βρήκα έξω από το γραφείο μου να περιμένει μια γριά κυρία με σπασμένο το πόδι της. Τότε πήρα την απόφαση, ή θα δουλεύω ή θα ασχολούμαι με τα κοινά. Μαζί και τα δύο δεν γίνονται. Λίγο καιρό αργότερα παραιτήθηκα από την τράπεζα. Από τότε δεν σταμάτησα την επαφή μου με τον κόσμο».
 Ο βουλευτής της Ν.Δ., που δεν έχει καν δικό του σπίτι, καυχιέται ότι δεν ξόδεψε ούτε μια δραχμή για την προεκλογική του εκστρατεία. «Δεν χρειάζεται να το κάνεις όταν δουλεύεις όλο το χρόνο».
 Εχει επίσης και μια συγκεκριμένη άποψη για το χρήμα. «Δεν είναι μόνο πως δεν το θέλω. Το μισώ! Πιστεύω ότι αυτοί που διαθέτουν πλούτη είναι και πιο ευάλωτοι. Εγώ έμαθα να ζω έτσι. Δεν με συγκινούν οι πειρασμοί. Αφήστε που έτσι
 Ο Γιάννης Κουράκης, βουλευτής του ΠΑΣΟΚ από το Ηράκλειο Κρήτης, έχει μεν δικό του σπίτι, αλλά είναι πολύ μικρό. «Τέσσερα άτομα σε 70 τετραγωνικά μέτρα είναι
κάπως δύσκολο να συμβιώσουν. Εχουμε όμως μάθει να ζούμε έτσι. Είμαστε ολιγαρκείς. Αλλωστε, πριν ήμουν υπάλληλος της ΔΕΗ. Τι εισοδήματα να έχω».
 Η οικογένεια του βουλευτή, όπως και ο ίδιος, έχει εναποθέσει τις ελπίδες του σε ένα αγροτεμάχιο που εδώ και καιρό μέσα σ' αυτό χτίζουν ένα σπίτι. Και αυτό όμως αργεί να τελείωσει. Τα έξοδα είναι πολλά για το βουλευτή της επαρχίας που
 Παρ' όλα αυτά δεν ζηλεύει τους πλούσιους συναδέλφους του, όπως και ό,τι ακούγεται για σχέσεις διαπλοκής. «Πιστεύω ό,τι αποδεικνύεται», αναφέρει.
 Είναι από τους πιο φτωχούς βουλευτές του ΚΚΕ, αλλά και από τους πιο φτωχούς του Kοινοβουλίου.
 Ο λόγος για τους νεοεκλεγόμενους βουλευτές Θεσσαλονίκης Γιώργο Χουρμουζιάδη και Αγγελο Τζέκη.
 «Το φτωχός είναι μέγεθος σχετικό», τονίζει ο πρώτος. «Εμένα τα έσοδά μου είναι
ικανοποιητικά για τις ανάγκες μου. Μεγάλωσα άλλωστε σε φτωχική οικογένεια και έχω μάθει να ζω έτσι. Οσο για τους συναδέλφους μου με τις μεγάλες περιουσίες ή
τις πολλές μετοχές, ένα στοιχείο με προβληματίζει. Βρίσκουν άραγε χρόνο για να
 «Δεν μπορώ να πω πως είναι πολλά αυτά που κερδίζω. Αν κοιτάξτε όμως γύρω σας, θα δείτε πως υπάρχουν άνθρωποι που έχουν σοβαρά προβλήματα επιβίωσης», δηλώνει
ο Αγγελος Τζέκης. Ο ίδιος επισημαίνει πως οι μεγάλες περιούσιες των συναδέλφων
του δεν είναι το πρόβλημα (ο κόσμος που τους ψηφίζει κρίνει), αλλά η πολιτική που ακολουθούν τα κόμματα στα οποία ανήκουν. Η πολιτική αυτή γεννά φαινόμενα διαπλοκής».
 Υπάρχει και η άλλη πλευρά του νομίσματος. Οι βουλευτές εκείνοι, που για το μόνο που δεν ανησυχούν είναι η οικονομική τους κατάσταση. Σπίτια, εργοστάσια, μετοχές, μεγάλα εισοδήματα καταγράφονται στις δηλώσεις τους.
 Αρχή με τον Αλέκο Αθανασιάδη, βουλευτή (για πρώτη φορά) του ΠΑΣΟΚ στην Κοζάνη,
που μόνο οι μετοχές του φτάνουν τα 143 εκατομμύρια δρχ., ενώ τα αμοιβαία κεφάλαια τα 670 και 87 εκατομμύρια δραχμές.
 Εκείνος δεν είχε κανένα πρόβλημα με τη δημοσιοποίηση των περιουσιακών του στοιχείων, είχε όμως κάποιος άλλος. Ο γιος του, που άρχισε να διαμαρτύρεται εντόνως «ρε πατέρα, και από εμάς τα κρύβεις. Θέλω να μου αγοράσεις αυτοκίνητο».
 «Δεν έχω να κρύψω τίποτα», λέει ο βουλευτής. «Δούλεψα για όλα αυτά και πάντα προσπαθούσα να καταλαβαίνω πώς κινείται η αγορά. Ετσι ήμουν από τους πρώτους που αχολήθηκε με το φυσικό αέριο στην Ελλάδα, όπως και με την κινητή τηλεφωνία, επίσης με ειδικές κατασκευές (π.χ. σταθμούς παραγωγής ηλεκτρικής ενέργειας). Λέω πάντα πως ο άνθρωπος έχει να κατακτήσει δύο ηδονές. Αυτές της δημιουργίας και της προσφοράς. Την πρώτη την κατέκτησα. Τώρα μένει η δεύτερη. Νομίζω πως και εκεί έχω να δώσω. Ενδιαφέρομαι για τον κόσμο. Μπορεί να μη γνώριζα πού βρίσκεται η πόρτα του επόπτη εργασίας, γνώριζα όμως και τους 4.000
εργάτες που πέρασαν από εμένα με τα μικρά τους ονόματα».
 Ούτε ο ίδιος ο Γιώργος Παπαγεωργίου, βουλευτής του ΠΑΣΟΚ στην Εύβοια, θα γνωρίζει πόσες μετοχές έχει ακριβώς, εκτός από τη μεγάλη ακίνητη περιουσία του. Τις 361.919 φτάνει ο αριθμός τους. Οσο για τα κέρδη του από τη Σοφοκλέους; «Δυστυχώς, αν και ασχολήθηκα πολύ νωρίς με το χρηματιστήριο, όταν ο δείκτης ήταν στις 1.200 μονάδες τώρα και εγώ όπως και όλοι άλλοι χάνω».
 Ο 45χρονος πολιτικός, που πέρασε για πρώτη φορά στις τελευταίες εκλογές την πόρτα του Kοινοβουλίου, υποστηρίζει πως όλα τα περιουσιακά του στοιχεία είναι προϊόν της εργασίας του. «Δούλεψα από πολύ μικρός. Μάλιστα μπορώ να πω ότι μπήκα στην πολιτική αφήνοντας πίσω μου ένα πολύ καλό δικηγορικό γραφείο. Δεν έχω κανένα λόγο να κρύβομαι, απεναντίας είχα μέγαλο άγχος για να μην ξεχάσω κάτι στο πόθεν έσχες μου».
 Τέλος, με το νεοεκλεγέντα βουλευτή της Ν.Δ. στην Πιερία Γιώργο Κωνσταντόπουλο.
Μέτοχος σε εταιρεία τροφίμων, ιδιοκτήτης κλινικής, μεγάλη ακίνητη περιουσία.
 «Από τότε που εξελέγην, όμως, βλέπω πως η περιουσία μου μειώνεται. Παράδειγμα,
πρόκειται να κλείσω την κλινική μου, καθώς οι ασθενείς μου είναι δυσαρεστημένοι επειδή δεν τους εξετάζω ο ίδιος».
 Εύλογο το ερώτημα: «Μα γιατί τότε ασχοληθήκατε με την πολιτικό».
 Οσο για την πιθανή σχέση πλουσίων βουλευτών με οικονομικά συμφέροντα, αναφέρει: «Ισα ίσα, εκείνοι που δεν έχουν οικονομική άνεση δεν είναι ανεξάρτητοι. Εγώ αν δεν είχα λεφτά δεν θα ασχολιόμουν ποτέ με την πολιτική».
 n Aπό παραδρομή γράφτηκε στο φύλλο της «E» 24.10.2000 ότι ο Σταύρος Σκοπελίτης, βουλευτής του KKE Λέσβου, είναι κάτοχος οικίας 125 τ.μ. στη Mυτιλήνη. «Eχω μία οικία 75 τ.μ. στη Mυτιλήνη, μία στον Παλαιόκηπο Γέρας 40 τ.μ. και ένα ελαιόκτημα στην Aλγαροπή έκτασης 10 στρεμμάτων», μας λέει. Οσο για τη σύζυγό του, αυτή διαθέτει κατεστραμμένη οικία στον Παλαιόκηπο Γέρας, οικία 65 τ.μ. στην Eυρειακή και 2 ελαιοκτήματα 5 και 8 στρεμμάτων, ενώ το αυτοκίνητο ανήκει στο γιο του. Σχετικά με τα έσοδά του, αυτά κατατέθηκαν στο ταμείο του KKE.
που είναι στην πραγματικότητα την αξία των μετοχών που έχει ο βουλευτής ΠAΣΟK Δράμας, Φλώρος Kωνσταντίνου.
