 Οι Eλληνες σε αντίθεση με άλλους ξένους επενδυτές δεν έχουν ούτε την ίδια πληθώρα επιλογών σε αμοιβαία κεφάλαια ούτε την ίδια ευκολία σύγκρισης ανά κατηγορία με βάση τα χαρακτηριστικά προσαρμοσμένης απόδοσης και ρίσκου του κάθε αμοιβαίου κεφαλαίου. Η απουσία αυστηρότερων επενδυτικών κριτηρίων που πρέπει να διέπουν την κατηγοριοποίηση των αμοιβαίων κεφαλαίων εξηγεί και τη μη
συστηματική αξιολόγησή τους από γνωστούς ξένους οίκους, όπως η Morningstar.
 Ως εκ τούτου, κρίνεται απαραίτητη, αν όχι μια ευκρινέστερη κατηγοριοποίηση των
αμοιβαίων κεφαλαίων στη χώρα μας σύμφωνα με τα διεθνή πρότυπα (αξίας, ανάπτυξης, εισοδήματος, χώρας, γεωγραφικής περιοχής κ.τ.λ.), τουλάχιστον η υιοθέτηση αυστηρότερων επενδυτικών κανόνων διαχείρισης ανά υφιστάμενη κατηγορία για να μπορούν οι μεριδιούχοι-επενδυτές να κατανοούν καλύτερα το ρίσκο που αναλαμβάνουν και να κάνουν ευκολότερα σύγκριση των επιδόσεων των διάφορων αμοιβαίων κεφαλαίων ανά κατηγορία. Μια ευκρινέστερη κατηγοριοποίηση των αμοιβαίων κεφαλαίων ή και μια αυστηρότερη προσέγγιση των κανόνων διαχείρισης εκτιμάται ότι θα λειτουργήσει υπέρ της διαφάνειας και της δρομολόγησης λύσεων σε προβλήματα που δεν είναι απολύτως ορατά διά γυμνού οφθαλμού.
 Σήμερα, όλα τα αμοιβαία κεφάλαια που επενδύουν κυρίως σε μετοχές του Xρηματιστηρίου Αθηνών ανήκουν σε μια κατηγορία, εκείνη των μετοχικών αμοιβαίων
κεφαλαίων εσωτερικού και αξιολογούνται από το ευρύ κοινό με βάση τις αποδόσεις
 Οπως όμως μπορεί να διαπιστώσει κανείς ρίχνοντας μια ματιά στη μεθοδολογία αξιολόγησης του γνωστού οίκου Morningstar που παραθέτουμε, η τελική αξιολόγηση
ενός αμοιβαίου βασίζεται τόσο στην απόδοση, προσαρμοσμένη για τις όποιες επιβαρύνσεις πληρώνει ο επενδυτής, όσο και στο ρίσκο που αναλαμβάνει. Αυτός είναι ο λόγος που μόνο ένα από τα κορυφαία 20 σε απόδοση αμοιβαία κεφάλαια που
παρακολουθεί ο ίδιος οίκος πλασάρεται και στη 15άδα των καλύτερων αμοιβαίων κεφαλαίων. 
 «Θα ήθελα να γίνουν πιο ξεκάθαρα τα κριτήρια κάθε κατηγορίας αμοιβαίων και αν κάποια αμοιβαία δεν καλύπτονται, θα μπορούσαν να γίνουν και νέες κατηγορίες έτσι ώστε να γνωρίζει ο επενδυτής τι ρίσκο παίρνει και να μπορεί να γίνει σύγκριση των αμοιβαίων κεφαλαίων κάθε κατηγορίας από γνωστούς ξένους οίκους, όπως η Morningstar, η Micropal κ.τ.λ.», τονίζει στην Οικονομική «Ε» ο κ. Αντώνης Γεωργιάδης, διευθυντής επενδύσεων της Ερμής ΑΕΔΑΚ. 
 Σύμφωνα με πληροφορίες, το θέμα της υιοθέτησης αυστηρότερων επενδυτικών κριτηρίων ανά κατηγορία είχε συζητηθεί προ καιρού στην Ενωση Θεσμικών Επενδυτών, αλλά δεν υπήρξε αποτέλεσμα λόγω των διαφωνιών που προέκυψαν. Οι αντιτιθέμενοι πρόβαλαν τότε το επιχείρημα ότι δεν υπάρχει λόγος αυτοπεριορισμού. 
 Ερωτηθείς πιο ειδικά για το θέμα της κατηγοριοποίησης, ο πρόεδρος της Ενωσης Θεσμικών Επενδυτών, κ. Αλέξης Πιλάβιος, είπε στην Οικονομική «Ε» ότι «θέμα κατηγοριοποίησης δεν έχει συζητηθεί στην Ενωση».
 «Η ελληνική αγορά είναι πολύ μικρή για κάτι τέτοιο. Η κατηγοριοποίηση των αμοιβαίων σε value ή growth κ.τ.λ. είναι αμερικανικής προέλευσης. Στην Ευρώπη δεν συμβαίνει κάτι τέτοιο», πρόσθεσε 
 Ο ίδιος δήλωσε ότι δεν γνωρίζει τα περί επίσκεψης στην Ελλάδα αντιπροσωπείας της εταιρείας αξιολόγησης Lipper Anal ytical πριν από λίγα χρόνια, η οποία έφυγε άπρακτη διαπιστώνοντας ότι ήταν αδύνατο να προχωρήσει σε αξιολόγηση των ελληνικών αμοιβαίων λόγω μη ύπαρξης ξεκάθαρου προσανατολισμού τους.
 «Δεν γνωρίζω τους λόγους που δεν μας αξιολογούν. Πιθανόν του χρόνου που θα μπούμε στις ώριμες αγορές να το κάνουν», τόνισε.
 Ομως, η εμπειρία δείχνει ότι αυτές οι εταιρείες αξιολογούν αμοιβαία κεφάλαια και από αναπτυσσόμενες αγορές στο βαθμό που πληρούν κάποια κριτήρια.
 Aναφορικά με τον κανόνα της Ευρωπαϊκής Ομοσπονδίας Συλλογικών Επενδύσεων σε Κινητές Αξίες (FEFSI) που θεωρεί ότι τα αμοιβαία κεφάλαια διαθεσίμων δεν θα πρέπει να επενδύουν καθόλου σε μετοχές, κάτι που συμβαίνει στην Ελλάδα, ο κ. Πιλάβιος τόνισε ότι «5% σε μετοχές είναι ένα μικρό ποσοστό». 
 Ομως αυτό το ποσοστό είναι πιθανόν ο λόγος που αρκετά αμοιβαία κεφάλαια της κατηγορίας εμφάνισαν πολύ υψηλές αποδόσεις πέρυσι και έχουν δυσανάλογες απώλειες φέτος. Πιθανώς γιατί δεν πρόφθασαν ή δεν μπόρεσαν να πουλήσουν εγκαίρως τις μετοχές που είχαν στο χαρτοφυλάκιό τους πέρυσι, με αποτέλεσμα να τα πάρει η μπάλα φέτος με την πτώση του Xρηματιστηρίου.
 Ερωτηθείς για το θέμα των εγγυημένων αποδόσεων για τα αμοιβαία αυτής της κατηγορίας, ο κ. Πιλάβιος τόνισε «ότι δεν υπάρχουν εγγυημένες αποδόσεις». Είναι όμως γνωστό ότι στον επενδυτή που θέλει να αγοράσει μερίδια αμοιβαίων κεφαλαιων διαθεσίμων προσφέρονται «ουσιαστικά εγγυημένες» αποδόσεις, κάτι που δεν είναι νόμιμο, άσχετα αν στο χαρτί που υπογράφει γίνεται αναφορά σε «αναμενόμενη» η «ενδεικτική» απόδοση. Ολοι γνωρίζουν, συμπεριλαμβανομένου του επενδυτή, ότι θα πάρει την απόδοση που αναφέρεται. 
 Ομως αυτού του είδους η πρακτική των «αναμενόμενων» αποδόσεων εμπεριέχει κινδύνους για τις ΑΕΔΑΚ αν κάτι πάει στραβά επενδυτικά, αφού θα κληθούν να καλύψουν τη διαφορά. 
 Αν μάλιστα είναι τραπεζική ΑΕΔΑΚ, τότε σύμφωνα με οδηγία της Τράπεζας της Ελλάδος, πρέπει το ποσό της εγγύησης να περάσει στα βιβλία της μαμάς-τράπεζας οπότε μπαίνει θέμα υποχρεωτικών δεσμεύσεων.
 Ομως υπάρχουν και άλλες περιπτώσεις που δικαιολογούν προβληματισμό. 
 «Οταν διαφημίζεις ότι έχεις ένα αμοιβαίο κεφάλαιο που επενδύει σε μετοχές μεσαίας κεφαλαιοποίησης αλλά επενδύεις μόνο το 60% του ενεργητικού του σε μετοχές μεσαίας κεφαλαιοποίησης και το υπόλοιπο 40% σε μετοχές μεγάλης ή μικρής κεφαλαιοποίησης, δεν προστατεύεις τον απλό επενδυτή που καλή τη πίστει αγόρασε μερίδιά του. Τον κοροϊδεύεις», λέει ένας άλλος θεσμικός επενδυτής αναφερόμενος προφανώς σε κάποια από τις διαφημίσεις που βλέπουμε από καιρού εις καιρόν.
 Ο ίδιος θεωρεί παραπλανητικό να αποκαλούνται τα μετοχικά αμοιβαία κεφάλαια που
επενδύουν τουλάχιστον το 65% του ενεργητικού τους σε ελληνικές μετοχές και 20%
ή 30% σε μετοχές ξένων αγορών και να χαρακτηρίζονται ως «εσωτερικού».
 Προβλήματα λόγω όμως επενδυτικών περιορισμών υπάρχουν και με τα αμοιβαία κεφάλαια που παρακολουθούν κάποιους δείκτες μετοχών (index funds), κάτι που αναγνωρίζει ο κ. Πιλάβιος, ο οποίος όμως περιμένει ότι θα λυθούν όταν τεθεί σε
 Aυτού του είδους τα αμοιβαία κεφάλαια εμφανίζουν μεγάλο σφάλμα (tracking error) που απορρέει από τη σύγκριση των αποδόσεών τους με εκείνη των δεικτών αναφοράς. Είναι κοινά παραδεκτό διεθνώς ότι αυτό το σφάλμα δεν πρέπει να ξεπερνά το 0, 5%, όμως στην Ελλάδα το σφάλμα υπερβαίνει ακόμη και το 3%.
 Οι κ. Αντωνιάδης και Λαϊνάς, επικεφαλής της Εγνατίας ΑΕΔΑΚ, συμφωνούν ότι το μεγάλο σφάλμα που παρατηρείται στην Ελλάδα συνδέεται με τους περιορισμούς που έχει θεσπίσει η επιτροπή κεφαλαιαγοράς και οι οποίοι δεν επιτρέπουν σε αμοιβαία κεφάλαια να επενδύουν πάνω από το 10% του ενεργητικού τους σε μια μετοχή που όμως μπορεί να έχει μεγαλύτερο βάρος στο δείκτη αναφοράς (π.χ. η Εθνική Τράπεζα με 14, 5% στο FTSE/ASE-20) και δεν είναι οι μόνοι.
 Ο κ. Λαϊνάς αναφέρει επιπλέον ότι η ύπαρξη ορίων διακύμανσης στις τιμές των ελληνικών μετοχών κάνει πολλούς διαχειριστές τέτοιων αμοιβαίων κεφαλαίων πιο επιφυλακτικούς με αποτέλεσμα να διαθέτουν περισσότερο ρευστό διαθέσιμο από ό,τι θα έπρεπε.
 «Μπορείς φυσικά να ξεπεράσεις το πρόβλημα μέσω της Aγοράς Παραγώγων αλλά εκεί η διαφορά των τιμών αγοράς και πώλησης είναι μεγάλη», προσθέτει.
 Ο γενικός διευθυντής της Εγνατίας ΑΕΔΑΚ είναι της άποψης ότι πρέπει να υπάρξει
διαχωρισμός των index funds από τα άλλα μετοχικά αμοιβαία κεφάλαια και αυστηρότερη κατηγοριοποίηση όλων των αμοιβαίων κεφαλαίων που αποκαλούνται διεθνή και εξωτερικού, όχι όμως και των υπόλοιπων μετοχικών αμοιβαίων κεφαλαίων εσωτερικού, «γιατί δεν έχει νόημα όταν εδώ διαπραγματεύονται 300-400
 «Ο Eλληνας επενδυτής πρέπει να κοιτάζει το track record του διαχειριστή πριν επενδύσει. Η αγορά δεν είναι τεράστια», λέει, ενώ ρωτά: «Σε μακροπρόθεσμη βάση
εκείνο που μετρά για τον επενδυτή είναι η απόδοση».
 Ομως προβλήματα δεν υπάρχουν μόνο με τα index funds. Η ανυπαρξία κλαδικών δεικτών μετοχών, με τους οποίους θα μπορούσαν να συγκριθούν οι αποδόσεις και το ρίσκο των όποιων κλαδικών αμοιβαίων κεφαλαίων, συνιστά ένα ακόμη πρόβλημα.
