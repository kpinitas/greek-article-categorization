 Την ευθύνη για την αιματοχυσία στο Κοσσυφοπέδιο ανέλαβε χθες ο νέος πρόεδρος της Γιουγκοσλαβίας και υπαινίχθηκε ότι ο ανατραπείς πρόεδρος Σλόμπονταν Μιλόσεβιτς θα λογοδοτήσει, ενώ η σερβική Βουλή ενέκρινε το σχηματισμό της νέας
 Ο πρόεδρος Βόισλαβ Κοστούνιτσα παραδέχτηκε ότι οι δυνάμεις του στρατού και της
αστυνομίας της Γιουγκοσλαβίας έχουν διαπράξει γενοκτονία στο Κόσοβο και δήλωσε
πως είναι έτοιμος να αναλάβει κάθε ευθύνη για τα εγκλήματα του προκατόχου του Σλόμπονταν Μιλόσεβιτς. Σύμφωνα με το κείμενο συνέντευξης του νέου προέδρου, στην εκπομπή «60 λεπτά» του αμερικανικού τηλεοπτικού δικτύου CBS, ο Κοστούνιτσα ρωτήθηκε εάν υπάρχει κάποια αμφιβολία κατά πόσο ο στρατός και η αστυνομία της Γιουγκοσλαβίας είναι ένοχοι για πράξεις γενοκτονίας στο Κοσσυφοπέδιο. «Αυτά είναι εγκλήματα και οι άνθρωποι που δολοφονήθηκαν είναι θύματα», απάντησε ο Γιουγκοσλάβος πρόεδρος και πρόσθεσε «Θα πρέπει επίσης να τονίσω πως έχουν γίνει εγκλήματα κι από την άλλη πλευρά και έχουν σκοτωθεί Σέρβοι». 
 Ο Κοστούνιτσα πρόσθεσε πως θα αναλάβει προσωπικά την ευθύνη για τα εγκλήματα που ετελέσθηκαν επί Μιλόσεβιτς. «Είμαι έτοιμος να... δεχτώ την ενοχή για όλους
τους ανθρώπους που σκοτώθηκαν... Για ό,τι έκανε ο Μιλόσεβιτς, και ως Σέρβος θα
αναλάβω την ευθύνη για πολλά από, αυτά τα εγκλήματα», είπε ο Κοσοτύνιτσα. Ερωτηθείς για το αν ο Μιλόσεβιτς θα δικαστεί κάπου, ο Κοστούνιτσα απάντησε «ναι, κάπου» και συνέχεια πρόσθεσε πως ο τέως πρόεδρος συγκαταλέγεται στους υπευθύνους για εγκλήματα κατά της ανθρωπότητας. Ο Κοστούνιτσα υπογράμμισε πως η κυβέρνησή του δεν συνέλαβε τον Μιλόσεβιτς, επειδή υπήρχαν «τόσα πράγματα για
 Ο νέος Γιουγκοσλάβος πρόεδρος τόνισε πως «πριν από οτιδήποτε άλλο υπάρχει ανάγκη να παγιωθεί η δημοκρατία στη χώρα...» και δεν έκρυψε ότι φοβάται.
 Εκανε τις δηλώσεις, ενώ οι Σοσιαλιστές του Μιλόσεβιτς ενέδωσαν στα αιτήματα της Ενωμένης Αντιπολίτευσης του Κοστούνιτσα και συμφώνησαν στο σχηματισμό νέας
κυβέρνησης. Νέος πρωθυπουργός είναι Μίλομιρ Μίνιτς, ανώτατο στέλεχος του Σοσιαλιστικού Κόμματος, το οποίο έχει 110 από τις 250 έδρες της Βουλής. Οι αποφάσεις του πρωθυπουργού, όμως, θα λαμβάνονται με τη σύμφωνη γνώμη των δύο αντιπροέδρων, του Νεμπόιζα Κόβιτς, της Ενωμένης Αντιπολίτευσης, από την οποία προέρχεται ο Κοστούνιτσα, και του Σπάζογιε Κρούνιτς, του Σερβικού Κινήματος Ανανέωσης του Βουκ Ντράσκοβιτς, που πρόσκειται στη νέα ομοσπονδιακή ηγεσία της
 Οι 83 υπερεθνικιστές βουλευτές του Βόισλαβ Σέσελι αποχώρησαν από την προχθεσινή συνεδρίαση, αναβάλλοντας έτσι για χθες τη σύνοδο. Χθες αποφάσισαν να μη συμμετάσχουν στη νέα μεταβατική κυβέρνηση και δεν πήραν μέρος στην ψηφοφορία. Η απόφαση τελικώς για το σχηματισμό μεταβατικής κυβέρνησης, που θα οδηγήσει τη χώρα στις εκλογές της 23ης Δεκεμβρίου, επικυρώθηκε με ψήφους 128 υπέρ έναντι 5 κατά. Οι εκλογές του Δεκεμβρίου θα δώσουν στην Ενωμένη Αντιπολίτευση την ευκαιρία να διευρύνει τον έλεγχό της στη σερβική κυβέρνηση. 
