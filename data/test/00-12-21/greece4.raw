 Τρεις μητροπολίτες υποψήφιοι για έναν πατριαρχικό θρόνο. Η ανακοίνωση του θανάτου του Πατριάρχη Ιεροσολύμων Διόδωρου προκάλεσε διπλωματικό και εκκλησιαστικό παρασκήνιο για την ανάδειξη του νέου πατριάρχη.
 Την ώρα της συνεδρίασης της Ιεράς Συνόδου χθες το πρωί στα Ιεροσόλυμα για την εκλογή του τοποτηρητή του θρόνου, οι ενδιαφερόμενοι ιεράρχες είχαν αρχίσει επαφές και συζητούσαν με όλους εκείνους που θα μπορούσαν να επηρεάσουν την εκλογή στο Πατριαρχείο Ιεροσολύμων.
 Μία ημέρα μετά το θάνατο του Πατριάρχη Ιεροσολύμων τρεις είναι οι ιεράρχες τα ονόματα των οποίων πρωταγωνιστούν στη μάχη της διαδοχής.
 Ο μητροπολίτης Βόστρων Τιμόθεος, 60 χρόνων, που τυγχάνει και αρχιγραμματέας της Συνόδου, ο μητροπολίτης Ιεραπόλεως Ειρηναίος, 62 χρόνων, που είναι Εξαρχος
του Πανάγιου Τάφου στην Αθήνα και ο μητροπολίτης Ελβετίας Δαμασκηνός, 64 χρόνων. 
 TIMΟΘEΟΣ: Ο μητροπολίτης Βόστρων κατάγεται από την Πάτρα και σπούδασε στην Αγία Πετρούπολη, στη Ρωσία. Εκεί καλλιέργησε τις σχέσεις του με το Πατριαρχείο
Μόσχας, σχέσεις που διατηρεί μέχρι σήμερα. Το Πατριαρχείο Μόσχας και ο ίδιος ο
Πατριάρχης Αλέξιος για το λόγο αυτό στηρίζουν την υποψηφιότητά του. Ο Τιμόθεος
φέρεται να έχει κοντά του πολλά μέλη της Αγιοταφικής Αδελφότητας που θα παίξει
 EIPHNAIΟΣ: Ο μητροπολίτης Ιεραπόλεως Eιρηναίος, το μεγαλύτερο διάστημα της αρχιεροσύνης βρισκόταν στην Αθήνα λόγω των καθηκόντων του ως Εξάρχου του Πανάγιου Τάφου. Οι επαφές του αρχιερέα όλα αυτά χρόνια με την Εκκλησία της Ελλάδος και τα τελευταία δύο χρόνια με τον αρχιεπίσκοπο Χριστόδουλο, τον βοηθούν στη μάχη προς τον θρόνο. Εκτός του Χριστόδουλου, την υποψηφιότητά του φέρεται να στηρίζουν και άλλοι ιεράρχες από την Ελλάδα.
 ΔAMAΣKHNΟΣ: Ο μητροπολίτης Ελβετίας Δαμασκηνός Παπανδρέου είναι γνωστός για το
έργο του και την προσφορά του στους θεολογικούς διαλόγους μεταξύ Ορθοδοξίας και Ισλάμ. Και είναι ίσως ο βασικότερος λόγος για τον οποίο διαφορετικές και αντίθετες πλευρές φέρονται να συμφωνούν στην εκλογή του και την ανάδειξή του στη θέση του Πατριάρχη Ιεροσολύμων.
 Ο Δαμασκηνός δεν ανήκει στο Πατριαρχείο Ιεροσολύμων, αλλά στο Οικουμενικό Πατριαρχείο. Για το λόγο αυτό δεν είναι μέλος της Αγιοταφικής Αδελφότητας, αλλά είναι πολύ εύκολο να γίνει. Εκτός από το Οικουμενικό Πατριαρχείο, την υποψηφιότητα του Δαμασκηνού στηρίζουν τόσο η ελληνική όσο και η ιορδανική κυβέρνηση. Ο ίδιος διατηρεί άριστη σχέση με τη βασιλική οικογένεια της Ιορδανίας και ιδιαίτερα με τον αδερφό του εκλιπόντος βασιλιά Χουσεΐν.
, Αξίζει εδώ να σημειωθεί ότι η εκλογή του Πατριάρχη Ιεροσολύμων δεν γίνεται μόνο από τους μητροπολίτες μέλη της Συνόδου, αλλά και από τα μέλη, κληρικούς χαμηλότερων βαθμίδων, της Αγιοταφικής Αδελφότητας.
 Ο νόμος της ιορδανικής κυβέρνησης που ορίζει τον τρόπο εκλογής του Πατριάρχη και τα προσόντα που πρέπει να έχει αυτός, ανάμεσα στ' άλλα αναφέρει τα εξής: 
 α) ο υποψήφιος πρέπει να έχει την ιορδανική υπηκοότητα, 
 γ) να γνωρίζει καλά την αραβική γλώσσα και να είναι «Ορθόδοξος Μοναχός, βαθμού
μητροπολίτου, επισκόπου ή αρχιμανδρίτου, υπαγομένου εις τον Πατριαρχικόν Θρόνον των Ιεροσολύμων».
 Εκτός όμως των όρων, μεγαλύτερη σημασία έχει η συναίνεση των τριών χωρών στις οποίες εκτείνεται το Πατριαρχείο Ιεροσολύμων. Δηλαδή την Ιορδανία, το Ισραήλ και την Παλαιστίνη.
 Εκ των πραγμάτων στο θέμα της εκλογής εμπλέκονται με έμμεσο τρόπο και η Ελλάδα
και η Ρωσία. Η Ελλάδα λόγω της «ελληνικότητας» του Πατριαρχείου, ενώ η Ρωσία λόγω της στήριξης που αναμένεται να προσφέρει στον μητροπολίτη Βόστρων Τιμόθεο. Πιέσεις αναμένεται να ασκήσει και το γειτονικό Πατριαρχείο Αντιοχείας, που έχει περάσει στα χέρια των αραβόφωνων. Ο Πατριάρχης Ιγνάτιος συχνά πυκνά επιτίθεται κατά του Οικουμενικού Πατριάρχη Βαρθολομαίου και είναι σίγουρο για το λόγο αυτό ότι θα σταθεί αντίθετος σε οποιαδήποτε επιλογή του Οικουμενικού Πατριαρχείου. Ο Ιγνάτιος αναμένεται να ασκήσει όλη του την επιρροή στους Παλαιστίνιους και είναι πιθανότερο να στηρίξει την επιλογή των Ρώσων, δηλαδή τον μητροπολίτη Βόστρων. Ωστόσο οι Παλαιστίνιοι πριν από οποιαδήποτε απόφαση αναμένεται να έρθουν σε συνεννόηση και με την ελληνική κυβέρνηση.
 Εκτός των τριών μητροπολιτών που προβάλλουν ως οι κύριοι υποψήφιοι για το θρόνο του Πατριάρχη, «υποψήφιοι» θεωρούνται και οι μητροπολίτες Πέτρας Κορνήλιος και Γεράσων Θεοφάνης, χωρίς όμως να έχουν πολλές πιαθνότητες να εκλεγούν.
 Ο τοποτηρητής του θρόνου μητροπολίτης Πέτρας Κορνήλιος αμέσως μετά τη χθεσινή εκλογή του έκανε αναφορά στον «χαρισματικό» εκλιπόντα Πατριάρχη. Πρόσθεσε ακόμη ότι η κηδεία θα γίνει αύριο το πρωί. Η σορός του Πατριάρχη θα ταφεί στο Ορος των Ελαιών. Από χθες η σορός του Διόδωρου εκτίθεται σε λαϊκό προσκύνημα στο ναό του Αγίου Κωνσταντίνου που βρίσκεται στο κέντρο της πόλης των Ιεροσολύμων.
 Οι διαδικασίες εκλογής του νέου μητροπολίτη, και σε αυτές συμπεριλαμβάνεται και η ενθρόνιση του νέου Πατριάρχη, αναμένεται να ολοκληρωθούν σε περίπου 5 εβδομάδες. Η εκλογή γίνεται από την Ιερά Σύνοδο που έχει 17 μέλη, τους εκτός της Συνόδου επισκόπους και τους εκπροσώπους των αραβικών κοινοτήτων.
 Ο καθένας από τους παραπάνω προτείνει από ένα όνομα.
 Στη συνέχεια καταρτίζεται το «τριπρόσωπο». Δηλαδή ανακοινώνονται τα ονόματα των τριών υποψηφίων που έχουν πάρει τις περισσότερες ψήφους.
 Ολα τα ονόματα των υποψηφίων δίνονται στην ιορδανική, την ισραηλινή και την παλαιστινιακή κυβέρνηση.
