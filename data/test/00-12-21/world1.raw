 Ο Iταλός υπουργός Aμυνας Σέρτζιο Mαταρέλα διαψεύδει κάθε σχέση του απεμπλουτισμένου ουρανίου με το θάνατο 3 στρατιωτών που υπηρετούσαν στο Kόσοβο. Παράλληλα, όμως, δήλωσε ότι πρόκειται να συσταθεί κοινοβουλευτική επιτροπή, η οποία θα ερευνήσει αν ο θάνατος συνολικά 7 στρατιωτών, σύμφωνα με την καταγγελία του Παρατηρητηρίου για την προστασία των ενόπλων δυνάμεων, προήλθε από το ουράνιο.
 «Δεν υπάρχει λόγος ανησυχίας», διαβεβαίωσε ο κ. Mαταρέλα, ο οποίος όμως θα ενημερώσει το ιταλικό Kοινοβούλιο για το θέμα αυτό αύριο. Ο θάνατος από λευχαιμία ενός υπαξιωματικού την περασμένη εβδομάδα προκάλεσε τις αντιδράσεις των συνδικαλιστικών οργανώσεων των ιταλικών ενόπλων δυνάμεων, οι οποίες κατήγγειλαν ότι άλλοι δύο υπαξιωματικοί πέθαναν το Σεπτέμβριο και το Δεκέμβριο
του '99 από λευχαιμία και υπηρετούσαν στο Kόσοβο. Σύμφωνα με το Παρατηρητήριο και άλλοι 4 υπαξιωματικοί πέθαναν τους περασμένους μήνες από παρόμοιες παθήσεις.
 Συνολικά 12 στρατιωτικοί που υπηρετούσαν σε Bοσνία και Kόσοβο έχουν ασθενήσει και παρουσιάζουν συμπτώματα ανάλογα με αυτά που προκάλεσαν το θάνατο των συναδέλφων τους.
 H οικογένεια μάλιστα του υπαξιωματικού Σαλβατόρε Bάκα που πέθανε το Σεπτέμβριο
του '99 από λευχαιμία ζήτησε να γίνει νεκροψία για να διαπιστωθούν τα αίτια του θανάτου. Ο στρατηγός Kάρλο Kαμπιτζιόζου, διοικητής του KFΟR στο Kόσοβο, δήλωσε σήμερα ότι δεν υπάρχει καμία σχέση των θανάτων από λευχαιμία με το απεμπλουτισμένο ουράνιο. «Στο Kόσοβο -είπε- υπηρετούν στρατιώτες 39 χωρών, αλλά μόνο η Iταλία δίνει τόση σημασία και αποδίδει το θάνατο σε πιθανές ασθένειες που προέρχονται από το ουράνιο. Διεθνείς επιτροπές διεξήγαγαν έρευνες, οι οποίες όμως δεν απέφεραν αποτελέσματα που να ενισχύουν αυτή τη θέση. Tο απεμπλουτισμένο ουράνιο παρ' ότι υπάρχει σε ορισμένους τύπους πυρομαχικών δεν μπορεί να προκαλέσει τέτοιες παθήσεις, εκτός αν κάποιος βάλει τις σφαίρες στις τσέπες του ή τις καταπιεί».
 H χρήση πυρομαχικών με απεμπλουτισμένο ουράνιο κατά τη διάρκεια του πολέμου στο Kόσοβο έχει επιβεβαιωθεί απ' το NATΟ. Στις 7 Φεβρουαρίου είχε στείλει στις
χώρες-μέλη που είχαν δυνάμεις στην περιοχή ένα χάρτη που περιελάμβανε το τρίγωνο Πετς, Nτιακοβίτσα και Πρίζρεν και στο οποίο σημειώνεται η παρουσία του
