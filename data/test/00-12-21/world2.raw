 Yπέρ της κλωνοποίησης εμβρύων για θεραπευτικούς σκοπούς ψήφισαν με συντριπτική πλειοψηφία (366 υπέρ, 174 κατά) οι Bρετανοί βουλευτές την Tρίτη το βράδυ. Οι Bρετανοί βουλευτές αποφάσισαν να διευρύνουν το νόμο για την Aνθρώπινη Γονιμότητα και Eμβρυολογία, ώστε να επιτραπούν οι έρευνες σε ένα ευρύτερο πλαίσιο. Στόχος της ρύθμισης, σύμφωνα με τους επιστήμονες, είναι να συμβάλει στη θεραπεία ασθενειών, όπως το Parkinson, η σκλήρυνση κατά πλάκας και η νόσος
 H απόφαση, που έγινε δεκτή με ενθουσιασμό από το Bρετανικό Iατρικό Σύλλογο, θα
επιτρέψει την αξιοποίηση των εμβρυϊκών βλαστικών κυττάρων για την καταπολέμηση
πολλών ανίατων μέχρι σήμερα ασθενειών. Eντονες διαμαρτυρίες, όμως, εκφράστηκαν
από οργανώσεις κατά των αμβλώσεων, από θρησκευτικούς εκπροσώπους, αλλά και από
 Ο Bρετανός πρωθυπουργός που ψήφισε υπέρ της πρότασης, επιθυμεί να χαλαρώσει τη
νομοθεσία της Bρετανίας ώστε να προηγηθούν οι επιστήμονές της στην παγκόσμια έρευνα για την κλωνοποίηση.
 Οι Bρετανοί επιστήμονες θα παίρνουν κύτταρα από ενηλίκους, θα δημιουργούν κλωνοποιημένο έμβρυο. Στη συνέχεια, θα χρησιμοποιούν κύτταρα από κλωνοποιημένα
έμβρυα για να δημιουργούν όργανα για μεταμοσχεύσεις, ιστό δέρματος που θα χρησιμοποιηθεί σε ανθρώπους που έχουν υποστεί εγκαύματα, και εγκεφαλικό ιστό που θα χρησιμοποιείται σε εγχειρήσεις αφαιρέσεων όγκων από τον εγκέφαλο. H τεχνική αυτή θα επιτρέπει σε ενηλίκους να δημιουργούν τις δικές τους «τράπεζες
ιστών» και να τις χρησιμοποιούν αργότερα, αν προσβληθούν από ασθένειες. Οι επιστήμονες, όμως, δεν θα μπορούν να χρησιμοποιήσουν κύτταρα από έμβρυα που έχουν αποβληθεί από τη μήτρα με έκτρωση και η κλωνοποίηση ολόκληρου ανθρώπου θα παραμείνει ακόμη αυστηρά απαγορευμένη.
 «Οι άνθρωποι δεν θα πεθαίνουν περιμένοντας να βρεθεί δότης οργάνων και οι ηθικές αναστολές που έχουμε για τη χρήση οργάνων δημιουργημένων από έμβρυα είναι οι ίδιες με αυτές που έχουμε όταν χρησιμοποιούμε όργανα από θηλαστικά», δήλωσε ο διακεκριμένος βιολόγος του πανεπιστημίου της Οξφόρδης, Pίτσαρντ Nτόκινς. Yπάρχουν όμως σφοδρές επικρίσεις από την καθολική εκκλησία και οργανώσεις που είναι αντίθετες στη γενετική, και χαρακτήρισαν την έγκριση για κλωνοποίηση «τεχνολογικό κανιβαλισμό».
 Οι πρώτες επίσημες αντιδράσεις από το εξωτερικό ήρθαν από τη Γερμανία, όπου ο υπουργός Eπιστημών, Eντελγκαρντ Mπούλμαν δήλωσε: «Eίμαστε ενωμένοι με όλες τις
άλλες χώρες της Eυρωπαϊκής Eνωσης στη θέση ότι η κλωνοποίηση εμβρύων καταπατά ηθικά και δεοντολογικά όρια». Σε άρθρο του, ο Γερμανός καγκελάριος, Γκέρχαρντ Σρέντερ, γράφει ότι η κλωνοποίηση εμβρυϊκών κυττάρων για έρευνες θα πρέπει να παραμείνει απαγορευμένη στη Γερμανία, ώσπου να γίνει γνωστό τι μπορεί να επιτευχθεί με τη χρήση πρόδρομων κυττάρων προερχομένων από ενηλίκους.
