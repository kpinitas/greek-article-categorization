 Γλιτώνουν από τη «δαγκάνα» του φόρου μεγάλης ακίνητης περιουσίας (ΦΜΑΠ) αρκετοί φορολογούμενοι που βρίσκονταν κοντά στα αφορολόγητα όρια, αφού παραμένουν σε ισχύ οι παλαιές αντικειμενικές αξιες την 1η Ιανουαρίου 2001.
 αναπροσαρμογή των αντικειμενικών αξιών των ακινήτων από την 1η Μαρτίου 2001, σε συνδυασμό με τη διατήρηση της ίδιας κλίμακας υπολογισμού του ΦΜΑΠ, θα έχει αποτέλεσμα να γλιτώσουν από το φόρο της μεγάλης ακίνητης περιουσίας χιλιάδες φορολογούμενοι, που μέχρι πέρυσι βρίσκονταν πλησίον των απαλλασσομένων ορίων. Κι αυτό αφού ο υπολογισμός του φόρου θα γίνει με τις αντικειμενικές αξίες, που
θα ισχύουν την 1η Ιανουαρίου 2001, δηλαδή τις παλαιές αντικειμενικές αξίες και
όχι τις νέες που θα τεθούν σε ισχύ από την 1η Μαρτίου.
 Σημειώνεται ότι τα αφορολόγητα ποσά ξεκινούν από 69 εκατ. δρχ. για τον άγαμο και φθάνουν στα 138 εκατ. δρχ. για τον έγγαμο, ποσό που προσαυξάνει κατά 17, 25
εκατ. δρχ. για κάθε προστατευόμενο παιδί. Ενώ για τις επιχειρήσεις το αφορολόγητο όριο είναι 69 εκατ. δρχ.
 Οι όποιες αλλαγές στη φορολογία της μεγάλης ακίνητης περιουσίας αναμένεται, σύμφωνα με πληροφορίες, να ισχύσουν από το 2002. Και αφορούν την αύξηση των αφορολόγητων ορίων, με αναπροσαρμογή των φορολογικών κλιμακίων, καθώς και την κατάργηση υποβολής της δήλωσης ΦΜΑΠ. Το τελευταίο δεν θα είναι εφικτό με τη σύνταξη του περιουσιολογίου (σ.σ.: έπρεπε να είναι ήδη έτοιμο) και συνίσταται στον αυτόματο ηλεκτρονικό υπολογισμό του φόρου, μέσω του μηχανογραφικού συστήματος Taxis, χωρίς την υποβολή δήλωσης από το φορολογούμενο. Στον τελευταίο θα αποστέλλεται απλώς το ειδικό εκκαθαριστικό σημείωμα με το ποσό του φόρου που θα πρέπει να πληρώσει.
 Tα νομικά πρόσωπα, που τηρούν βιβλία Γ  κατηγορίας του Κώδικα Βιβλίων και Στοιχείων (ΚΒΣ), θα έχουν την ευχέρεια υποβολής της δήλωσης ΦΜΑΠ του έτους 2001 είτε σε δραχμές είτε σε ευρώ (σ.σ.: υπάρχει σχετική ένδειξη στην πάνω αριστερή πλευρά της πρώτης σελίδας, που πρέπει να σημειωθεί αν η δήλωση υποβληθεί σε ευρώ), συνυποβάλλοντας -όταν απαιτείται- τα σχετικά δικαιλογητικά
επίσης σε ευρώ. Με την προϋπόθεση να έχουν υποβάλει μέχρι τις 31 Δεκεμβρίου 2000 την ανέκκλητη δήλωση υπαγωγής στο ευρώ.
 Τα δικαιολογητικά, που πρέπει να συνυποβάλουν οι περίπου 45.000 φορολογούμενοι
με τη δήλωση ΦΜΑΠ, σύμφωνα με εγκύκλιο του υπουργείου, είναι: 
 * Πιστοποιητικό Δήμου ή Κοινότητας ή φωτοαντίγραφο αστυνομικής ταυτότητας, ώστε να αποδεικνύεται η ηλικία του επικαρπωτή.
 * Αντίγραφο διαθήκης και πιστοποιητικό τού γραμματέα Πρωτοδικών πως δεν έχει δημοσιευθεί νεότερη διαθήκη από τους κληρονόμους του υπόχρεου. Ακόμα, υποβάλλεται πιστοποιητικό Δήμου ή Κοινότητας για το είδος και το βαθμό συγγένειας.
 * Βεβαίωση Ταχυδρομικού Ταμιευτηρίου ή Ταμείου Παρακαταθηκών ή Τράπεζας, καθώς
και φωτοαντίγραφο συμβολαίου παροχής υποθήκης, στην περίπτωση ενυπόθηκου δανείου.
 * Βεβαίωση της γεωργικής ή δασικής υπηρεσίας για απαλλαγή έκτασης που είναι γεωργική ή κτηνοτροφική ή δασική.
 * Τα ειδικά φύλλα υπολογισμού της αξίας των ακινήτων υποβάλλονται μόνο από τα νομικά πρόσωπα. 
 Η συνολική αξία της ακίνητης περιουσίας φορολογείται μετά την αφαίρεση των εξόδων, όπως ενυπόθηκα δάνεια -ακόμη και επισκευαστικών εργασιών.
