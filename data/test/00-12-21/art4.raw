Xριστούγεννα χωρίς δώρα γίνεται; Kαι βέβαια δεν γίνεται. Η αγορά των χριστουγεννιάτικων δώρων είναι αναπόσπαστο κομμάτι της «ιεροτελεστίας» των γιορτινών ημερών που διανύουμε. H υπερκατανάλωση χωρίς τύψεις και ενοχές, σε όλο της το μεγαλείο! Φέτος, δοκιμάστε όμως κάτι διαφορετικό. Αγοράστε τα δώρα σας από τα εορταστικά Bazaar που δίνουν και παίρνουν τα Χριστούγεννα στην Αθήνα. Οι αγορές σας εκεί είναι συμφέρουσες, θα βρείτε δώρα για όλα τα βαλάντια και για όλα τα γούστα. Ασε δε που θα κάνετε και μια καλή πράξη, μέρες
που είναι, μια και πολλά από τα Bazaar που διοργανώνονται έχουν φιλανθρωπικό χαρακτήρα. Αλλά για να μη βιαστούν κάποιοι να ισχυριστούν ότι κάνουμε διαφήμιση, τα Bazaar δεν είναι μόνο shopping, αλλά και διασκέδαση. Kαι μόνο μια βόλτα από εκεί αρκεί για να σας φτιάξει τη διάθεση. Τα Bazaar δίνουν μια άλλη νότα στη χριστουγεννιάτικη Αθήνα, που τις μέρες αυτές δεν έχει να ζηλέψει
 Εμείς επιλέξαμε μερικά, εσείς από την άλλη, έχετε το νου σας, καθώς καθημερινά
προστίθενται και περισσότερα. Και βέβαια, μην ξεχάσετε κανέναν! 
 Αν θέλετε να κάνετε δώρα στους φίλους και τους συγγενείς σας που να έχουν την υπογραφή καταξιωμένων δημιουργών, επισκεφτείτε τις γνωστές αίθουσες τέχνης «Αστρολάβος» (Ξανθίππου 11 Κολωνάκι, τηλ. 7294342 και Ανδρούτσου 140, Πασαλιμάνι, τηλ. 4128002). Οσο για τις τιμές, μην ανησυχείτε, είναι αρκετά προσιτές. Εκεί, μεταξύ άλλων, θα βρείτε μεταξοτυπίες του Δημήτρη Μυταρά, καράβια σε plexiglas της Λήδας Ππακωνσταντίνου, καλλιτεχνικές φωτογραφίες, μεταλλικά αγγελάκια, ρόδια για καλή τύχη και άλλα μικρά δωράκια φτιαγμένα από νέους καλλιτέχνες.
 Στο χριστουγεννιάτικο Bazaar Art Agora, στο art shop της αίθουσας τέχνης «Ερατώ», που βρίσκεται στον 5ο όροφο του πολιτιστικού συγκροτήματος Artower Agora (Αρμοδίου 10, Βαρβάκειος Πλατεία), μπορείτε να επιλέξετε από διάφορα χρηστικά αντικείμενα τέχνης, μικρά έργα ζωγραφικής, κεραμικά είδη και κοσμήματα, όλα σε τιμές χριστουγεννιάτικες που θα σας βγάλουν ασπροπρόσωπους στις κοινωνικές σας υποχρεώσεις. Αν σας φέρει ο δρόμος σας από εκεί, σίγουρα θα πετύχετε και κάποιο εορταστικό happening. Το bazaar θα διαρκέσει μέχρι και τις 10 Ιανουαρίου 2001. Πληροφορίες στα 3249606, 3246100.
 Αν πάλι είστε ρομαντική φύση και θέλετε να κάνετε δώρα, όπως σπιτικές μαρμελάδες, γλυκά και κρασιά, χειροποίητα κοσμήματα, βιβλία και γκραβούρες, περάστε από το πανηγύρι του Διεθνούς Καλλιτεχνικού Κέντρου Athenaeum. Αν παρ' όλα αυτά δεν θέλετε να ψωνίσετε κάτι, αξίζει απλά και μόνο να επισκεφτείτε το παλιό διατηρητέο αρχοντικό των αρχών του αιώνα, στο οποίο στεγάζεται το κέντρο, στο Θησείο. Τα έσοδα από τις πωλήσεις θα διατεθούν για τον καλλιτεχνικό προγραμματισμό του κέντρου. Πληροφορίες στα 3211987, 3211955 και 3211949.
 Οι γιορτές ενδείκνυνται για μικρές και μεγάλες αποδράσεις. Αν δεν καταφέρατε να «την κάνετε», έστω και για λίγες μέρες, οργανώστε μια ημερήσια εκδρομή στον
Aγιο Στέφανο και επισκεφτείτε την 7η κατά σειρά χριστουγεννιάτικη έκθεση της Χριστίνας Μόραλη. Και βόλτα θα κάνετε και θα δώρα από μέταλλο και πηλό ψωνίσετε. Εκτός όμως από πρωτότυπα και χειροποίητα δώρα, θα απολαύσετε και μουσικούς, ζογκλέρ με ξυλοπόδαρα, ταχυδακτυλουργούς αλλά και μάγους, σε ένα χριστουγεννιάτικο σόου. Πληροφορίες στο 8143386.
 Για τους πιο ψαγμένους από εσάς, η καλλιτέχνις Μελίνα Βερναρδάκη έχει τη λύση.
Δώρα που μας μεταφέρουν στις χίλιες και μία νύχτες της Αραβίας. Καρφίτσες, κηροπήγια, φωτιστικά, ρόδια και πολλά άλλα, όλα από τσίγκο, μπρούντζο και αρζαντό. Η έκθεση πραγματοποιείται στην γκαλερί Aνεμος, Κυριαζή 36, Κηφισιά, τηλ. 8082027.
 Και για όσους αρέσκονται στα μακρινά ταξίδια, πραγματικά ή νοητά, ή έχουν απωθημένο να γίνουν ναυτικοί, προτείνουμε να περάσουν μια βόλτα από την γκαλερί Αέναον, Αντερσεν 18, Αθήνα, 6711264. Εκεί θα βρείτε υπέροχα ταξιδιάρικα δώρα. Η Λήδα Ανέστη ζωγραφίζει καράβια και λιμάνια, ο Βασίλης Μιχαηλίδης από την άλλη κατασκευάζει καράβια. Οι δύο καλλιτέχνες ενώνουν τις δυνάμεις τους και παρουσιάζουν από κοινού κάτω από την ίδια στέγη τη δουλειά τους.
 Μυθικές πόλεις, φανταστικά λιμάνια, πλοία όλα εμπνευσμένα από λαϊκά μοτίβα μπλέκονται με τρισδιάστατα πλοία φταγμένα με υλικά από καρνάγια και παραλίες.
