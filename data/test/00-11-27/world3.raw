 Βαγδάτη 4 μ.μ., 11 Νοεμβρίου 2000. Το κομβόι των τριών λεωφορείων από τα ξενοδοχεία όπου διέμεναν τα μέλη της αποστολής, κατευθύνεται σ' ένα από τα τέσσερα παιδιατρικά νοσοκομεία της πόλης.
 Ψυχολογικά είχαμε προετοιμαστεί για άσχημες εικόνες και καταστάσεις, δεν μπορούσαμε όμως να φανταστούμε, ότι θα γινόμαστε θεατές μιας χολιγουντιανής υπερπαραγωγής φρίκης, με σκηνές που θύμιζαν Αουσβιτς και Νταχάου.
 Η ντροπή, οι ενοχές, η συγκίνηση, το σφίξιμο στο στομάχι και ο κόμπος στο λαιμό άλλοτε μας έπνιγαν και άλλοτε προκαλούσαν το δάκρυ.
 Στον πρώτο θάλαμο του 4ου ορόφου του παιδιατρικού νοσοκομείου νοσηλεύονται 8 παιδιά ηλικίας 2-7 χρόνων, αγόρια και κορίτσια. Η μόλυνση, ο θάνατος που άλλοι
τους έσπειραν, δεν έκανε διάκριση στο φύλο, τα χτύπησε στην πιο τρυφερή ηλικία.
 Δίπλα, τραγικές φιγούρες οι μανάδες. Σκελετωμένες, οι περισσότερες ντυμένες στα μαύρα και με μαντίλες στο κεφάλι. Mας κοίταξαν με καρτερία και ελπίδα περιμένοντας το θαύμα, που όμως δεν μπορούσαμε να κάνουμε.
 Το βλέμμα των παιδιών απλανές, τα χειλάκια τους ξερά. Ματωμένα. Δύο απ' αυτά είχαν ορούς. Ενα αγόρι είχε καθετήρα και ορό. Δίπλα του ένα άλλο είχε πέσει σε
κώμα. Η μητέρα του, καθισμένη καταγής οκλαδόν, ανέκφραστη.
 Στο κρεβάτι του παιδιού έσκυψαν δύο από τους γιατρούς της αποστολής, ο Νικ. Κακλαμάνης (βουλευτής-τομεάρχης Υγείας της Ν.Δ.) και η Μαρία Σωτηροπούλου, μέλος της Εταιρείας Ιατρικής για την Πρόληψη Πυρηνικού Πολέμου, προσπαθούσαν να δουν τις αντιδράσεις του. Kαμία έκφραση. Το αγόρι είχε βυθιστεί. Η μάνα, με
νόημα, τους έδειξε ότι το αγόρι της φτερουγίζει στον ουρανό.
 Στο διπλανό δωμάτιο η ίδια εικόνα, ενώ στους δυο τελευταίους θαλάμους νοσηλεύονται μωρά έως 12 μηνών, ωχρά, με γέρικα πρόσωπα.
 Δεν αντέξαμε να μείνουμε άλλο στους θαλάμους. Κατευθυνθήκαμε στα γραφεία των γιατρών. Εκεί μάθαμε ότι κάθε Σαββατοκύριακο πεθαίνουν 450-500 παιδιά. Μέσα σε
 Οι γιατροί της αποστολής μίλησαν με τους Ιρακινούς συναδέλφους τους τη δική τους γλώσσα: «Τα παιδιά πάσχουν από λευχαιμίες, γαστρεντερίτιδες που εξελίσσονται σε σηψαιμίες λόγω έλλειψης αντιβιοτικών (τη γαστρεντερίτιδα παθαίνουν από το νερό, αφού το εμπάργκο απαγορεύει να εισαχθούν χάλκινοι σωλήνες ύδρευσης, "για να μη χρησιμοποιηθούν στην κατασκευή όπλων"). Αρκετά πάσχουν από κίρρωση του ήπατος στο τελευταίο στάδιο. Δεν μπορούμε να κάνουμε τη δουλειά μας, είπε ο επιμελητής Α' της κλινικής. Δεν έχουμε ούτε γάζες. Δεν υπάρχουν "πεταλούδες" για να μπορέσουμε να κρατήσουμε στα χεράκια τους τις βελόνες. Δεν υπάρχουν καθετήρες. Δεν εισάγονται εμβόλια. Για όσα χρειάζονται μετάγγιση αίματος υπάρχουν διαθέσιμοι αιμοδότες, αλλά δεν μπορούμε να κάνουμε μεταγγίσεις, γιατί δεν έχουμε βελόνες σε μικρά μεγέθη. Στερούμαστε βιβλιογραφίας, γιατί απαγορεύεται η εισαγωγή χαρτιού, γραφικής ύλης και βιβλίων. Στερούμαστε επικοινωνίας με συναδέλφους από το εξωτερικό. Το εμπάργκο
στις τηλεπικοινωνίες και το Ιντερνετ δεν μας επιτρέπει να ζητήσουμε οδηγίες ούτε μέσω φαξ. Μέσα στη δεκαετία που εφαρμόζεται το εμπάργκο, οι ιατρικές επιστήμες έχουν κάνει θαύματα κι εμείς βρισκόμαστε στη δυσάρεστη θέση στα περιστατικά της ηπατίτιδας, να μην γνωρίζουμε πώς ανιχνεύεται η ηπατίτιδα C. Aντιλαμβάνεστε πως είναι πολυτέλεια να σας αναφέρουμε ότι απαγορεύεται η εισαγωγή αξονικού τομογράφου και μηχανημάτων ακτινοβολιών».
 Tο λιγοστό ιατρικό υλικό οι γιατροί είπαν ότι εισάγεται λαθραία από γειτονικές
 Tα περισσότερα περιστατικά αποδίδονται στις βόμβες εμπλουτισμένου ουρανίου που
χρησιμοποίησαν οι Aμερικανοί στο Ιράκ και τα παιδιά, ως πιο ευάλωτοι οργανισμοί, ήταν τα θύματα αυτής της επίθεσης.
