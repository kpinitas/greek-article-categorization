 Ο ιστορικός που θα προσπαθήσει να αναλύσει τη στάση της Ελλάδας τις δραματικές
δύο εβδομάδες του Οκτωβρίου που οδήγησαν στην πτώση του καθεστώτος Μιλόσεβιτς,
 Αν έκρινε κανείς από τις δηλώσεις των Ελλήνων κυβερνητικών αξιωματούχων μετά τις εκλογές στη Γιουγκοσλαβία, θα κατέληγε στο συμπέρασμα ότι τίποτα δεν είχε αλλάξει στην πολιτική που ακολουθούσε η χώρα τα τελευταία 10 έτη. Ετσι μέχρι και την Τετάρτη (μία ημέρα πριν από την ανατροπή του Σέρβου ηγέτη) κυβερνητικοί αξωματούχοι υποστήριζαν με δημόσιες δηλώσεις τους το αίτημα του Σλόμπονταν Μιλόσεβιτς για δεύτερο γύρο εκλογών.
 Ομως θα ήταν ίσως λάθος να παρέμενε κανείς μόνο σε αυτό το επίπεδο ανάλυσης. Διότι σε ένα άλλο επίπεδο διαμόρφωσης της εξωτερικής πολιτικής της χώρας αναπτυσσόταν μια εντελώς διαφορετική προσέγγιση στην κρίση στη γειτονική χώρα,
 Ο κύριος διεκεραιωτής της νέας πολιτικής ήταν ο σύμβουλος του υπουργού, Αλέξης
Ρόντος. «Ολες οι πρωτοβουλίες ξεκινούσαν από τον υπουργό και εγώ απλά βοηθούσα
 Στη συνέντευξη που ακολουθεί ο κ. Ρόντος αποκαλύπτει τον ρόλο τον οποίο έπαιξε η Ελλάδα στις πολιτικές εξελίξεις στη Σερβία από την αρχή του έτους. Στη συνέχεια υπογραμμίζει ότι το καθεστώς Μιλόσεβιτς συνεχώς εξαπατούσε την Αθήνα μη τηρώντας καμιά από τις υποχρεώσεις που είχε αναλάβει. Ιδιαίτερα σημαντικές είναι οι αποκαλύψεις του κ. Ρόντου σχετικά με τις επιφυλάξεις που είχε του κ. Παπανδρέου σχετικά με το ρωσικό σχέδιο μεσολάβησης, που είχε προτείνει ο πρόεδρος Πούτιν.
 «Από την πρώτη στιγμή ο υπουργός κατάλαβε πόσο σημαντικό ήταν να αποκτήσει η Ελλάδα επαφές με τη σερβική αντιπολίτευση και μου ανέθεσε αυτό τον ρόλο. Θέλαμε από την αρχή, εδώ και ένα περίπου χρόνο, να τους διαβιβάσουμε το μήνυμα
ότι υποστηρίζαμε τις προσπάθειές τους για μια δημοκρατική Σερβία και ότι είμαστε μαζί τους. Διαμορφώσαμε ένα σύστημα επικοινωνίας με την αντιπολίτευση και προσωπικά τον κ. Κοστούνιτσα, που μας επέτρεπε να ανταλλάσσουμε μηνύματα και γενικότερα να αλληλοενημερωνόμαστε».
 Σύμφωνα με τον συνομιλιτή μας, η αλλαγή πλεύσης την οποία εγκαινίασε ο κ. Παπανδρέου ήταν απόλυτα αναγκαία: 
 «Είχαμε την αίσθηση ότι μέχρι τότε η εξωτερική πολιτική της Ελλάδας χαρακτηριζόταν από μια ανισορροπία. Είχαμε σχέσεις με το καθεστώς αλλά όχι με την αντιπολίτευση».
 Παράλληλα όμως, από τις αρχές του έτους ο κ. Παπανδρέου προσπαθούσε να διαβιβάσει ορισμένα μηνύματα στο καθεστώς Μιλόσεβιτς: 
 «Προσπαθούσαμε να τους δώσουμε την ευκαιρία να μεταβληθούν σε ένα πιο ανοικτό καθεστώς». Στα πλαίσια αυτά, όπως μας αποκαλύπτει ο κ. Ρόντος, η Ελλάδα πρότεινε στο Βελιγράδι να αντιπροσωπεύει τα συμφέροντα της Γιουγκλαβίας στις ΗΠΑ 
 «Ετσι τούς προτείναμε να εκτελούμε τα καθήκοντα της "προστάτιδος δύναμης" για χάρη τους στην Ουάσιγκτον. Αυτό σήμαινε ότι θα είμασταν υπεύθυνοι για τα περιουσιακά τους στοιχεία και για ορισμένες προξενικές δραστηριότητες. Ομως το
Βελιγράδι αρνήθηκε, ενώ η Ουάσιγκτον δεν είχε αντιρρήσεις».
 «Ο υπουργός», συνεχίζει ο συνομιλητής μας, «προσπαθούσε συνεχώς να μεταφέρει στο καθεστώς του Βελιγραδίου μια σαφή εικόνα για το κλίμα που επικρατούσε στη διεθνή κοινότητα για τις κυρώσεις κ.τλ. Ομως πολύ σύντομα διαπιστώσαμε ότι οι συμβουλές μας ήταν στου κουφού την πόρτα».
 Σύμφωνα με τον αξιωματούχο του ΥΠΕΞ, το καθεστώς Μιλόσεβιτς έτρεφε πάντοτε για
 «Αυτό ήταν κάτι που ο υπουργός συνειδητοποίησε αμέσως. Το καθεστώς Μιλόσεβιτς δεν έδωσε στην Ελλάδα τίποτα σε αντάλλαγμα για το τεράστιο πολιτικό κόστος το οποίο αναλάβαμε υποστηρίζοντας τη Σερβία τα τελευταία 10 έτη. Πάντοτε μας εξαπατούσαν».
 Ζητήσαμε από τον συνομιλητή μας να μας αναφέρει ορισμένα παραδείγματα εξαπάτησης. 
 «Οταν έγινε στην Κρήτη η διάσκεψη των ηγετών των χωρών των Βαλκανίων, ο κ. Πάγκαλος είχε διαπραγματευθεί με τους Σέρβους τη μεταρρύθμιση του εκπαιδευτικού συστήματος στο Κόσοβο. Ο Μιλόσεβιτς γύρισε πίσω και, παρά τις υποσχέσεις του, του δεν έκανε τίποτα. Πρόσφατα, προτού αρχίσει ο πόλεμος στο Κόσοβο, τού διαβιβάσθηκαν επανειλημμένως μηνύματα από την πλευρά μας να μην ωθήσει τα πράγματα στα άκρα... συμφωνούσε μαζί μας στα λόγια και έκανε στην πράξη το αντίθετο».
 Ενα μήνα πριν από τις εκλογές, ο Ελληνας υπουργός των Εξωτερικών Γ. Παπανδρέου
μετέβη στο Βελιγράδι. Το ταξίδι αυτό επικρίθηκε έντονα, παραδόξως, από φορείς που συνήθως δεν έχουν κοινές απόψεις: Κύκλους του «πατριωτικού ΠΑΣΟΚ» αφ' ενός, που το θεώρησαν «πρόχειρο και απροετοίμαστο» και κύκλους του Στέιτ Ντιπάαρτμεντ αφ' ετέρου, που θεώρησαν ότι κουβαλάει νερό στον μύλο του Μιλόσεβιτς.
 «Αυτές οι εκτιμήσεις ήταν εξωπραγματικές. Το ταξίδι του Σεπτεμβρίου είχε προετοιμασθεί πριν από ένα μήνα. Εγινε με τη σύμφωνη γνώμη και απόλυτη υποστήριξη του κ. Κοστούνιτσα και έπαιξε καθοριστικό ρόλο για την εικόνα την οποία διαμόρφωσε η σερβική αντιπολίτευση για τον ρόλο της Ελλάδας. Εδειξε ότι για πρώτη φορά υπήρχε ένας πολιτικός στη γετονική Ελλάδα που ήταν έτοιμος να αναλάβει το πολιτικό κόστος της στήριξης των δημοκρατικών δυνάμεων. Με την επίσκεψη αυτή το ελληνικό κράτος αναγνώριζε επίσημα για πρώτη φορά ότι υπήρχε μια αξιόπιστη εναλλακτική λύση στο καθεστώς Μιλόσεβιτς».
 Οσο για την αντίδραση της Ουάσιγκτον, αυτή, σύμφωνα με τον κ. Ρόντο, ήταν «απόλυτα λανθασμένη»: «Νομίζω ότι η αντίδραση προήλθε από χαμηλόβαθμα στελέχη του Στέιτ. Γι' αυτό άλλωστε, ο πρέσβυς Νίκολας Μπερνς έβγαλε αμέσως μια ανακοίνωση που έλεγε ακριβώς τα αντίθετα από την πρώτη».
 Μια ίσως από τις πιο ενδιαφέρουσες πτυχές της ελληνικής παρέμβασης στις εξελίξεις στη Σερβία αφορά τις διαβουλεύσεις μεταξύ του κ. Κοστούνιτσα και του
κ. Παπανδρέου για την αντιμετώπιση της κατάστασης που διαμορφωνόταν την κρίσιμη εβδομάδα μετά τον πρώτο γύρο των εκλογών. 
 «Μερικές ημέρες μετά τις εκλογές», αφηγείται ο συνομιλητής μα, ς «πήγα στο Βελιγράδι. Επικρατούσε μια τρομερή ασάφεια. Κανείς δεν γνώριζε την πραγματική δύναμη του καθεστώτος. Το Βελιγράδι εκείνο τον καιρό σού έδινε την ψευδαίσθηση
ότι δεν συνέβαινε τίποτα. Ομως η κατάσταση στις επαρχίες ήταν εντελώς διαφορετική. Εκεί ο κόσμος ήταν στους δρόμους και το καθεστώς είχε καταλυθεί».
 Την Τρίτη εκδηλώθηκε η ρωσική πρωτοβουλία, που προέβλεπε την ταυτόχρονη μετάβαση στη Μόσχα των κ. Κοστούνιτσα και κ. Μιλόσεβιτς 
 «Ομως υπήρχε κάτι το παράξενο με αυτή τη ρωσική πρόταση», επισημαίνει ο κ. Ρόντος. «Συνήθως τέτοιες προτάσεις αποτελούν στην αρχή το αντικείμενο διαπραγματεύσεων. Ετσι ώστε, όταν θα γινόταν η συνάντηση την Παρασκευή, η συμφωνία θα ήταν σχεδόν έτοιμη και απλά θα ρυθμίζονταν οι τελευταίες λεπτομέρειες. Ομως τίποτα τέτοιο δεν είχε προηγηθεί της πρόσκλησης».
 Σ' αυτό το σημείο υπήρχε συνεχής επικοινωνία μεταξύ των κ. Κοστούνιτσα και κ. Παπανδρέου σχετικά με την αντιμετώπιση της ρωσικής πρότασης.
 «Υπήρχε λοιπόν η περίφημη ρωσική πρωτοβουλία», συνεχίζει ο συνομιλητής μα», «όμως εμείς δεν βλέπαμε ποια ήταν η δυναμική αυτής της πρωτοβουλίας. Οσο περνούσε ο καιρός, τόσο γινόταν πιο σαφές σε εμάς ότι μια επίσκεψη στη Μόσχα θα μπορούσε να αποτελέσει μια τρομερή παγίδα για την αντιπολίτευση. Οχι λόγω υστεροβουλίας της Μόσχας αλλά λόγω της δυναμικής μιας τέτοιας συνάντησης. Η αντιπολίτευση θα έπρεπε να θέσει ορισμένους όρους προτού δεχθεί να λάβει μέρος. Αλλιώς, η διάσκεψη θα μεταβαλλόταν σε μια κατάσταση όπου οι κ.κ. Πούτιν
και ο Μιλόσεβτις θα ασκούσαν ασφυκτική πίεση στον κ. Κοστούνιτσα να δεχθεί ένα
δεύτερο γύρο. Το μεγάλο πρόβλημα ήταν αν αυτή η διπλωματική πρωτοβουλία, αντί να παράσχει το διέξοδο στην κρίση, αντιθέτως θα εμπόδιζε στην ουσία τη λύση και θα παρέτεινε τη αγωνία του σερβικού λαού».
 Την Τετάρτη το πρωί η ένταση είχε φτάσει στο αποκορύφωμα.Ο Κοστούνιτσα περίμενε κάποιο μήνυμα από την Ελλάδα.
 «Ο υπουργός επικοινώνησε μαζί μου και μού ζήτησε να μεταφέρω στον Κοστούνιτσα το μήνυμα ότι θα πρέπει να επιλέξει είτε τον δρόμο των διαπραγματεύσεων είτε τον δρόμο που λέει ότι αν δεν επιτρέπεται στον λαό να εκφρασθεί μέσω των εκλογών, τότε η μόνη εναλλακτική λύση είναι ο δρόμος».
 «Πήγα και είδα τον Κοστούνιτσα», συνεχίζει ο συνομιλητής μας, «ο οποίος ανησυχούσε πολύ και του μετέφερα το μήνυμα του κ. Παπανδρέου, το οποίο συνόψισα ως εξής: «Ασκήστε τη λαϊκή ηγεσία την οποία σας έδωσε ο λαός. Τώρα θα
πρέπει να επιλέξετε αν θα τρέχετε σε ξένες πρωτεύουσες να διαπραγματεύεστε ή αν θα αφήσετε πρώτα να ακουσθεί η φωνή του λαού. Πάντως, αν τελικά αποφασίσετε
να πάτε στη Μόσχα, μπορούμε να προτείνουμε ορισμένες ιδέες όσον αφορά τους όρους που θα θέσετε, προκειμένου να διασφαλισθεί η λαϊκή βούληση».
 Από κει και πέρα όλα τα άλλα είναι ιστορία....
 Κατά τη διάρκεια του πολέμου στο Κόσοβο είχαν εμφανισθεί σε ξένα έντυπα φήμες σχετικά με την παρουσία Ρώσων και Ελλήνων, που συμμετείχαν σε ένοπλες παραστρατιωτικές ομάδες, οι οποίες λήστευαν και τρομοκρατούσαν τους Αλβανούς Κοσοβάρους. Οι πληροφορίες αυτές, όσον αφορά τους Ελληνες, επιβεβαιώνονται σήμερα από τον αξιωματούχο του υπουργείου Εξωτερικών Αλέξη Ρόντο. Οπως είναι γνωστό, ο κ. Ρόντος είχε μεταβεί στο Κόσοβο κατά τη διάρκεια του πολέμου και είχε συντάξει έκθεση σχετικά με την κατάσταση που επικρατούσε.
 «Πράγματι, στο ταξίδι που έκανα κατά τη διάρκεια του πολέμου στο Κόσοβο αντάμωσα δυο τρεις ένοπλους Ελληνες, που προφανώς ανήκαν σε σερβικές παραστρατιωτικές ομάδες», μας είπε όταν του ζητήσαμε να σχολιάσει τα ξένα δημοσιεύματα.
 Η Γιουγκοσλαβία αυτό τον καιρό αντιμετωπίζει μια τεράστια συναλλαγματική κρίση. Είναι επίσης γνωστό ότι ένα μεγάλο μέρος των συναλλαγματικών αποθεμάτων
της χώρας έχουν διοχετευθεί στο εξωτερικό. Μια από τις χώρες αποδέκτες, όπως έχει αναφερθεί επανειλημμένα σε δημοσιεύματα του Τύπου, είναι και η Ελλάδα. Ετσι, σύμφωνα με πληροφορίες, μεγάλα ποσά έχουν επενδυθεί σε μετοχές, ακίνητα
 (κυρίως ξενοδοχεία) και τραπεζικούς λογαριασμούς. Ρωτήσαμε τον κ. Ρόντο αν στις επαφές του με τους κύκλους της νέας κυβέρνησης του τέθηκε θέμα επιστροφής
 «Αυτά τα θέματα θα ξεκινήσουν», μας απαντάει, «μετά τις εκλογές του Δεκεμβρίου. Υπάρχουν δύο θέματα δικαιοσύνης που θα απασχολήσουν την επόμενη κυβέρνηση. Το πρώτο αφορά τα εγκλήματα τα οποία διέπραξε το καθεστώς Μιλόσεβιτς εκτός Σερβίας (Βοσνία, Κόσοβο) στο όνομα της Σερβίας. Το δεύτερο αφορά τα οικονομικά εγκλήματα του καθεστώτος, την περίφημη «λεηλασία της Γιουγκοσλαβίας». Εδώ υπάρχει πληθώρα στοιχείων, που τεμηριώνουν πολλές ενδιαφέρουσες συναλλαγές. Στον βαθμό που υπάρχουν περιουσιακά στοιχεία της νομενκλατούρας στην Ελλάδα, ασφαλώς θα πρέπει να επιστραφούν στον σερβικό λαό».
