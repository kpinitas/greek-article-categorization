 Χωρίς καμία αλλαγή στη ρητορική του, ο ανατραπείς πρόεδρος της Γιουγκοσλαβίας Σλόμπονταν Μιλόσεβιτς κατόρθωσε να επανεκλεγεί στην ηγεσία του Σοσιαλιστικού Κόμματος Σερβίας, το οποίο ίδρυσε και για το οποίο δήλωσε ότι οι επικείμενες εκλογές στη χώρα αποτελούν μοναδική ευκαιρία.
 Με την επανεκλογή του στην προεδρία του Σοσιαλιστικού Κόμματος ο Μιλόσεβιτς ουσιαστικά εδραιώνει τη θέση του στην πολιτική σκηνή της Γιουγκοσλαβίας, τουλάχιστον ώς τις εκλογές της 23ης Δεκεμβρίου. Στις δηλώσεις του και στην ομιλία του στο συνέδριο, ο Μιλόσεβιτς δεν εξέφρασε την παραμικρή ένδειξη ότι μετάνιωσε για την ώς τώρα πολιτική του. Μάλιστα την ήττα του στις πρόσφατες εκλογές και την ανατροπή του την απέδωσε σε τυχαίο γεγονός. Είπε μάλιστα ότι ο
πρόεδρος Κοστούνιτσα από την ανάληψη της εξουσίας έφερε μόνο την ανομία και τη
βία. Τα λόγια του θύμισαν τις παλιές μέρες της ηγεσίας του, όταν κατηγορούσε τους αντιπάλους του για προδοσία και χρηματισμό από τη Δύση.
 Σε ανακοίνωση το Σοσιαλιστικό Κόμμα δήλωσε ότι τα προβλήματα της οικονομίας είναι τέτοια που μπορούν να του δώσουν τη νίκη στις εκλογές του Δεκεμβρίου. «Οι ελλείψεις σε τρόφιμα και ενέργεια, η φτώχεια, οι περικοπές θέσεων εργασίας
θα οδηγήσουν σε μείωση του βιοτικού επιπέδου, λαϊκή οργή και στην «άμεση επιτυχία μας», ανέφερε η ανακοίνωση, τονίζοντας ότι οι εκλογές του Δεκεμβρίου «είναι η ευκαιρία του Σοσιαλιστικού Κόμματος». Ο Μιλόσεβιτς έγινε δεκτός με ζητωκραυγές και χειροκροτήματα και τόνισε ότι «ο πόλεμος... εναντίον αυτής της
 Το έκτακτο συνέδριο του Σοσιαλιστικού Κόμματος ανέδειξε στη θέση του γενικού γραμματέα τον Ζόραν Αντγελίκοβιτς, ο οποίος είχε προσωρινώς αντικαταστατήσει τον Γκόριτσα Γκάγεβιτς. Ο Γκάγεβιτς ανακοινώθηκε ότι αποχωρεί οριστικώς για ηθικούς λόγους.
 Περίπου 2300 άτομα πήραν μέρος στο συνέδριο. Kανένας από τους ομιλητές δεν επέκρινε στο ελάχιστο την πολιτική του Μιλόσεβιτς. Ολοι απέδωσαν την ήττα του κόμματος κατά τις εκλογές του Σεπτεμβρίου στη Δύση και στους εταίρους του κόμματος, δηλαδή στη Γιουγκοσλαβική Αριστερά, της συζύγου του Μιλόσεβιτς Μίρα Μάρκοβιτς, και στο Ριζοσπαστικό Κόμμα του Βόισλαβ Σέσελι.
 Επικριτές του Μιλόσεβιτς εξέφρασαν την άποψη ότι η εμφάνισή του στο συνέδριο και η διατήρηση της παλιάς ρητορικής του θα αποβεί υπέρ των δημοκρατικών κομμάτων. Αντιθέτως παρατηρητές εκτιμούν ότι η Δημοκρατική Αντιπολίτευση ακόμη
δεν έχει πλήρη έλεγχο της κατάστασης, όπως οι υπηρεσίες πληροφοριών, και αυτό μπορεί να είναι μοιραίο στις εκλογές της 23ης Δεκεμβρίου.
