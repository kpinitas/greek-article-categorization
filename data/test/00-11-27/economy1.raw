«Σε αντίθετους δρόμους» φαίνεται ότι θα βαδίσουν αυτή την εβδομάδα η Τράπεζα της Ελλάδος με την Ευρωπαϊκή Κεντρική Τράπεζα.
 Ημεν πρώτη προσανατολίζεται να προχωρήσει, πιθανόν την Τετάρτη, σε μικρή μείωση των δραχμικών επιτοκίων, ενώ αντίθετα η άλλη αναμένεται να διατηρήσει αμετάβλητα τα επιτόκια του ευρώ αυτή την εβδομάδα.
 Το δίλημμα που αντιμετωπίζει η Τράπεζα της Ελλάδος είναι με ποιον τρόπο η μείωση των επιτοκίων δεν θα δημιουργήσει τριγμούς στη συναλλαγματική ισοτιμία της δραχμής, ενώ η Ευρωπαϊκή Κεντρική Τράπεζα προβληματίζεται, γιατί η αύξηση των επιτοκίων την οποία σχεδιάζει, μπορεί να συμβάλει στη συγκράτηση των πληθωριστικών πιέσεων, ενδέχεται όμως να αποτελέσει τροχοπέδη για την ανάπτυξη
 Ηδη τα μηνύματα που έρχονται από τις περισσότερες χώρες της ευρωζώνης δεν είναι ιδιαίτερα ενθαρρυντικά για τις προοπτικές του ρυθμού ανόδου του ΑΕΠ την επόμενη χρονιά. Από την άλλη πλευρά, η εξέλιξη του πληθωρισμού δεν αφήνει περιθώρια για εφησυχασμούς. 
 Την προηγούμενη εβδομάδα η Ευρωπαϊκή Επιτροπή ανακοίνωσε τις προβλέψεις της για το 2001, σύμφωνα με τις οποίες ο πληθωρισμός θα διατηρηθεί στο επίπεδο του
2, 2% ενώ ο ρυθμός ανάπτυξης θα υποχωρήσει στο 3, 2% έναντι 3, 5% που θα είναι φέτος. Από την άλλη πλευρά η Ευρωπαϊκή Κεντρική Τράπεζα επιμένει να σχεδιάζει την πολιτική της και τις κινήσεις της θέτοντας ως στόχο για τον πληθωρισμό στη
 Για το λόγο αυτό, μέσα στον τελευταίο χρόνο έχει αυξήσει το κόστος δανεισμού 7
φορές μέσα στον τελευταίο χρόνο, το οποίο έχει διαμορφωθεί στο 4, 75%. Σύμφωνα με τις εκτιμήσεις των περισσοτέρων αναλυτών, η EKT δεν θα «αποφύγει» μια νέα αύξηση των επιτοκίων της μέχρι το τέλος του έτους. Ομως η εξέλιξη αυτή, σύμφωνα με οικονομικούς αναλυτές, έχει συμβάλει στην επιβράδυνση της ανάπτυξης
στην ευρωζώνη. Για παράδειγμα η γαλλική οικονομία αναπτύχθηκε κατά 0, 7% στο τρίτο τρίμηνο του έτους, έναντι 0, 8% του προηγούμενου έτους. 
 Η Τράπεζα της Ελλάδος προς το παρόν αντιμετωπίζει άλλου είδους προκλήσεις.
 Ετσι, σύμφωνα με πληροφορίες, αναμένεται να προχωρήσει αυτή την εβδομάδα σε μείωση των επιτοκίων της τάξεως του 0, 5% - 0, 75%.
 Σήμερα το βασικό επιτοκίο παρέμβασης της ΤτΕ (μετά τη μείωση της 15ης Νοεμβρίου) έχει διαμορφωθεί στο 7%, γεγονός που συνεπάγεται ότι «υπολείπεται» μια προσαρμογή της τάξεως του 2, 25% μέχρι το τέλος του έτους. Μετά την κίνηση της ΤτΕ αυτή την εβδομάδα, οι υπόλοιπες που απαιτούνται για την πλήρη προσαρμογή των ελληνικών επιτοκίων στα επίπεδα του ευρώ αναμένεται να πραγματοποιηθούν μέσα στο πρώτο εικοσαήμερο του Δεκεμβρίου. 
 Ολο αυτό το διάστημα που απομένει, η Τράπεζα της Ελλάδος με τον πλήρη έλεγχο της ρευστότητας θα προσπαθήσει να εμποδίσει τυχόν ανεπιθύμητες «παρενέργειες» που θα εκδηλωθούν στην αγορά συναλλάγματος. Βέβαια, το μεγαλύτερο μέρος των βραχυπρόθεσμων κεφαλαίων, το οποίο είχε εισρεύσει στην ελληνική αγορά εξαιτίας
των υψηλότερων επιτοκίων, έχει αποσυρθεί. Εκ προοιμίου, όμως, δεν μπορεί να αποκλειστούν «μικρές εντάσεις», παρ' όλο που το μήνα Δεκέμβριο αναμένεται να σημειωθεί σημαντική εισροή συναλλάγματος από τις προκαταβολές των κοινοτικών κονδυλίων. 
