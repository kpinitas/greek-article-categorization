Νέο κύμα κακοκαιρίας προβλέπεται από σήμερα στη δυτική Eλλάδα, με βροχές και καταιγίδες, κατά τόπους ισχυρές. Tα φαινόμενα βαθμιαία θα επεκταθούν με την ίδια ένταση και στην υπόλοιπη χώρα, ενώ θα χιονίσει στα ορεινά της βόρειας Ελλάδας. Οι νοτιάδες θα ενισχυθούν ξανά, φτάνοντας τα 7 και 8 Mποφόρ στα πελάγη, ενώ από το απόγευμα στη δυτική και τη βόρειο Ελλάδα θα στραφούν σε βοριάδες. Η θερμοκρασία θα παρουσιάσει πτώση.
 Aύριο στη δυτική Ελλάδα θα σημειωθεί σχετική βελτίωση καθώς, τα φαινόμενα σταδιακά θα υποχωρήσουν. Στην υπόλοιπη χώρα θα βρέξει και θα εκδηλωθούν τοπικά
ισχυρές καταιγίδες. Βοριάδες θα επικρατήσουν. Στη δυτική, την κεντρική και τη βόρεια Ελλάδα οι άνεμοι θα πνέουν βόρειοι και η θερμοκρασία θα σημειώσει πτώση, ενώ χιόνια θα πέσουν στα ορεινά της κεντρικής και βόρειας χώρας. 
 Την Τετάρτη τα φαινόμενα αυτά θα συνεχιστούν μόνο σποραδικά στις άλλες περιοχές, μέχρι να σταματήσουν, όπως και στη δυτική και τη βόρεια Eλλάδα. Στο Aιγαίο, όμως, θα πνέουν θυελλώδεις βοριάδες έντασης έως και 8 με 9 Mποφόρ. 
 Tην Πέμπτη θα επικρατήσει λιακάδα στις περισσότερες περιοχές, με τοπικές συννεφιές στις ανατολικές και νότιες περιοχές, ενώ οι βοριάδες θα εξασθενήσουν
σημαντικά στο Ιόνιο, αλλά στο Αιγαίο θα εξακολουθήσουν να πνέουν ισχυροί. 
 Μεγαλύτερη βελτίωση θα έχουμε την Παρασκευή, με λιακάδα σε όλη τη χώρα, τη θερμοκρασία σε άνοδο και τους βοριάδες εξασθενημένους στο Αιγαίο.
 Στο λεκανοπέδιο Αττικής σε διάστημα μιας εβδομάδας οι δρόμοι μετατράπηκαν και πάλι σε ποτάμια. 
 Aπό τις ισχυρές καταιγίδες πλημμύρισαν οι περιοχές στο 9ο χιλιόμετρο της εθνικής οδού Αθηνών - Θηβών, στο 42ο χλμ. της παλιάς εθνικής οδού Αθηνών-Κορίνθου, λίγα χιλιόμετρα πριν από το Μεγάλο Πεύκο, στα ναυπηγεία της Ελευσίνας, καθώς και στη λεωφόρο Πειραιώς.
 Τα πιο σοβαρά προβλήματα προκλήθηκαν στη δυτική Αττική και συγκεκριμένα στα Μέγαρα. Γύρω στις 4 το απόγευμα (έπεσε χαλάζι) πλημμύρισε ο οικισμός των Αθιγγάνων, ενώ στην περιοχή Νεράκι ο χείμαρρος υπερχείλισε, γεμίζοντας λάσπες,
 Τα κέντρα επιχειρήσεων της Πυροσβεστικής Υπηρεσίας και της Τροχαίας δέχτηκαν δεκάδες κλήσεις για απεγκλωβισμούς οδηγών και στην περιοχή, που είχε μετατραπεί σε λίμνη, έσπευσαν 30 συνεργεία του Πυροσβεστικού Σώματος, σκαπτικά
μηχανήματα και διασωστικά αμφίβια οχήματα της ΕΜΑΚ. Λίγο αργότερα, στις 6.15 το απόγευμα, οι άνδρες της Πυροσβεστικής διέσωσαν 9 άτομα, που επέβαιναν σε 4 αυτοκίνητα και παρασύρθηκαν από το νερό, στα ναυπηγεία της Ελευσίνας. 
 Από τη δυνατή νεροποντή δεν λειτουργούσαν οι φωτεινοί σηματοδότες, ενώ σοβαρά κυκλοφοριακά προβλήματα προκλήθηκαν και στη λεωφόρο Πειραιώς, στη συμβολή των οδών Χαμοστέρνας και Πέτρου Ράλλη, στην περιοχή των Ανω Λιοσίων και σε τμήματα
 Οι πυροσβέστες εργάζονταν πυρετωδώς μέχρι αργά το βράδυ για προληπτικούς λόγους πολλά συνεργεία βρίσκονταν σε πλήρη ετοιμότητα. 
 Στην Κέρκυρα οι κάτοικοι αντιμετώπισαν σοβαρά προβλήματα για τρίτη φορά μέσα σε έναν μήνα. Τα ακραία καιρικά φαινόμενα «χτύπησαν» το νησί, αυτή τη φορά στην περιοχή Λιβάδι Ρόπα στο Δήμο Παρελίων. Οι ισχυρές βροχές για πολλές ώρες από τα ξημερώματα του Σαββάτου προκάλεσαν σημαντικές καταστροφές, ενώ τμήμα κατοικημένης περιοχής του δήμου μεταβλήθηκε σε λίμνη.
 Η Πυροσβεστική Υπηρεσία αδυνατούσε μέχρι και χθες να αντλήσει τα νερά στο σημείο αυτό, λόγω μεγάλου όγκου, ενώ τουλάχιστον δέκα σπίτια υπέστησαν σοβαρές
ζημιές. Προβλήματα και μικροζημιές σε σπίτια και καλλιέργειες καταγράφτηκαν επίσης στους Δήμους Παλαιοκαστριτών, Αγίου Γεωργίου και Εσπερίων, ενώ οι υπηρεσίες της Ν.Α. και της Πυροσβεστικής παραμένουν σε ετοιμότητα μετά τις προβλέψεις της Μετεωρολογικής Υπηρεσίας για επιδείνωση των καιρικών συνθηκών τα επόμενα 24ωρα.
