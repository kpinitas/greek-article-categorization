 Η ελπίδα για τη σωτηρία της Γης διαψεύστηκε για μια ακόμη φορά στη Χάγη. Τα μεγάλα οικονομικά συμφέροντα βρέθηκαν εκ νέου πίσω από τις πολιτικές διαφωνίες
και συνέθλιψαν την προσπάθεια για άμεσα μέτρα αντιμετώπισης του φαινομένου του
 «Δεν πετύχαμε». Με δυο λέξεις, διπλωματικά διατυπωμένες ώστε να αποφευχθεί το βαρύ «αποτύχαμε», ο πρόεδρος της Διάσκεψης για το Κλίμα Ολλανδός υπουργός Περιβάλλοντος Γιαν Προνκ ανακοίνωσε τη διακοπή των εργασιών της. Για να δείξει
μάλιστα ότι τίποτε δεν τελείωσε, ο Προνκ διόρθωσε τη δήλωσή του: «Kαλύτερα να πω ότι προς το παρόν δεν πετύχαμε». Οι 181 σύνεδροι που έφυγαν με άδεια χέρια από τη Χάγη, θα συναντηθούν πάλι στο τέλος Μαΐου στη Βόνη. Οι περισσότεροι όμως πιστεύουν ότι οι διαφωνίες για τους τρόπους μείωσης του φαινομένου του θερμοκηπίου είναι σχεδόν ανυπέρβλητες.
 «Οι μεγάλοι δεν σώζουν τη Γη», τιτλοφορούσε χθες η ιταλική «Ρεπούμπλικα», που στο κύριο άρθρο της καταδικάζει τη «νίκη των επιχειρήσεων». «Δύο είναι τα στοιχεία που ταξιδεύουν στον πλανήτη ανενόχλητα: το χρήμα και τα (δηλητηριώδη)
 Το μεγαλύτερο μέρος του ευρωπαϊκού Tύπου ρίχνει τις ευθύνες για την αποτυχία της διάσκεψης στους Αμερικανούς, θεωρώντας ότι επέδειξαν αδιαλλαξία. Ο «Ομπσέρβερ» μάλιστα κάνει λόγο για αμερικανική «αλαζονεία». Η ιταλική «Λα Στάμπα» προχωρεί περαιτέρω και αποδίδει την εμπλοκή στη Χάγη στο «κενό εξουσίας» στις ΗΠΑ και οι «24 Ορε» στο «χάος της Φλόριντα».
 Οι Αμερικανοί διαπραγματευτές από την πλευρά τους δήλωναν στη Χάγη ότι έκαναν όσες υποχωρήσεις ήταν δυνατόν, ώστε να πείσουν τους Ευρωπαίους να ανάψουν το πράσινο φως για μια συμφωνία. Οι Ευρωπαίοι και οι αναπτυσσόμενες χώρες θεωρούν
ότι ο βιομηχανικός κόσμος θα πρέπει να μειώσει τις εκπομπές διοξειδίου του άνθρακα από εργοστάσια και οχήματα, συμμορφούμενος με τους διεθνείς δεσμευτικούς κανόνες και με βάση τα διεθνώς συμφωνηθέντα σε διάφορα fora. Οι Αμερικανοί όμως και μαζί η Ιαπωνία και ο Καναδάς υποστηρίζουν ότι υπάρχουν λιγότερο δαπανηροί τρόποι για να επιτύχουν το σκοπό της μείωσης του φαινομένου
του θερμοκηπίου: λένε ότι η παγκόσμια αγορά θα πρέπει να αφεθεί να λειτουργήσει ελεύθερα μέσω ανταλλαγών ποσοστών ρύπανσης. Επίσης θεωρούν απαραίτητο να συνυπολογιστεί ο παράγων διαθεσιμότητα δασικών εκτάσεων. Κατά την εκτίμηση παρατηρητών, οι διαφορές στη «φιλοσοφική» θεώρηση, που στην περίπτωση των ΗΠΑ έχουν κυρίως οικονομικό υπόβαθρο, είναι δύσκολο να ξεπεραστούν τώρα, αλλά και πάντα. Στους αριθμούς η προσέγγιση είναι κατά τι ευκολότερη, προσθέτουν.
 Η διάσκεψη της Χάγης είχε στόχο να μεθοδεύσει τη μείωση εκπομπής αερίων 5, 2% κάτω από τα επίπεδα του 1990 έως το 2012, όπως είχε συμφωνηθεί στο Kιότο. Στις
ΗΠΑ προσφέρθηκε 7% αρχικά και μετά από σκληρές διαπραγματεύσεις έγινε 10%, κατόπιν πρότασης του προέδρου Προνκ. Ουάσινγκτον και γαλλική προεδρία της Ευρωπαϊκής Ενωσης συμφώνησαν και όλοι πίστεψαν ότι το αδιέξοδο είχε αποφευχθεί. Φρούδες ελπίδες όμως. Στο πλαίσιο των «15» της Ε.Ε. δεν υπήρξε συμφωνία, οι Γάλλοι υπαναχώρησαν και οι Βρετανοί που ήθελαν τη συμφωνία έριξαν
τις ευθύνες στη Γαλλίδα υπουργό Περιβάλλοντος Ντομινίκ Βουανέ.
 Είτε έτσι είτε αλλιώς, και παρά τις τηλεφωνικές επικοινωνίες-παρεμβάσεις του Μπιλ Κλίντον, η διάσκεψη της Χάγης δεν κατέληξε πουθενά. Εξέλιξη ή καλύτερα μη
εξέλιξη, που θα έχει πολύ σοβαρές επιπτώσεις στην ίδια μας τη ζωή.
