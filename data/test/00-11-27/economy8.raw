 Κι' όμως το δολάριο κινδυνεύει με ξαφνική μεγάλη πτώση. Αυτό τουλάχιστον υποστηρίζουν επιφανείς τραπεζίτες, οι οποίοι εκτιμούν ότι οι μεγάλες διεθνείς οικονομικές ανισορροπίες, που ευνόησαν την κούρσα του δολαρίου τον τελευταίο καιρό, μπορεί να αντιστραφούν.
 Ο Αντριου Κρόκετ, επικεφαλής της Τράπεζας Διεθνών Διακανονισμών, που εδρεύει στη Βασιλεία της Ελβετίας, με δηλώσεις προχθές από το Βερολίνο, υποστήριξε ότι
το αυξανόμενο αμερικανικό έλλειμμα τρεχουσών συναλλαγών δεν μπορεί να διατηρηθεί και ότι μια μεταβολή στο κλίμα της αγοράς, μπορεί να προκαλέσει μια
 Τόνισε μάλιστα ότι οι αξιωματούχοι που μετέχουν στο Φόρουμ Οικονομικής Σταθερότητας (Financial Stabilit yForum), μια οργάνωση ομπρέλα, που δημιουργήθηκε το 2000 από οικονομολόγους και τραπεζίτες βιομηχανικών κρατών και η οποία ασχολείται με την εξασθένιση των διεθνών οικονομικών δομών, ανησυχούν τώρα για το ενδεχόμενο μιας ξαφνικής πτώσης του δολαρίου.
 «Στο αμερικανικό έλλειμμα τρεχουσών συναλλαγών... κάποια στιγμή η κατάσταση θα
είναι ανεπιθύμητη. Μπορεί να είναι ανεπιθύμητη με μετριοπαθή τρόπο, κατά τον οποίο θα υπάρξουν μεταβολές στις τάσεις των συναλλαγματικών ισοτιμιών. Ή μπορούν να μεταβληθούν με απότομο τρόπο και γνωρίζουμε ότι όταν αρχίζουν οι προσαρμογές, πολλές φορές δεν γίνονται με μετριοπαθή τρόπο», επισήμανε ο Κρόκετ.
 Στο ίδιο μήκος κύματος, ο διοικητής της Τράπεζας της Γαλλίας Ζαν-Κλοντ Τρισέ, προειδοποίησε ότι τα ελλείμματα τρεχουσών συναλλαγών μεταξύ των μεγαλύτερων βιομηχανικών κρατών, δεν μπορούν να διατηρηθούν.
 «Εχω εκπλαγεί από το γεγονός ότι ο βιομηχανικός κόσμος έχει μόνιμο έλλειμμα τρεχουσών συναλλαγών. Συνήθως συνέβαινε το αντίθετο. Είναι αδύνατο να ζούμε σε
έναν κόσμο, όπου οι πλούσιες χώρες δεν μπορούν να εξοικονομήσουν και ζητούν από τις υπόλοιπες να τις χρηματοδοτούν», τόνισε ο Τρισέ.
 Κλασικό παράδειγμα τέτοιας χώρας, είναι βέβαια οι ΗΠΑ, οι οποίες χάρη στα κεφάλαια που ρέουν προς τη Γουόλ Στριτ και τις άλλες αμερικανικές αξίες, έχουν
προκαλέσει την πτώση κατά 25% του ευρώ, έναντι του δολαρίου τα δύο τελευταία χρόνια.
 Το δολάριο μάλιστα τις τελευταίες ημέρες, παρά το συνεχιζόμενο μετεκλογικό θρίλερ στις ΗΠΑ, έχει αρχίσει να ισχυροποιείται και πάλι επικίνδυνα, έναντι των κυριοτέρων αντιπάλων του.
 Το ευρώ βρίσκεται ξανά κάτω από τα 84 σεντς (83, 88 σεντς την Παρασκευή), στο χαμηλότερο επίπεδο από τις 31/10, λίγο πάνω από το πρόσφατο αρνητικό ρεκόρ των
 Λόγω της πολιτικής αστάθειας στην Ιαπωνία, το πράσινο νόμισμα ξεπέρασε την Παρασκευή τα 111 γεν (111, 23 γεν) και βρίσκεται στο υψηλότερο επίπεδο από το Φεβρουάριο.
 Ηδη από τον Ιούνιο, η Τράπεζα Διεθνών Διακανονισμών, η οποία επιβλέπει τη λειτουργία του διεθνούς τραπεζικού συστήματος, είχε απευθύνει ξεκάθαρη προειδοποίηση για τις διεθνείς ανισορροπίες, ως απειλή της οικονομικής σταθερότητας.
 Οι ίδιες οι βιομηχανικές χώρες (G7), έχουν κατ' επανάληψη επικρίνει τις ανισορροπίες αυτές, χωρίς όμως να καταφέρουν να νουθετήσουν τις αγορές. Η παρέμβαση της G7 το Σεπτέμβριο υπέρ του ευρώ, εντασσόταν στην προσπάθεια αποκατάστασης των εν λόγω ισορροπιών.
 Επίσης ο Οτμαρ Ιζινγκ, μέλος της ΕΚΤ, σε συνέντευξή του στην ιταλική οικονομική εφημερίδα «Ιλ Σόλε 24 Ορε», υποστήριξε και αυτός ότι το δολάριο βρίσκεται σε περίοδο καμπής.
 Οι επενδυτές, τόνισε, έχουν γίνει περισσότερο επιφυλακτικοί όσον αφορά τις προοπτικές του δολαρίου και ότι η αμερικανική οικονομία κάμπτεται ταχύτερα από
 «Οι προσδοκίες για υψηλές αποδόσεις (σε επενδύσεις) στις ΗΠΑ, είναι μικρότερες. Οι επενδυτές σκέπτονται τώρα τους συναλλαγματικούς κινδύνους των αξιών σε δολάρια», υποστήριξε ο Ιζινγκ.
