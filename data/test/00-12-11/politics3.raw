 Και να που, εννιά μήνες μετά τις εκλογές της 9ης Απριλίου 2000, κατά τις οποίες
ο δικομματισμός ύψωσε θριαμβευτικά το χέρι του πάνω από την κάλπη, εγεννήθη η πλήρης απογοήτευση του εκλογικού σώματος απέναντί του.
 Το 86, 52% των ψήφων που συγκέντρωσαν το ΠΑΣΟΚ και η Ν.Δ. δεν τους ενίσχυσε ούτε τη φυσιογνωμία ούτε την αξιοπιστία τους. Κι αν η κυβέρνηση παρουσιάζει την τάση μιας εντυπωσιακής φθοράς, η Ν.Δ. εμφανίζεται αδύναμη να καλύψει το χαμένο έδαφος και να δώσει την προοπτική τής αξιόπιστης εναλλακτικής λύσης. 
 Του λόγου το αληθές αποδεικνύεται από δύο πανελλαδικές δημοσκοπήσεις, που τα αποτελέσματά τους δημοσίευσαν «Το Βήμα της Κυριακής» και η «Ημερησία του Σαββατοκύριακου».
 Η πρώτη έγινε από την «Κάπα Research» (τηλεφωνική), σύμφωνα με την οποία: 
 * Το 66% δηλώνει απογοητευμένο από την κυβέρνηση και το 71% από την αντιπολίτευση.
 * Στις προτιμήσεις το κυβερνών κόμμα βρίσκεται πολύ πίσω από τα ποσοστά του Απριλίου, συγκεντρώνοντας μόλις το 28, 8% των ερωτηθέντων (43, 79 στις εκλογές),
 Η δεύτερη έγινε από τη V-PRC (με προσωπικές συνεντεύξεις), από την οποία προκύπτει ότι το 44, 4% θεωρεί ότι κανένα από τα δύο μεγάλα κόμματα δεν είναι ικανό να κυβερνήσει. Από τους ερωτηθέντες, το 21, 8% πιστεύει ότι καλύτερη κυβέρνηση θα έκανε η Ν.Δ., ενώ το 19% θεωρεί ότι ούτως ή άλλως καλύτερη είναι του ΠΑΣΟΚ.
 Αν πάντως τα αποτελέσματα των δυο ερευνών στις διαπιστώσεις αυτές συμπίπτουν (έστω και αν δεν συμπίπτουν τα ποσοστά), παρατηρείται διαφοροποίηση των συμπερασμάτων αναφορικά με τη δημοτικότητα των αρχηγών των δύο κομμάτων.
 Στη μεν έρευνα της «Ημερησίας» πρώτος έρχεται ο Κ. Καραμανλής με (το μάλλον εντυπωσιακό για την εποχή) 50, 9% και ακολουθεί ο Κ. Σημίτης με 46, 4%, στην έρευνα όμως του «Βήματος» ο πρωθυπουργός διατηρεί το προβάδισμα με 35, 3% έναντι 30, 5% του αρχηγού τής αξιωματικής αντιπολίτευσης.
 Γιατί αυτή η εικόνα; Διότι ως σημαντικότερα προβλήματα της χώρας θεωρούνται η ανεργία και η οικονομία, τα οποία, σύμφωνα με τις απόψεις των ερωτηθέντων, όχι
μόνο κανένα από τα δύο κόμματα δεν είναι ικανό να αντιμετωπίσει, αλλά και γενικώς παρατηρούν ότι η πολιτική οδεύει από το κακό στο χειρότερο.
 Ενα ενδιαφέρον στοιχείο που προκύπτει ακόμη είναι ότι το 74, 5% πιστεύει ότι το
να ασχολείται κάποιος σήμερα με την πολιτική είναι ένας τρόπος για να πλουτίσει. Και, βεβαίως, δεν έχουν άδικο όσοι το πιστεύουν, αφού το «πόθεν έσχες» των πολιτικών τούς επιβεβαιώνει πλήρως.
 Προοπτική δεν μπορούν να δώσουν επίσης ούτε τα μικρότερα κόμματα, τα οποία δείχνουν καθηλωμένα γύρω στα εκλογικά ποσοστά του Απριλίου. Κατά την «Κάπα Research», όμως, ελαφρά κάμψη εμφανίζει το ΚΚΕ (4, 3%, ενώ στις εκλογές είχε 5, 3%) και τάση ανόδου έχει ο ΣΥΝ (4, 2%, έναντι του 3, 2% των εκλογών).
 Στο σκηνικό αυτό ενδιαφέρον παρουσιάζει η μέτρηση της ίδιας εταιρείας για τις κινήσεις Αβραμόπουλου. Το 37, 3% εκφράζεται θετικά προς την προοπτική αυτή, ενώ
το 32, 2% δεν αποκλείει το ενδεχόμενο να το ψηφίσει κιόλας. Από αυτούς περίπου το 19% προέρχεται από τη Ν.Δ., αλλά και 17% από το ΠΑΣΟΚ.
 Ο Τηλέμαχος Χυτήρης υποστήριξε ότι καμία δημοσκόπηση δεν μπορεί να είναι ακριβής για την κυβέρνηση εννιά μήνες μετά τις εκλογές, καθώς έχει ακόμη έργο να προωθήσει και θα κριθεί στο τέλος της τετραετίας. Για την εικόνα της απογοήτευσης των πολιτών απέναντι στα δύο μεγάλα κόμματα υποστήριξε ότι το μεγαλύτερο πρόβλημα το έχει η Ν.Δ., επειδή είναι παγκοσμίως πρωτοφανές να βρίσκεται σε τέτοιο σημείο η αξιωματική αντιπολίτευση, κάτι βεβαίως που εκμεταλλεύεται ο Δ. Αβραμόπουλος.
 Ο Ευάγγελος Βενιζέλος θεωρεί ότι αποτελεί διεθνές φαινόμενο η κρίση αξιοπιστίας της πολιτικής και πρόσθεσε ότι για τη σημερινή εικόνα η ευθύνη δεν
είναι μόνο της κυβέρνησης αλλά και της αντιπολίτευσης.
 Ο Κώστας Μητσοτάκης, μιλώντας στη ΝΕΤ, τόνισε ότι ο δικομματισμός έχει δύο πόλους και συνήθως τα πράγματα πηγαίνουν μαζί. Χρειάζονται καινούργιο αίμα και
