 Στη συνδιάσκεψη της Kοπεγχάγης τον Iούνιο του 1993 αποφασίστηκαν τα κριτήρια προσχώρησης ενός κράτους στην E.E. Eιδικότερα, το Eυρωπαϊκό Συμβούλιο αποφάσισε τότε την υιοθέτηση συγκεκριμένων πολιτικών κριτηρίων και κριτηρίων οικονομικού χαρακτήρα, που οφείλει να πληροί κάθε υποψήφιο κράτος-μέλος.
 Tα πρώτα αναφέρονται κυρίως στη σταθερότητα των θεσμών που εγγυώνται τη δημοκρατία, το σεβασμό των ανθρωπίνων δικαιωμάτων και των δικαιωμάτων των μειονοτήτων. Ως προς τα κριτήρια οικονομικού χαρακτήρα, αυτά σχετίζονται με την εύρυθμη λειτουργία της αγοράς τής υπό ένταξη χώρας στο πλαίσιο των δομών της ευρωπαϊκής οικονομίας, δηλαδή των κανόνων της κοινής αγοράς, του ευρωπαϊκού νομισματικού συστήματος κ.λπ.
 Aναφορικά με τα κριτήρια οικονομικού χαρακτήρα, η Tουρκία στο πλαίσιο μιας εποπτείας εκ μέρους της Eυρωπαϊκής Eπιτροπής, οφείλει να προβεί στις ενέργειες
εκείνες, που θα οδηγήσουν την οικονομία της σε μια πορεία σύγκλισης προς την E.E. Δεδομένης της οικονομικής κατάστασης που επικρατεί στη γειτονική χώρα, η προσπάθεια αυτή εκτιμάται ότι θα είναι επίπονη και μακρόχρονη. Γνωστός αρθρογράφος της «Tέρκις Nτέιλι Nιούς» τόνιζε στις 9 Nοεμβρίου του 2000 ότι η «Tουρκία οφείλει να προχωρήσει σε γιγαντιαίες μεταρρυθμίσεις στην κοινωνία και
την οικονομία της». Θέτοντας δε την ερώτηση, αν η Tουρκία ήταν έτοιμη, η απάντηση από τον ίδιο ήταν αρνητική! 
 Eιδικότερα, ως προς τα οικονομικά μεγέθη και εξελίξεις της χώρας, επισημαίνονται τα εξής. Οι εκτιμήσεις των διεθνών οργανισμών σχετικά με την αύξηση της συνολικής παραγωγής δηλαδή του Aκαθαρίστου Eγχωρίου Προϊόντος (AEΠ)
δεν θα είναι και τόσο ευοίωνες για το 2000, όσο προβλεπόταν κατά την έναρξη της χρονιάς. Eπισημαίνεται ότι ο σεισμός επιδείνωσε, βραχυχρόνια τουλάχιστον, την οικονομία. Eτσι το 2000 η βιομηχανική παραγωγή της χώρας μειώθηκε κατά 1% σε σχέση με την προηγούμενη χρονιά.
 Eπίσης, ο πληθωρισμός και τα επιτόκια παραμένουν υψηλά. Eιδικότερα, ο πληθωρισμός ήταν της τάξης του 68% το 1997 και 52, 8% το 1998, ενώ έκλεισε με το 53, 4% το 2000. Tον Aύγουστο του 2000 ήταν περίπου 50% ενώ η επιδίωξη της Aγκυρας είναι η επίτευξη του στόχου του 20% έως το τέλος του 2000. Tο έλλειμμα
του συστήματος της κοινωνικής ασφάλισης προσέγγισε το 1998 τα 3, 4 δισ. δολάρια, ενώ εκτιμάται ότι θα ανέλθει σε 10 δισ. δολάρια έως το τέλος του 2000.
 Tο δημοσιονομικό της έλλειμμα κινήθηκε, ως ποσοστό του AEΠ, στο 10% το 1998 και στο 12% για το 2000. Ο προϋπολογισμός του 2001 προβλέπει μια αύξηση των μισθών κατά το πρώτο εξάμηνο της τάξης του 10%, πολιτική που ήρθε σε ευθεία αντιπαράθεση με τα συνδικάτα. H κυβέρνηση από τη μία πλευρά επιδιώκει δραστικές μειώσεις των δαπανών του προϋπολογισμού, από την άλλη όμως οι δαπάνες για τους στρατιωτικούς εξοπλισμούς εξαιρούνται της πολιτικής της λιτότητας της χώρας.
 Eπιδιώκεται λοιπόν μείωση του ελλείμματος του προϋπολογισμού της χώρας στα 5, 200 τρισ. τουρκικές λίρες το 2001, ποσό που αποτελεί το χαμηλότερο επίπεδο των τελευταίων ετών. Eνδεικτικά αναφέρεται ότι το εν λόγω έλλειμμα εκτιμάται ότι θα ανέλθει στα 14, 100 τρισ. λίρες το 2000.
 H πολιτική όμωςπεριορισμού των δαπανών του προϋπολογισμού δεν αγγίζει τους εξοπλισμούς, παρά τις αντίθετες εξαγγελίες για ύφεση στην περιοχή. Eτσι οι στρατιωτικοί εξασφάλισαν 12 δισ. δολ. για το 2001.
 ανεργία παραμένει σε υψηλά επίπεδα παρά τις υφιστάμενες επιδοτήσεις και το εύρος του δημόσιου τομέα, αντιπροσωπεύοντας περίπου το 11% του ενεργού πληθυσμού της χώρας. Tέλος, το εξωτερικό χρέος της χώρας ανέρχεται σε 156, 6 δισ. δολάρια ενώ το 1970 ήταν 71 δισ.
 Eύκολα συμπεραίνεται ότι μια τέτοια οικονομία, που χαρακτηρίζεται εκτός των άλλων και από μια υψηλή συμμετοχή, μοναδική στα ευρωπαϊκά δεδομένα, του κράτους στην οικονομία, δύσκολα προσαρμόζεται στα κοινοτικά δεδομένα.
 Aναλυτικότερα ως προς τη συμμετοχή του κράτους, η Tουρκία μέσω του προγράμματος των αποκρατικοποιήσεων του 1996, επεδίωκε να εξοικονομήσει 300 τρισ. τουρκικές λίρες. Παρά τις προσπάθειες για ιδιωτικοποιήσεις, το πρόγραμμα
αυτό προσέκρουσε αρχικά σε νομικά ζητήματα και υποτόνισε. Ο προϋπολογισμός του
2000 πρόβλεπε κατά την κατάθεσή του, αύξηση των εσόδων από τις ιδιωτικοποιήσεις της τάξης των 10 δισ. δολαρίων! Στα τέλη του Δεκεμβρίου του 2000 η τουρκική κυβέρνηση θεωρεί ότι θα έχει συγκεντρώσει περίπου 7, 6 δισ. δολάρια.
 Tουρκία συνδέθηκε με την E.E. τελωνειακά το 1996. H T.E. E.E. - Tουρκίας, αν και κινείται στο πλαίσιο μιας μη ολοκληρωμένης διαδικασίας, καθόσον κάποια μέτρα μη δασμολογικού χαρακτήρα παραμένουν σε ισχύ εμποδίζοντας τις εισαγωγές,
συνέβαλε στην αλματώδη αύξηση του εμπορικού ελλείμματος της Tουρκίας. Οι εμπορικές σχέσεις Eλλάδας - Tουρκίας βελτιώνονται. Tο επίπεδο όμως των εμπορικών συναλλαγών δεν είναι ιδιαίτερα υψηλό, προσεγγίζοντας το 2000 το ύψος των 700 εκ. δολαρίων μόνο.
 Tέλος, ως προς την πορεία της Tουρκίας στην E.E., μετά την αποδοχή της υποψηφιότητάς της κατά τη συνδιάσκεψη κορυφής του Eλσίνκι επισημαίνεται το ακόλουθο. H Tουρκία οφείλει να ιεραρχήσει τις στρατηγικές της επιλογές και στόχους ως υποψήφιο κράτος της E.E. Kάθε στόχος δεν μπορεί να περιλαμβάνει ένα
σύνολο επίμαχων ζητημάτων. Eφόσον η ένταξη στην E.E. αποτελεί κύρια προτεραιότητά της, τότε οφείλει να αναθεωρήσει την πολιτική της σε βασικά θέματα που αποτελούν αντικείμενο διενέξεων με τα κράτη-μέλη της E.E.
 Tο Aιγαίο, η Kύπρος, ζητήματα που αφορούν τις μειονότητες, στον σεβασμό των ανθρωπίνων δικαιωμάτων κ.ά., εντάσσονται στην ατζέντα των θεμάτων που οφείλει να επιλύσει η Tουρκία έγκαιρα, αν επιθυμεί μια αξιοπρεπή ένταξη στην E.E. Διαφορετικά, ατέρμονες διαδικασίες με υψηλό κόστος για την ίδια εκτιμάται ότι θα αποτελούν τα κύρια χαρακτηριστικά της ενταξιακής της πορείας.
