Κατά 1, 75% θα πρέπει να μειώσει τα επιτόκιά της η Τράπεζα της Ελλάδος μέσα στις επόμενες τρεις εβδομάδες, προκειμένου να εναρμονιστούν με αυτά που ισχύουν στη ζώνη του ευρώ.
 Με την τελευταία κίνηση που πραγματοποίησε η ΤτΕ στις 28 Νοεμβρίου, μείωσε το βασικό επιτόκιό της στο 6, 50%, ενώ το αντίστοιχο της Ευρωπαϊκής Κεντρικής Τράπεζας παραμένει εδώ και αρκετό καιρό στο 4, 75% και σύμφωνα με τις εκτιμήσεις οικονομικών αναλυτών, δεν αναμένεται να αυξηθεί μέχρι το τέλος του έτους. Υπό τις συνθήκες αυτές είναι πολύ πιθανό μέσα στην εβδομάδα η ΤτΕ να προχωρήσει σε νέα μείωση των επιτοκίων, προκειμένου η προσαρμογή να είναι πιο ομαλή. 
 Το διεθνές περιβάλλον, άλλωστε, είναι ευνοϊκό για μια τέτοια κίνηση στο μέτωπο
των επιτοκίων. Δύο είναι τα βασικά χαρακτηριστικά που δημιουργούν κατάλληλες συνθήκες για αποκλιμάκωση των επιτοκίων: 
  Πρώτον, η σημαντική πτώση των τιμών του πετρελαίου και
  δεύτερον, η ανατίμηση που έχει εμφανίσει το ευρώ έναντι του δολαρίου την τελευταία εβδομάδα. Οι δύο αυτοί παράγοντες εκτιμάται ότι θα έχουν θετική επίδραση στο μέτωπο του πληθωρισμού.
 H μείωση των επιτοκίων, εκτός από τις επιπτώσεις στο μακροοικονομικό περιβάλλον, οδηγεί σε ευρύτερες διαρθρωτικές μεταβολές.
 Οπως επισημαίνει το τμήμα μελετών της Alpha Bank, οι αλλεπάλληλες μειώσεις των
επιτοκίων παρεμβάσεως της ΤτΕ τις τελευταίες εβδομάδες συνέβαλαν στην απότομη μείωση των επιτοκίων καταθέσεων και χορηγήσεων των τραπεζών, θέτοντας σε ισχύ τις από καιρό αναμενόμενες εξελίξεις όσον αφορά την κατανομή του χαρτοφυλακίου
των αποταμιευτών - επενδυτών και τη διάρθρωση της χρηματοδοτικής δραστηριότητας των επιχειρήσεων και των ιδιωτών.
 Οπως επισημαίνεται στην εβδομαδιαία επισκόπηση της Τράπεζας, οι αποταμιευτές αντιμετώπίζουν ήδη τη μείωση των επιτοκίων καταθέσεων ταμιευτηρίου στο 3, 75% έως 4, 25% και των επιτοκίων των repos και των synthetic swaps στο επίπεδο του 5, 85% έως 5, 95%. Ετσι, η καθαρή απόδοση του ταμιευτηρίου μετά την αφαίρεση της
 Για τα ρέπος, βέβαια, η απόδοση παραμένει αφορολόγητη, γεγονός που ενισχύει την ελκυστικότητά τους. Ομως, η εικόνα ακόμη και για τα προϊόντα αυτά διαφοροποιείται μετά την πλήρη προσαρμογή των ελληνικών επιτοκίων με αυτά της ζώνης του ευρώ.
 Ετσι, στο τέλος του έτους το επιτόκιο των καταθέσεων ταμιευτηρίου αναμένεται να σταθεροποιηθεί στο 2, 75% με 3, 25%, ενώ το επιτόκιο των repos εκτιμάται ότι θα διαμορφωθεί στο 4, 5%. Το γεγονός αυτό αναμένεται να ενεργοποιήσει τους αποταμιευτές στην αναζήτηση χρηματοοικονομικών προϊόντων με διαφορετικά χαρακτηριστικά, τα οποία θα συνδέουν το βαθμό κινδύνου και τη χρονική διάρκεια
με την απόδοση. Η Alpha Bank εκτιμά ότι ένα μεγάλο μέρος των κεφαλαίων θα μεταφερθεί σε νέα τέτοια προϊόντα με χαρακτηριστικά επενδυτικών λογαριασμών.
 Ηδη οι περισσότερες τράπεζες Αlpha, Eurobank, Citibank, Κύπρου προσφέρουν τέτοια προϊόντα. Κύριο χαρακτηριστικό των προϊόντων αυτών είναι η πλήρης κάλυψη του επενδεδυμένου κεφαλαίου, δηλαδή ο επενδυτής - καταθέτης δεν κινδυνεύει να χάσει μέρος του κεφαλαίου του. Η απόδοση των προϊόντων αυτών συνδέεται είτε με τις μεταβολές στην ισοτιμία ξένων νομισμάτων είτε με την πορεία επιλεγμένων χρηματιστηριακών δεικτών.
