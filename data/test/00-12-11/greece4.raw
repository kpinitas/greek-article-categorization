 Πάνω από 50 εκατομμύρια παιδιά ζούν σε άθλιες συνθήκες φτώχειας στις χώρες της
πρώην Σοβιετικής Ενωσης και την κεντρική Ασία. Το υψηλότερο ποσοστό παιδικής θνησιμότητας κατέχει η Αλβανία, σύμφωνα με τα στοιχεία της Παγκόσμιας Οργάνωσης για το Παιδί και την UNISEF.
 Οι χώρες που βρίσκονται στην περιοχή του Καυκάσου, όπως Αζερμπαϊτζάν, Γεωργία,
επίσης η Βουλγαρία, η Ρουμανία και η Αλβανία έχουν πληθώρα αριθμού φτωχών παιδιών. Επίσης έχουν πολύ υψηλά ποσοστά θνησιμότητας, διπλάσια από την Ευρωπαϊκή Ενωση, σε ηλικία κάτω των πέντε ετών. Αντιθέτως, από τη Σλοβενία, την Ουγγαρία και την Τσεχία δεν έχουν φτωχά παιδιά, εφόσον το ΑΕΠ έχει ανεβεί σχεδόν στα ελληνικά επίπεδα.
 Είκοσι εκατομμύρια φτωχά παιδιά επιβιώνουν σήμερα στην πρώην Σοβιετική Ενωση και άλλα 18 εκατομμύρια σε χώρες της κεντρικής Ασίας. Οι αριθμοί αυτοί αντιστοιχούν σε 4 εκατομ. φτωχά παιδιά που ζούν στην κεντρική Ευρώπη, άλλα 4 στη νοτιονατολική Ευρώπη (πλήν Γιουγκοσλαβίας), 3 εκατομ. στις χώρες του Καυκάσου και 1 εκατομ. στις χώρες της Βαλτικής.
 Αυτό εξηγείται -με βάση τα ίδια στοιχεία- εφόσον 160 εκατομμύρια άνθρωποι (το 40% του πληθυσμού) στην κεντρική και ανατολική Ευρώπη ζουν σε απόλυτη φτώχεια.
 Επί πλέον 25 εκατομμύρια άνθρωποι κάθε χρόνο μπαίνουν στην ίδια μοίρα με το 1, 3 δισ. των ανθρώπων που επιβιώνουν με λιγότερο από ένα δολάριο την ημέρα κι είναι κυρίως ο ευάλωτος πληθυσμός: Γυναίκες, παιδιά, ηλικιωμένοι, άτομα με ειδικές ανάγκες, μετανάστες και πρόσφυγες. Στην κεντρική και την ανατολική Ευρώπη και την πρώην Σοβιετική Ενωση από 14 εκατομμύρια φτωχούς, πριν από την οικονομική κρίση, έφτασαν τη δεκαετία μας στα 160 εκατομμύρια...
 Ενδεικτικά αναφέρουμε ότι πάνω από 60% είναι το ποσοστό του πληθυσμού που βρίσκεται κάτω από το όριο της φτώχειας στην Ουκρανία, το Ουζμπεκιστάν, το Καζακστάν τη Μολδαβία. Το ποσοστό αυτό κυμαίνεται στο 50% στη Ρωσία και 59% στη Ρουμανία.
 Παράλληλα, η παιδική θνησιμότητα στις χώρες της κεντρικής και της ανατολικής Ευρώπης και της πρώην Σοβιετικής Ενωσης είναι υπερδιπλάσια από τις χώρες του ΟΟΣΑ και συγκρίνονται μόνο με τις χώρες της Λατινικής Αμερικής: 
 Από τα 1000 παιδιά που γεννιούνται, τα 55 πεθαίνουν στα αραβικά κράτη, τα 37 στις χώρες της ανατολικής Ασίας, τα 32 στη Λατινική Αμερική, 26 στην ανατολική
