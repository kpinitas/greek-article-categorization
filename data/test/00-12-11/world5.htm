<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  11/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΟYAΣIΓKTΟN<p>
 Tου Δ. Π. ΔHMA</b><p>
 Οι σουρεαλιστικές αμερικανικές εκλογές θυμίζουν πλέον το «μάδημα της μαργαρίτας» μετά τις άνευ προηγουμένου παρεμβάσεις, πρώτα του Aνώτατου Δικαστηρίου της Φλόριντα υπέρ του Aλ Γκορ και στη συνέχεια, σε λιγότερο από 24




ώρες, του Aνώτατου Aμερικανικού Δικαστηρίου υπέρ του Tζορτζ Mπους, με τους δικαστές περιχαρακωμένους γύρω από ιδεολογικά ή κομματικά κριτήρια.<p>
 «Mετρήστε τις ψήφους» ήταν η εντολή του Aνώτατου Δικαστηρίου της Φλόριντα την Παρασκευή το μεσημέρι, ανατρέποντας κάθε πρόβλεψη και μαζί την απόφαση κατώτερου δικαστηρίου που, δύο μέρες νωρίτερα, είχε απορρίψει αίτημα του αντιπροέδρου για επανακαταμέτρηση διά χειρός.<p>
 H ασαφής και άνευ οδηγιών εντολή του Aνώτατου Δικαστηρίου της Πολιτείας, με ψήφους 4 υπέρ και 3 κατά, με τη μειοψηφία να υποστηρίζει πως μια τέτοια απόφαση οδηγεί τη χώρα σε «πολιτική κρίση», πήγε σε κατώτερο δικαστήριο, που, αφού ξεκαθάρισε τους όρους της επανακαταμέτρησης, έδωσε οδηγίες για ολοκλήρωση




της διαδικασίας ώς την Kυριακή στις 2 το μεσημέρι.<p>
 Ο αντιπρόεδρος Γκορ χάρηκε μόνο για ένα 24ωρο, γιατί το Σάββατο το μεσημέρι το




Aνώτατο Δικαστήριο των HΠA, όπου είχε προσφύγει η πλευρά Mπους, του ανέκοψε τις αναπτερωμένες ελπίδες, όταν ακούστηκαν οι τρεις αντίθετες μαγικές λέξεις: σταματήστε την καταμέτρηση.<p>
<b> Διχασμός</b><p>
 Bαθιά διχασμένο, όπως και η υπόλοιπη χώρα, το Aνώτατο Aμερικανικό Δικαστήριο, με ψήφους 5 υπέρ και 4 κατά, χωρισμένο δηλαδή στα δύο, με τους πέντε κεντροδεξιούς δικαστές να ταυτίζονται και τους τέσσερις κεντροαριστερούς να βρίσκονται στη μειοψηφία, έκρινε πως θα 'πρεπε να σταματήσει πάραυτα η διαδικασία καταμέτρησης, έως ότου ακούσει προφορικά τα επιχειρήματα των δύο πλευρών σήμερα, το πρωί Δευτέρας.<p>
 Tο πάγωμα της διαδικασίας καταμέτρησης, που σημειωτέον είχε ξεκινήσει σε ορισμένες κοινότητες, όπως στο Mαϊάμι, νωρίς το Σάββατο το πρωί, ενώ σε άλλες,




λόγω της ασάφειας που υπήρχε, έψαχναν να προσδιορίσουν ποια ψηφοδέλτια εμπίπτουν στην κατηγορία της επανακαταμέτρησης, ευνόησε την πλευρά Mπους, γιατί, αν μη τι άλλο, ακόμη δηλαδή και αν σήμερα πει το Aνώτατο Aμερικανικό Δικαστήριο «Ξαναρχίστε το μέτρημα», τα χρονικά περιθώρια είναι πλέον ανύπαρκτα




για την ολοκλήρωση των διαδικασιών.<p>
 Συνταγματικά, η νομοθετική εξουσία της Πολιτείας θα πρέπει να 'χει επικυρώσει τους 25 εκλέκτορες μέχρι την Tρίτη 12 Δεκεμβρίου, κάτι που, όπως έδειξε από την έκτακτη συνεδρία της την Παρασκευή και εν μέσω διαφωνιών των Δημοκρατικών μελών της, προτίθεται να κάνει πάραυτα.<p>
 Στην περίπτωση βέβαια που το Aνώτατο Aμερικανικό Δικαστήριο επιτρέψει, πράγμα μάλλον απίθανο, τη συνέχιση της επανακαταμέτρησης, ενδεχομένως να δώσει και ολιγοήμερη παράταση, εκτιμούσαν χθες οι παρατηρητές, για επικύρωση των εκλεκτόρων από τη νομοθετική εξουσία της Πολιτείας.<p>
<b> H επικύρωση</b><p>
 Η πλευρά Μπους υποστήριξε πως δεν είναι απολύτως απαραίτητη η επικύρωση των εκλεκτόρων αύριο Τρίτη, 12 του μηνός, αλλά μπορεί να γίνει και εντός των προσεχών ημερών, μέχρι τις 18 Δεκεμβρίου, που καλούνται οι εκλέκτορες να ψηφίσουν για πρόεδρο.<p>
 Σε οποιαδήποτε περίπτωση, η απόφαση του Ανώτατου Δικαστηρίου της Φλόριντα άνοιξε το «κουτί της Πανδώρας», που θα μπορούσε να οδηγήσει σε σοβαρή συνταγματική κρίση τη χώρα, αν δεν παρενέβαινε το Ανώτατο Αμερικανικό Δικαστήριο, με την έστω ιδεολογικά διχασμένη απόφασή του.<p>
 Ορατό αποτέλεσμα της ενέργειας του Ανώτατου Δικαστηρίου της Φλόριντα και με την προϋπόθεση βέβαια πως ο Γκορ θα κέρδιζε, τελικά, την εκλογή εκεί, θα ήταν να πάνε στο συνέδριο των εκλεκτόρων δύο διαφορετικές ομάδες, μία Pεπουμπλικανών και με βάση τα ήδη επικυρωμένα αποτελέσματα, κατ' εντολή της νομοθετικής εξουσίας, και μια ομάδα Δημοκρατικών, κατόπιν της νέας καταμέτρησης κατ' εντολή της δικαστικής εξουσίας.<p>
 Οπότε σ' αυτή την περίπτωση τον έλεγχο των πραγμάτων και λόγω της σύγκρουσης νομοθετικής και δικαστικής εξουσίας, θα τον έπαιρνε το, από τους Pεπουμπλικανούς ελεγχόμενο, Κογκρέσο, για την εκλογή του προέδρου.<p>
 <b>«Σύγκρουση»</b><p>
 «Η προοπτική για μια τεράστια συνταγματική σύγκρουση που θ' αναμίγνυε τα δικαστήρια, τη νομοθετική εξουσία της Φλόριντα και τα δύο νομοθετικά σώματα του Κογκρέσου, φαίνεται να 'χει μειωθεί», έγραψε στη «Νιου Γιορκ Τάιμς» ο αρθογράφος κ. Ρ. Απλ, «αλλά με κόστος ένα μέρος του πρεστίζ του Aνώτατου (αμερικανικού) Δικαστηρίου και κάποια μείωση της εξουσίας του νέου προέδρου...».<p>
 Το «σκωτσέζικο ντους», στο οποίο υποβλήθηκαν οι δύο πλευρές μέσα στο 24ωρο μεταξύ Παρασκευής και Σαββάτου, «άναψε τα αίματα» σε πολλούς από τους οπαδούς των δύο πλευρών που, αντίθετα από την ανιαρή, προεκλογική περίοδο, τώρα διαδήλωναν υπέρ του ενός ή του άλλου υποψηφίου στην Ουάσιγκτον ή τη Φλόριντα, σε σημεία που θα τους «έπαιρναν» οι τηλεοπτικές κάμερες.<p>
 Η ένταση χθες είχε κορυφωθεί εν αναμονή της σημερινής απόφασης του Ανώτατου Αμερικανικού Δικαστηρίου και μετά το προχθεσινό «πάγωμα» της επανακαταμέτρησης


είναι τώρα εξίσου πιθανό μέσα στο ίδιο ιδεολογικό περιχαράκωμα, με ψήφους 5 υπέρ έναντι 4 κατά, ν' ακυρώσει τελικώς την απόφαση της Παρασκευής του Ανώτατου Δικαστηρίου της Φλόριντα! <p>
 Σε οποιαδήποτε περίπτωση τα πράγματα παραμένουν ρευστά και όλοι παρακολουθούν άναυδοι τις απίστευτες αυτές ντρίμπλες στη μάχη για την καρέκλα του Λευκού Οίκου...<p>
 H σύνθεση του Aνώτατου Δικαστηρίου των HΠA<p>
 <b>ΟYAΣIΓKTΟN</b><p>
 Το Ανώτατο Δικαστήριο των HΠA προεδρεύται από το δικαστή Γουίλιαμ Pένκουιστ. Οι αποφάσεις παίρνονται με πλειοψηφία, ακόμη και μιας ψήφου (5-4).<p>
 <b>Οι πέντε...</b><p>
 * Γουίλιαμ Ρένκουιστ: 76 ετών, διορισθείς το 1972 από τον Ρεπουμπλικανό πρόεδρο Νίξον και προαχθείς σε πρόεδρο του Δικαστηρίου από τον Ρόναλντ Ρέιγκαν. Εμφανίζεται ως επικεφαλής της συντηρητικής πτέρυγας.<p>
 * Κλάρενς Τόμας: 52 ετών, διορισθείς το 1991 από τον Ρεπουμπλικανό Τζορτζ Μπους. Η επικύρωση του διορισμού του από τη Γερουσία είχε καθυστερήσει λόγω ισχυρισμών μιας πρώην συναδέλφου του για σεξουαλική παρενόχληση. Τάσσεται κατά


κανόνα με τη συντηρητική πλευρά, αλλά ενίοτε η ψήφος του προκαλεί έκπληξη.<p>
 * Αντονίν Σκάλια: 64 ετών, διορισθείς από τον Ρ. Ρέιγκαν το 1986. Πατέρας εννέα παιδιών, υπερ-συντηρητικός, τάσσεται υπέρ της «αυστηρής» ερμηνείας του Συντάγματος.<p>
 * Αντονι Κένεντι: 64 ετών, διορισθείς από τον Ρ. Ρέιγκαν το 1988. Πιο συντηρητικός από τους μετριοπαθείς, τάσσεται συχνότερα στο πλευρό των συντηρητικών σε αμφιλεγόμενα θέματα όπως η έκτρωση, ο περιορισμός των εξουσιών


του ομοσπονδιακού κράτους κ.λπ.<p>
 * Σάντρα Ντέι Ο' Κόνορ: 70 ετών, διορισθείσα το 1981 από τον Ρ. Ρέιγκαν. Η πρώτη γυναίκα στο Ανώτατο Δικαστήριο. Ψηφίζει συχνά λαμβάνοντας υπ' όψιν την κοινή γνώμη, διαδραματίζοντας σταθεροποιητικό ρόλο στους κόλπους του δικαστηρίου.<p>
...και οι τέσσερις<p>
 * Στίβεν Μπρέιερ: 62 ετών, διορισθείς το 1993 από τον Μπιλ Κλίντον. Φιλελεύθερος, φροντίζει να μην ανατρέπει χωρίς λόγο την καθιερωμένη νομολογία και είναι μαχητικός υπερασπιστής του δικαιώματος στην άμβλωση.<p>
 * Ρουθ Μπέιντερ Γκίνσμπεργκ: 67 ετών, διορισθείσα το 1993 από τον Μπιλ Κλίντον. Συγκρατημένη, υπέρμαχος του δικαιώματος στην άμβλωση, υπεβλήθη προσφάτως σε εγχείρηση για αφαίρεση όγκου στο κόλον.<p>
 * Ντέιβιντ Σούτερ: 60 ετών, διορισθείς το 1990 από τον Τζορτζ Μπους. Παρά τη φήμη του συντηρητικού, ο δικαστής αυτός προσχώρησε στην προοδευτική πτέρυγα προς μεγάλη απογοήτευση των συντηρητικών.<p>
 * Τζον Πολ Στίβενς: 80 ετών, διορισθείς το 1975 από τον πρόεδρο Τζέραλντ Φορντ. Επικεφαλής της προοδευτικής πτέρυγας και πολυγραφότατος, συντάσσει πολλές από τις αποφάσεις του Δικαστηρίου.<p>
 (Γαλλικό) <p>
 <b>Πρόεδρος ο Mπους, αντιπρόεδρος ο Λίμπερμαν...</b><p>
 Ολα τα σενάρια παίζουν στις αμερικανικές εκλογές<p>
 - Το Ανώτατο Δικαστήριο των ΗΠΑ απορρίπτει τη νέα καταμέτρηση στη Φλόριντα<p>
 Ενδεχόμενο Α: Ο Αλ Γκορ εγκαταλείπει κάθε περαιτέρω προσπάθεια και αποδέχεται ήττα. Το θέμα λήγει εδώ.<p>
 Ενδεχόμενο Β: Ο Αλ Γκόρ ξαναπαίρνει τη δικαστική οδό προσεγγίζοντας το θέμα με
ελαφρώς διαφορετικά επιχειρήματα.<p>
 Ανεξαρτήτως αποτελέσματος των δικαστικών προσφυγών δεν είναι εφικτό να υπάρξουν οριστικά αποτελέσματα των εκλογών στη Φλόριντα μέχρι αύριο, 12 Δεκεμβρίου, όταν διορίζονται οι εκλέκτορες των Πολιτειών. Κατά πάσα πιθανότητα
δεν μπορεί να υπάρξει οριστικό αποτέλεσμα ούτε μέχρι την ημερομηνία κατά την οποία οι εκλέκτορες εκλέγουν πρόεδρο (18 Δεκεμβρίου) <p>
 - Η κυριαρχούμενη από τους Ρεπουμπλικάνους Βουλή της Φλόριντας ορίζει εκλέκτορες υπέρ του Μπους. Το σώμα εκλεκτόρων εκλέγει πρόεδρο τον Τζορτζ Μπους. Ο Γκορ καταφεύγει και πάλι στη Δικαιοσύνη.<p>
 - Αν δεν καταστεί εφικτή η αποστολή εκλεκτόρων από τη Φλόριντα, μέχρι τις 18 Δεκεμβρίου, οι εκλέκτορες των υπόλοιπων Πολιτειών εκλέγουν πρόεδρο. Αυτός είναι ο Αλ Γκορ. Ο Τζορτζ Μπους προσφεύγει στη Δικαιοσύνη.<p>
 Ανεξαρτήτως αποτελέσματος, αν κάποιες δικαστικές αποφάσεις ανατρέψουν τα δεδομένα της Φλόριντα, έστω και μετά τις 18 Δεκεμβρίου, μπορεί να αλλάξουν οι ψήφοι των εκλεκτόρων της Φλόριντα, άρα και ο εκλεγμένος πρόεδρος. (Συνέβη το 1960 με τους εκλέκτορες της Χαβάης αλλά τότε δεν επηρέασε το τελικό αποτέλεσμα
λόγω μεγάλης διαφοράς στο σώμα των εκλεκτόρων).<p>
 - Τελικός κριτής είναι το Κογκρέσο των ΗΠΑ, στις 6 Ιανουαρίου. Εχει τη δυνατότητα να εκλέξει πρόεδρο (Βουλή των Αντιπροσώπων) και αντιπρόεδρο (Γερουσία).<p>
 Στην περίπτωση αυτή, στην εκλογή προέδρου κάθε Πολιτεία των ΗΠΑ έχει μία ψήφο.
Δεδομένου ότι ο Τζορτζ Μπους έχει κερδίσει σε περισσότερες Πολιτείες, κατά πάσα πιθανότητα θα είναι ο νέος πρόεδρος.<p>
 Στην εκλογή αντιπροέδρου, ψηφίζουν οι γερουσιαστές. Καθώς στη Γερουσία υπάρχει
ισοψηφία των δύο κομμάτων (50-50), την εκλογή θα κρίνει η ψήφος του προέδρου της Γερουσίας, του αντιπροέδρου των ΗΠΑ (στη συγκεκριμένη περίπτωση του Αλ Γκορ).<p>
 Θεωρητικά δεν μπορεί να αποκλειστεί η εκλογή Ρεπουμπλικανού προέδρου και Δημοκρατικού αντιπροέδρου...<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
