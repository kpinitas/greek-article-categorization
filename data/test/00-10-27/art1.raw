Με ένα μίγμα από μεταλλικές κιθάρες και ποπ μελωδίες, οι HIM, ένα συγκρότημα από τη Φινλανδία, που με το δεύτερο άλμπουμ τους απέκτησαν απροσδόκητη φήμη, θα ανεβούν στη σκηνή του «Ρόδον» σήμερα και αύριο. Ο Βέλι Βάλο, ο τραγουδιστής
τους, στις συναυλίες μεταμορφώνεται σε μια δαιμονική φιγούρα, χρησιμοποιώντας τόνους μακιγιάζ και θυμίζοντας τους μουσικούς τού γκλαμ ροκ τη δεκαετία του '70, αλλά στη γραμμή του τηλεφώνου είναι απλά ένας φιλικός κι ευγενικός πιτσιρικάς.
 «Είναι το αληθινό μου όνομα και σημαίνει το φως του ήλιου. Ολοι νομίζουν ότι είναι ψευδώνυμο, αλλά η τιμή ανήκει στους γονείς μου».
 «Παρά τις ερμηνείες που του δίνουν, όπως "Η Αυτού Κολασμένη Μεγαλειότης" δεν σημαίνει κάτι ιδιαίτερο. Επιλέξαμε αυτό το όνομα για να μας θυμούνται εύκολα».
 «Ο τίτλος περιγράφει την αντίθεση που κυριαρχεί στον ήχο μας, αφού αναμιγνύουμε στοιχεία από το χέβι μέταλ με τη μελωδική ποπ. Η βιαιότητα και η επιθετικότητα συγκρούονται με το ρομαντισμό. Και πέρα από αυτά ηχεί όμορφα στο
αυτί. Το ίδιο ισχύει και για το σύμβολο στο εξώφυλλο, τη σύνθεση μιας καρδιάς με την πεντάλφα, η αιώνια διαμάχη του καλού με το κακό».
 «Θα την ονόμαζα σκανδιναβικό μπλουζ. Ρομαντικές και σκοτεινές μελωδίες από τη βόρεια άκρη της Ευρώπης».
 «Κάνω συχνές αναφορές στον έρωτα και το θάνατο, αλλά τα τραγούδια μου μιλάνε περισσότερα για τις ανθρώπινες σχέσεις κάτω από το πρίσμα του ρομαντισμού. Ετσι ο θάνατος είναι περισσότερο συμβολική έννοια και έχει να κάνει με το τέλος του πάθους ή την προδοσία σε μια σχέση. Τα τραγούδια μου είναι ερωτικά».
 «Για ένα διάστημα δούλεψα παρτ τάιμ στο sex shop του πατέρα μου στο Ελσίνσκι, η μόνη φορά που δούλεψα στη ζωή μου. Δεν ήταν τίποτα διαστροφικό, ήμουν ένας κανονικός πωλητής ανάμεσα σε πορνό περιοδικά, βίντεο και δονητές».
 «Ξεκίνησα επτά χρόνων, επειδή μου άρεσε η μουσική των Κiss. Υστερα έπαιζα για χρόνια με τα παιδιά, κάθε μέρα με ωράριο, όπως οι υπάλληλοι, μέχρι που γνωρίσαμε την επιτυχία. Πολύ απλή ιστορία».
 «Οι Black Sabbath άρεσαν σε όλους μας κι αυτός ήταν ουσιαστικά ο λόγος που φτιάξαμε το συγκρότημα. Ολοι στην μπάντα έχουμε κάνει κλασικές σπουδές, αλλά οι επιρροές μας διαφέρουν. Προσωπικά ακούω τα πάντα, από ελεκτρόνικα μέχρι μπλακ μέταλ και ποπ. Και το τελευταίο άλμπουμ που αγόρασα ήταν αμερικανική κάντρι του Τζόνι Κας. Θεωρώ ότι είναι σημαντικό να έχεις ανοιχτό μυαλό, ώστε να αφομοιώνεις δημιουργικά όλες τις επιρροές».
 «Είναι λάθος να μας συγκρίνουν με μια κατασκευασμένη ιστορία της δεκαετίας του
'70. Εμείς παίζουμε ροκ εν ρολ, δεν είμαστε κλόουν».
 «Πολλά συγκροτήματα από τη Σκανδιναβία κάνουν μεγάλη επιτυχία στην Ευρώπη, αλλα αυτό είναι εντελώς συμπτωματικό. Δεν πρόκειται για καμία άνθηση της σκηνής. Θεωρώ ότι είναι μια τυχαία συγκυρία, η οποία δεν θα κρατήσει για πάντα».
