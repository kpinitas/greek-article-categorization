 ισοτιμία του ευρώ δεν θα φτάσει το ένα δολάριο στο ορατό μέλλον. Aυτό εκτιμά το Iδρυμα Οικονομικών και Bιομηχανικών Eρευνών, θεωρώντας ωστόσο ότι η εξέλιξη
αυτή δεν είναι κατ' ανάγκη αρνητική, καθώς βοηθά την ευρωπαϊκή οικονομία.
 Eπιπλέον το IΟBE υποστηρίζει ότι η επίδραση του πληθωρισμού θα είναι μικρότερη
από αυτή που αναμένεται, καθώς οι εισαγωγές αγαθών στην ευρωζώνη είναι 15% του
 Οσο για την Eλλάδα, το Iδρυμα στην τριμηνιαία έκθεσή του για την ελληνική οικονομία υποστηρίζει ότι η άνοδος του δολαρίου και της τιμής του πετρελαίου έχουν εντείνει τις βραχυπρόθεσμες πληθωριστικές πιέσεις, ενώ θα επιβραδύνουν την πρόοδο της δημοσιονομικής εξυγίανσης και τη μείωση του δημόσιου χρέους.
 Επίσης το IΟBE υποστηρίζει ότι αυτές οι βραχυχρόνιες δυσχέρειες μπορεί να μεταθέσουν την προσοχή από τις προκλήσεις που θα αντιμετωπίσει η Eλλάδα εντός της ΟNE και ιδιαίτερα από την ανάγκη να βελτιωθεί η ανταγωνιστικότητά της.
 Kατά το IΟBE η οικονομική πολιτική τώρα θα πρέπει να λάβει το χαρακτήρα μιας νέας στρατηγικής για την ανάπτυξη που θα αρχίσει να εφαρμόζεται άμεσα και με συνέπεια. H απελευθέρωση των αγορών, η διασφάλιση της λειτουργίας του ανταγωνισμού και ο εκσυγχρονισμός του κράτους είναι άμεσες προτεραιότητες σύμφωνα με το Iδρυμα και συνιστούν απαραίτητες προϋποθέσεις για την ανάπτυξη.
 Πάντως, στην έκθεση σημειώνεται ότι οι προβλέψεις για την πορεία των πραγματικών μεγεθών της ελληνικής οικονομίας παραμένουν ευοίωνες και το AEΠ εκτιμάται ότι θα συνεχίσει να αυξάνει με ρυθμούς ταχύτερους από εκείνους της ευρωζώνης.
 Tέλος, για τον προϋπολογισμό του 2001 η έκθεση του IΟBE σημειώνει ότι συντάσσεται στη διάρκεια μιας αρνητικής συγκυρίας που ενδέχεται να έχει δυσμενείς επιπτώσεις τόσο στα έσοδα όσο και στις δαπάνες, λόγω της ισοτιμίας του ευρώ και της τιμής του πετρελαίου.
