 «Είναι πράγματι λυπηρό που η Ελλάδα αισθάνθηκε την ανάγκη να αποχωρήσει από τη NATΟϊκή άσκηση, αλλά ποιος ευθύνεται γι' αυτό; ». Με το ολιγόλογο αυτό σχόλιο, ο Γιώργος Παπανδρέου αντέστρεψε το ερώτημα προς το Στέιτ Ντιπάρτμεντ, για το ποιος φέρει την ευθύνη της εξέλιξης στην άσκηση «Ντέστιν Γκλόρι».
 - Υπέδειξε ως υπαίτια την Τουρκία για τη συμπεριφορά της στο θέμα των αεροδιαδρόμων πάνω από το Αιγαίο.
 - Επισήμανε όμως και την ευθύνη του ΝΑΤΟ να παρεμβαίνει αποφασιστικότερα και να μην υποκρίνεται ότι το δίκιο πιθανόν να βρίσκεται κάπου στη μέση.
 «Ο δρόμος πάντως είναι μακρύς και γεμάτος καμπές, έως ότου η Τουρκία πεισθεί να συμπεριφερθεί με τον πρέποντα σεβασμό στους κανόνες του διεθνούς δικαίου», όπως επεσήμανε ο υπουργός Εξωτερικών και στις συναντήσεις που είχε με παράγοντες της ομογένειας καθώς και με στελέχη του Ρεπουμπλικανικού Κόμματος.
 Μετά την έκτακτη συνάντηση που είχε στο Σαν Φρανσίσκο με τον Τζορτ Σουλτς (προσκαλεσμένος σε γεύμα που παρέθεσε προς τιμήν του Γιώργου Παπανδρέου ο επιχειρηματίας Αλεξ Σπάνος), χθες είχε μακρά συζήτηση με την Κοντολίζα Ράις, καθηγήτρια Διεθνών Σχέσεων του Στάνφορντ Γιουνιβέρσιτι, στο Σακραμέντο, η οποία μάλιστα λέγεται ότι θα πάρει υψηλόβαθμη κυβερνητική θέση στην περίπτωση που ο υιός Τζορτζ Μπους κερδίσει τις προεδρικές εκλογές.
 Η Τουρκία λοιπόν, όπως πιστεύει η ελληνική εξωτερική πολιτική, θα πρέπει να πεισθεί ότι η πορεία της προς την Ευρώπη περνά από την υιοθέτηση κανόνων συμπεριφοράς, που για τα άλλα κράτη της Ευρώπης είναι αυτονόητοι εδώ και δεκαετίες.
 Η συζήτηση επεκτάθηκε και στην κατάσταση που διαμορφώνεται στη Γιουγκοσλαβία. Ο Γιώργος Παπανδρέου ανέπτυξε την ευρωπαϊκή θέση, όπως διαμορφώθηκε στη σύνοδο
κορυφής των «15» στο Μπιαρίτζ, ότι η οικονομική βοήθεια προς τη χώρα αυτή δεν πρέπει να εξαρτηθεί από πιέσεις προς τον Βόισλαβ Κοστούνιτσα για παράδοση του Μιλόσεβιτς στο Διεθνές Δικαστήριο της Χάγης.
 Ωστόσο, οι συζητήσεις που είχε μέχρι τώρα ο υπουργός Εξωτερικών δεν περιεστράφησαν μόνο γύρω από ζητήματα άμεσης πολιτικής επικαιρότητας, αλλά και
 Μιλώντας τόσο με τον Αλεξ Σπάνος, όσο και απευθυνόμενος σε συγκέντρωση ομογενών στο Σαν Φρανσίσκο, προέτρεψε σε επενδύσεις στην Ελλάδα, η οποία όπως είπε «δεν είναι η φτωχή χώρα που άφησαν για να μεταναστεύσουν, αλλά μια σημαντική δύναμη, η οποία πρωτοστατεί στην ανασυγκρότηση των Βαλκανίων».
 Ζήτησε επίσης τη συνδρομή τους για την επιτυχή έκβαση της προσπάθειας των Ολυμπιακών Αγώνων του 2004.
 Το θέμα αυτό βρέθηκε στο επίκεντρο των συζητήσεων που είχε με τον κυβερνήτη του Σακραμέντο, Γκρέι Ντέιβις, καθώς και με τον πρόεδρο της οργανωτικής επιτροπής των χειμερινών Ολυμπιακών Aγώνων του 2002, Μιτ Ρόμι. Από την πλευρά τους αυτοί υποσχέθηκαν κάθε δυνατή βοήθεια, αλλά ενδιαφέρθηκαν και για τις προόδους αντιμετώπισης της τρομοκρατίας στην Ελλάδα...
 Το βράδυ της Τετάρτης, ο Γιώργος Παπανδρέου παρακάθησε σε γεύμα, που παρέθεσε προς τιμήν του στο Λος Αντζελες, ο πρόεδρος της Σέντσιουρι Φοξ, Τζιμ Γιαννόπουλος.
 Tο NATΟ δεν θα είναι πειστικό, αν δεν επιδείξει συνέπεια ως προς τις αρχές του, παρατήρησε ο κυβερνητικός εκπρόσωπος αναφερόμενος στη NATΟϊκή άσκηση.
 Ο κ. Xυτήρης πρόσθεσε ότι «το δίκιο είναι με το μέρος μας και αυτό το αναγνωρίζει η νομική υπηρεσία του NATΟ.
 Aυτό το γνωρίζει και η Tουρκία, γι' αυτό και δεν πηγαίνει στη Xάγη».
 -Σχετικά με τη συνάντηση Σημίτη-Eτζεβίτ και τις τελευταίες εξελίξεις στα Eλληνοτουρκικά, ο πρόεδρος του ΔHKKI Δ. Tσοβόλας κάλεσε τον πρωθυπουργό «να εγκαταλείψει την ενδοτική του πολιτική έναντι της Tουρκίας και των προστάτιδών
της δυνάμεων και με τη συμμετοχή όλων των ελληνικών κομμάτων και το διάλογο με
αυτά να χαραχθεί μια εθνική στρατηγική, που να προστατεύει τα σύνορα της χώρας
