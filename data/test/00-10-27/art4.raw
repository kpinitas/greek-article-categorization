Ναι, όντως, θα είναι ένας δύσκολος χειμώνας. Ειδικά αν είστε και σερνικός και ήπιος... ξεχάστε την πόζα φέτος! Το hip πρότυπο διάλεξε το πρόσωπο της μόδας, και αυτό είναι (drums please) θηλυκό, τσαμπουκαλεμένο, ψιλοανήλικο και ολίγον μαύρο. Παντού τα περιοδικά ανακαλύπτουν καλλονές με τσαμπουκά και τις αποθεώνουν.
 Η πλέον pop εκδοχή του hip -hop ανακαλύπτει τις φρεσκότερες φάτσες κάτω από τον τίτλο Sugababes, και είναι όνομα και πράγμα. Εδώ που τα λέμε, καιρός ήταν.
Είχαμε βαρεθεί την απάτη του Gangsta. H μουσική τους είχε καταντήσει βαρετή. Η
πόζα τους, υπερφίαλη. Στο τέλος το κατάλαβαν και οι ίδιοι πως είναι ηλίθιο να πωρώνεις τα ολόλευκα πιτσιρίκια (που αγοράζουν τα cd) με μαύρους γκάνγκστερ, που θα τα κρεμάγαν από τα αφτιά έτσι και έμπαιναν στο γκέτο. Μετά μας μοστράρανε τον πλέον ατάλαντο και εκνευριστικό ράπερ, Εminem. Εκεί ψάρωσε πολύ
μεγαλύτερο target group, όπως ακριβώς ψαρώνουν οι μπαμπάδες τους κάθε φορά που
εμφανίζεται στο ΝΒΑ ένας λευκός αλλά μέτριος παίκτης ή ένας λευκός διεκδικητής
 Ετσι, τελικά καταλήξαμε το πιο καυτό όνομα αυτή τη στιγμή να είναι οι Sugababes. Είναι φρέσκες φάτσες, ξέρουν από μουσική, δεν ενδίδουν στην υπερβολή, δεν κυκλοφορούν με κάτι σε διαστημικό σώβρακο στο κεφάλι -όπως τα υπόλοιπα γυναικεία hip-hop σύνολα- και μοστράρουν σε εννιά στα δέκα ξένα περιοδικά. Με την αυτοπεποίθηση του γυναικείου clearasil συγκροτήματος, που ταυτόχρονα τραγουδάει πραγματικά -και είχε καιρό να εμφανιστεί κάτι τέτοιο- δεν έχουν πρόβλημα με το να είναι pop, ενώ ταυτόχρονα δεν νιώθουν υποχρεωμένες
να προβάρουν ολόκληρα χορευτικά για τις εμφανίσεις τους, α λα Spice Girls και Britne ySpears! «Δεν κάνουμε χορευτικά, αν και, καταλαβαίνοντας πως το κοινό σήμερα δεν αποδέχεται γυναικείο συγκρότημα που δεν χορεύει, προσπαθούμε να κρατάμε τις κινήσεις μας πολύ απλές». Μοιάζουν να αποδέχονται την παράδοση των
μαύρων γυναικείων vocal groups και όταν τις αποκαλούν «οι νέες All Saints» απαντούν με θάρρος, «αν είναι να μας συγκρίνουν με κάποιο γυναικείο γκρουπ είναι καλύτερα που μας συγκρίνουν με το καλύτερο».
 «Αν η Λολίτα ήταν σε συγκρότημα θα ήταν στις Sugababes» ανακράζει συντάκτης στο Dazed 'N Comfused. Και εδώ που τα λέμε, είναι απόλυτα δίκαιος αφού η τριπλέτα από ματάκια -χειλάκια-κορμάκια έχει μέσο όρο ηλικίας τα 15 καλοκαίρια
στον πλανήτη, ενώ ξεκίνησαν τις εμφανίσεις τους στα 13! Οι Nevertheless Siobhan (16), Mut ya (15) και Keisha (15) υπέγραψαν με τη London Records πριν από λίγα χρόνια και φέτος περιμένουν με πολύ άνεση την επιτυχία του κομματιού τους Οverload. H ype θέ'τε; Το όνομα το διάλεξαν μόνες τους, γιατί έτρωγαν συνέχεια εκείνες τις γλυκερές μωρουδιακές τροφές όσο ήταν στο στούντιο. Αγαπημένη τους ασχολία; Να πηγαίνουν σε πάνω από 18 club σε ένα βράδυ, γιατί όπως λένε, τώρα που έγιναν διάσημες όχι απλώς τις βάζουν μέσα αλλά και τις σερβίρουν αμέσως! 
 Την ίδια στιγμή το lifest yle ανακαλύπτει τη γοητεία του θηλυκού με... γάντια του μποξ! Η καινούργια h ype «ανακάλυψη», τόσο του φεστιβάλ Sundance όσο και των Καννών, δεν είναι άλλη από την Κaren Kusama και την ταινία της Girlfight. Σε αυτήν, ένα 15χρονο κοριτσάκι, η Diana, μεγαλώνει ήσυχα στη Νέα Υόρκη μέχρι που αποφασίζει πως θέλει να κάνει, ασήκωτους όλα τα αγοράκια στο μπόξινγκ κλαμπ της γειτονιάς και μπαίνει στο ρινγκ. Το κοριτσάκι παίζει η πρωτοεμφανιζόμενη Michelle Rodriguez, την οποία η Kusama, πριν σκηνοθετήσει, προπόνησε σαν κανονικό μποξέρ για τέσσερις ολόκληρους μήνες. Για να πετύχει την απόλυτη επιθετική ενέργειά της στα γυρίσματα, η σκηνοθέτις τής έδειχνε πριν από κάθε σκηνή κομμάτια που είχε βιντεοσκοπήσει από την προπόνηση της. Το
πέτυχε; Θα δούμε, αν και τρία τουλάχιστον editorial μόδας, με μοντέλες που παίζουν τις μποξέρ με το φακό, δείχνουν πως το trend έχει ήδη ξεκινήσει.
Και δεν μιλάμε γενικά για τη βία κάποιου αποτυχημένου μηνύματος, σε στιλ Fight Club. Το συγκεκριμένο στιλ ξεκίνησε με το ξαναφούσκωμα των ταινιών με ξύλο, έντεχνο και μη, αλλά και, τα δύο καινούργια ονόματα που έφεραν το γυναικείο μπόξινγκ στο προσκήνιο και του έδωσαν την γκλαμουριά που του έλειπε.
Δύο τυχεροί μπαμπάδες, με μεγάλη ιστορία στο ρινγκ, είδαν τα τελευταία χρόνια τις γλυκύτατες (παρ' ολίγο) κορούλες τους να λούζονται δημοσίως στα φώτα του καναβάτσου. Η μία είναι η μικρότερη κόρη του «βασιλιά» Μοχάμεντ Αλι, Λάιλα Αλι, 22 ετών, αήτητη εδώ και 7 αγώνες. Η άλλη είναι η κόρη του παλιού πρωταθλητή βαρέων βαρών, Joe Frazier, Ζακελίν Φρέιζερ-Λιντ που φοράει τα γάντια της ακόμα στα 39 της (με τρία παιδιά στο σπίτι!). Ο Θεός να μας φυλάει,
αλλά αν η μόδα γίνει τρέλα βλέπω τις γυναίκες να παρατάνε τον Χόντο και τρέχουν στα ρινγκ! 
