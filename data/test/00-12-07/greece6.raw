 Περίμεναν 6 μήνες και διαμαρτύρονταν δικαίως. Θα χρειαστεί να κάνουν υπομονή λίγες ημέρες ακόμη οι εκπαιδευτικοί που συμμετείχαν στις διαδικασίες των εξετάσεων και παραμένουν μέχρι σήμερα απλήρωτοι.
 Οπως δήλωσε στην «Ε» ο υφυπουργός Δημόσιας Διοίκησης και Αποκέντρωσης Κ. Καϊσερλής, αύριο υπογράφονται οι αποφάσεις μεταφοράς των σχετικών πιστώσεων και τα χρήματα θα μπουν στο λογαριασμό του υπουργείου Παιδείας. Ο ίδιος εκτιμά
με απόλυτη βεβαιότητα ότι πριν από τα Χριστούγεννα οι δικαιούχοι θα έχουν εισπράξει τα χρήματά τους.
 Συγκεκριμένα, το χρεωστικό του υπουργείου Παιδείας προς τους εκπαιδευτικούς που εργάστηκαν υπερωριακά στις διάφορες διαδικασίες των εξετάσεων ανέρχεται στα 5 δισ. 372 εκατομμύρια δραχμές. Τα χρήματα αυτά είχαν πιστωθεί στους προϋπολογισμούς των νομαρχιακών αυτοδιοικήσεων και το υπουργείο Παιδείας αδυνατούσε να τα πάρει πίσω.
 Να πάρουμε τα πράγματα με τη σειρά. Μέχρι το Μάρτιο του 2000, οι νομαρχίες είχαν την ευθύνη, μεταξύ άλλων, και για τα κονδύλια εκείνα που αφορούσαν εξεταστικές αποζημιώσεις, μεταθέσεις και σχολικές εκδηλώσεις.
 Το Μάρτιο του 2000, ένα μήνα πριν από τις εκλογές, με νόμο του Γ. Αρσένη που ψηφίστηκε από τη Βουλή (έπειτα από σχετική απόφαση του ΣτΕ), αφαιρέθηκαν από τις νομαρχίες όλες οι αρμοδιότητες πληρωμής των εκπαιδευτικών διαδικασιών και επέστρεψαν στο ΥΠΕΠΘ. Τα χρήματα όμως είχαν ήδη εγγραφεί στους προϋπολογισμούς
 Από τη στιγμή αυτή, το υπουργείο Παιδείας ξεκινάει τις προσπάθειες να επιστραφούν από τις νομαρχίες τα χρήματα για να καταβληθούν τα δεδουλευμένα στους εκπαιδευτικούς, προσπάθειες που προσέκρουσαν σε γραφειοκρατικές διαδικασίες και όχι μόνο. Ο κ. Ευθυμίου, προ του αδιεξόδου που είχε δημιουργηθεί, αναγκάστηκε μάλιστα να θέσει το θέμα υπόψη της κυβερνητικής επιτροπής.
 Yστερα από 2, 5 μήνες διαβουλεύσεων μεταξύ υπουργείου Παιδείας και νομαρχιών και αφού ψηφίστηκε νομοθετική ρύθμιση που υποχρεώνει τις νομαρχίες να επιστρέψουν τα χρήματα που είχαν πιστωθεί στους λογαριασμούς τους, το θέμα μπήκε στη διαδικασία επίλυσης.
 Το τελευταίο βήμα του υπουργείου Παιδείας, ήταν η έκδοση κοινής υπουργικής απόφασης των υπουργών Εσωτερικών, Δημόσιας Διοίκησης και Αποκέντρωσης, Παιδείας και Οικονομικών, με την οποία θα γίνει πράξη η παραπάνω νομοθετική ρύθμιση και θα μεταφερθούν οι πιστώσεις από τις νομαρχιακές αυτοδιοικήσεις στο
 Για το θέμα αυτό, η ΟΛΜΕ έχει προγραμματίσει να προβεί σε διάβημα διαμαρτυρίας
το μεσημέρι της επόμενης Τρίτης στο υπουργείο Παιδείας. «Είχαμε προβλέψει την εμπλοκή με την καταβολή των χρημάτων αυτών, είπε στην "Ε" ο γραμματέας της ΟΛΜΕ, Γρ. Καλομοίρης, και το είχαμε θέσει στον κ. Ευθυμίου ήδη από τον Απρίλιο
 Υπενθυμίζεται ότι για τους μετέχοντες εκπαιδευτικούς στις εξετάσεις οι αμοιβές
έχουν καθοριστεί ως εξής: Για τους επιτηρητές, αποζημίωση 4.000 ημερησίως. Για
τους βαθμολογητές, 300 δραχμές ανά γραπτό και για τα μέλη των λυκειακών επιτροπών, εφάπαξ αποζημίωση 50.000 έως 70.000 δραχμές.
