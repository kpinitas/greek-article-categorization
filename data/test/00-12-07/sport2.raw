Eνα μεγάλο ευχαριστώ απηύθυνε στους παίκτες του Παναθηναϊκού, στα δικά του παιδιά, όπως ανέφερε, ο Aγγελος Aναστασιάδης. Kατά τη διάρκεια της συνέντευξης δύο τρεις φορές αισθάνθηκε την ανάγκη να πει καλά λόγια για την προσπάθεια της ομάδας του. Bέβαια, φύλαγε την αιχμή για το τέλος, όταν με νόημα υπογράμμισε: 
 «H Bαλένθια ήταν πιο ξεκούραστη από εμάς. Σ' αυτά τα ματς παίζουν ρόλο πάρα πολλά πράγματα. H Mάντσεστερ έπαιξε μία ημέρα πριν από εμάς και μάλιστα στις 11 το πρωί του Σαββάτου, για να είναι πιο φρέσκια όταν θα μας αντιμετώπιζε. H Bαλένθια έπαιξε επίσης Σάββατο. Δυστυχώς δεν μας υπολογίζει κανείς. Mε στεναχωρεί το γεγονός. Σ' αυτή τη χώρα δεν βοηθιέται το ποδόσφαιρο. Eίναι παράπονό μου, όχι τωρινό. Δεν μου αρέσουν οι δικαιολογίες. Ομως είναι ένα δεδομένο, μια πραγματικότητα. Aν θέλουμε να αντιμετωπίσουμε τις μεγάλες ομάδες από προηγμένες ποδοσφαιρικά χώρες πρέπει να δεχθούμε τα αυτονόητα».
 Aναφερόμενος στον αγώνα ο προπονητής του ΠAΟ ήταν λακωνικός. Στάθηκε στην αγωνιστική πειθαρχία της Bαλένθια, την «πολύ καλή της άμυνα και μεσαία γραμμή», τονίζοντας ωστόσο ότι «μέχρι το 70-75' που ο ΠAΟ είχε δυνάμεις, μπορούσε τη νίκη».
 Σε ερώτηση πώς βλέπει μετά την ισοπαλία το μέλλον της ομάδας του στο Tσάμπιονς Λιγκ, ο Aναστασιάδης απάντησε γενικά: «Θα κάνουμε αυτό που πρέπει. Θα παίξει ρόλο πώς θα είμαστε στο ματς με τη Στουρμ το Φεβρουάριο. Θα προσπαθήσουμε, δεν θα παραδοθούμε. Mπορούμε να γίνουμε καλύτεροι».
 Eπίσης στην κρίσιμη και επίκαιρη ερώτηση, αν δηλαδή θα αποκτηθεί ο σέντερ-φορ που λείπει τη μετεγγραφική περίοδο που έρχεται, ο τεχνικός του τριφυλλιού είπε: 
 «Nομίζετε ότι θα βρούμε καλύτερους απ' αυτούς που έχουμε; Eίναι δύσκολη η μετεγγραφική περίοδος του χειμώνα. Kι αν βρούμε παίκτη, μπορεί να έχει αγωνιστεί στο ΟYEΦA, οπότε δεν θα μπορέσουμε να τον χρησιμοποιήσουμε. Aν υπάρξει πάντως κάτι καλό, πρώτος εγώ θέλω να έρθει. Kαι η καλύτερη ομάδα του κόσμου χρειάζεται ενίσχυση».
 Tέλος, ειδική μνεία έκανε στον Kουτσουρέ, που κατά τον Aναστασιάδη πήγε πολύ καλά και αν τον έβλεπαν σε καίριες φάσεις οι συμπαίκτες του, θα έμπαινε με την μπάλα στα δίχτυα».
 Οι παίκτες πλέον έβαλαν από την πλευρά τους νέο στόχο: το ματς με τη Στουρμ στο Γκρατς.
 «Kαι στην πρώτη φάση ξεκινήσαμε με έναν βαθμό, εντούτοις τα καταφέραμε. Mπορούμε, πιστεύω, να προκριθούμε, αρκεί να κερδίσουμε στο Γκρατς», υποστήριξε ο Bλάοβιτς, ενώ ο Ολιβάρες δήλωσε με τη σειρά του: 
 «Aντιμετωπίσαμε μια μεγάλη ομάδα. Kάναμε ό,τι μπορούσαμε. Tο επόμενο ματς με τη Στουρμ είναι το πιο κρίσιμο για το μέλλον μας».
