Δεν μπορούσε να περιμένει τίποτε καλύτερο ο ΠΑΟΚ στη Βερόνα, στην κατάσταση που βρίσκεται, από το τελικό 102-88, με το οποίο έχασε. Στο ημίχρονο το σκορ ήταν 53-38.
 Ο ΠΑΟΚ, έτσι όπως ξεκίνησε το παιχνίδι, με 7 ουσιαστικά παίκτες στη διάθεση του Φλεβαράκη, έδωσε ελπίδες και για νίκη ακόμη, καθώς με 5 εύστοχα τρίποντα προηγήθηκε 19-14 και 29-25. Εκεί ήταν όμως. Η Βερόνα με τρίποντα που επετύγχαναν οι περιφερειακοί της παίκτες αύξανε περιοδικά τη διαφορά και την έφτασε και πάνω από τους 30 πόντους. Ο ΠΑΟK δεν παράτησε το παιχνίδι και περιορίστηκε σε μια αξιοπρεπή ήττα.
 Τα 10/27 τρίποντα της Βερόνα ήταν ένα καθοριστικό νούμερο, παρ' ότι το ποσοστό
ήταν καλύτερο για τον ΠΑΟΚ 9/18 κι αυτό γιατί τα τρίποντα της Βερόνα επιτεύχθηκαν με καταιγιστικό τρόπο κι εκεί που ο ΠΑΟΚ νόμιζε ότι θα μπορούσε να πετύχει το καλύτερο. Κι ο ΠΑΟΚ δεν χτυπήθηκε τόσο από τον Μπούλοκ και τον Ουίλιαμς, τους οποίους ο Φλεβαράκης φρόντισε να φυλάξει, όσο από τον Σμετ και και τον Σαρτόρε.
 Ο Κώστας Φλεβαράκης ύστερα από το παιχνίδι είπε ότι με τις συνθήκες που αντιμετωπίζει η ομάδα έγινε το καλύτερο και υπήρξε μια γενική προσπάθεια, την οποία εξήρε. Εκτός από την έλλειψη ψηλών στον ΠΑΟΚ δεν υπήρχε και ο Κορωνιός.
 Ηξερε η ΑΕΚ ότι δεν θα 'χε τύχη στην Μπολόνια. Προσπάθησε όμως να μαζέψει τα συντρίμμια της και να σταθεί με αξιοπρέπεια απέναντι στην Κίντερ. Πράγμα που συνέβη, αλλά μόνο στο πρώτο ημίχρονο (39-38 για την ελληνική ομάδα), γιατί στο
δεύτερο την είδαμε να καταρρέει και να χάνει από τους Ιταλούς με 66-81, στην 6η αγωνιστική της Ευρωλίγκας.
 H Η Νήαρ Ηστ ηττήθηκε 80-75 από τη Μακάμπι Ραμάτ Γκαν στο Ισραήλ, στο πλαίσιο της 2ης αγωνιστικής του κυπέλλου Κόρατς (Ε' όμιλος). Οι Καισαριανιώτες, που αγωνίστηκαν με έναν ξένο, βρέθηκαν πίσω στο σκορ με 46-30 στο ημίχρονο και παρ' ότι έκαναν τη μεγάλη αντεπίθεση με ηγέτη τον νεαρό Ταπούτο (20π.) δεν κατάφεραν να «αρπάξουν» το παιχνίδι. Η σύνθεση της Νήαρ Hστ ήταν: Σοφογιάννης 13 (2), Ταπούτος 20 (3), Πανταζόπουλος 8 (1), Ζουρπένκο 2, Τσιριγωτάκης 4 (1),
 H Τερματίζεται η συνεργασία της Δάφνης με τον Γκαγκαλούδη και ο νεαρός γκαρντ ετοιμάζεται να μετακομίσει στην Ιταλία.
 Δεν άντεξε ο Ηρακλής χωρίς προπονητή και με τον Φάρμερ τραυματία (έπαιξε 13' λεπτά) υποτάχθηκε στην ανωτερότητα της Εφές Πίλσεν με 87-72 χθες το βράδυ στο Ιβανόφειο για τη Suproleague.
 Οι παίκτες του «γηραιού» έπαιξαν καλά μόνο μέχρι το 30' όταν και προηγήθηκαν με 57-50, αλλά ένα εκπληκτικό ξέσπασμα των Τούρκων με 4 συνεχόμενα τρίποντα και σερί 0-12 (!) έδωσε προβάδισμα στην Εφές Πίλσεν, η οποία πήρε τελικά τη νίκη εύκολα, με 87-72, μπροστά σε 500 περίπου οπαδούς του Ηρακλή.
 Σήμερα, που θα γίνει σύσκεψη κορυφής υπό την προεδρία του Πρόδρομου Εμφιετζόγλου, αναμένεται να παρθούν και σημαντικές αποφάσεις για το μέλλον της ομάδας.
 H Συνέντευξη Τύπου έδωσε χθες ο Μάκης Δενδρινός και κλαίγοντας είπε ότι επηρεάστηκε σημαντικά από τις αποδοκιμασίες προς το πρόσωπό του κι ότι δεν τον σήκωνε άλλο το κλίμα στη Θεσσαλονίκη, γι' αυτό και αποφάσισε να παραιτηθεί από τον Ηρακλή.
