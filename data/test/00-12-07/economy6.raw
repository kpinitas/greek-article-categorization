Νομικά πρόσωπα, επιτηδευματίες (ανώνυμες εταιρείες, ομόρρυθμες, ετερόρρυθμες κ.λπ.), κοινωνίες αστικού δικαιου, κοινοπραξίες επιτηδευματιών, συμπλοιοκτησίες, Δημόσιο και Nομικά Πρόσωπα Δημοσίου Δικαίου έχουν την ευχέρεια επιλογής χρήσης του ευρώ από το 2001.
 Απαραίτητη προϋπόθεση να υποβάλουν τη σχετική ανέκκλητη δήλωση στην Eφορία πριν από την έναρξη της φορολογικής περιόδου.
 Τα διαδικαστικά εισαγωγής του ευρώ, ακόμη και στα φορολογικά στοιχεία από τον επόμενο χρόνο, διευκρινίζονται σε σχετική εγκύκλιο του υπουργείου Οικονομικών,
όπου τονίζεται ρητώς ότι η ευχέρεια αυτή δεν παρέχεται στα φυσικά πρόσωπα. Συγκεκριμένα, οι επιτηδευματίες πρέπει να γνωρίζουν ότι: 
  Δυνατότητα επιλογής της χρήσης του ευρώ για τα φορολογικά βιβλία και στοιχεία, τις υποβληθείσες δηλώσεις κ.λπ. έχουν τα νομικά πρόσωπα (εμπορικές ή
βιομηχανικές επιχειρήσεις, δημόσιες και δημοτικές επιχειρήσεις, συνεταιρισμοί και συνεταιριστικές οργανώσεις, αλλοδαπές εταιρικές επιχειρήσεις, αστικές εταιρείες με νομική προσωπικότητα) και οι κοινωνίες αστικού δικαίου που ασκούν
επιχείρηση ή επάγγελμα, οι κοινοπραξίες επιτηδευματιών και οι συμπλοιοκτησίες,
που τηρούν βιβλία Γ' κατηγορίας του Κώδικα Βιβλίων και Στοιχείων για όλες τις δραστηριότητές τους, καθώς και το Δημόσιο και τα Nομικά Πρόσωπα Δημοσίου Δικαίου.
  Η χρήση του ευρώ γνωστοποιείται με αίτηση στην Eφορία πριν από την έναρξη της διαχειριστικής ή φορολογικής περιόδου, που αρχίζει μετά τις 31.12.2000.
  Οι επιχειρήσεις που θα τηρήσουν τα βιβλία τους προαιρετικά σε ευρώ από την 1η Ιανουαρίου 2001 ή υποχρεωτικά από το 2002 τηρούν σε ευρώ και το βιβλίο απογραφής, τον ισολογισμό, το λογαριασμό αποτελεσμάτων χρήσης, τον πίνακα διάθεσης αποτελεσμάτων και την κατάσταση λογαριασμού γενικής εκμετάλλευσης.
  Τυχόν χρεωστικές συναλλαγματικές διαφορές αποσβήνονται εφάπαξ ή σε τρεις συνεχόμενες χρήσεις, αρχής γενομένης από τη χρήση που έγινε η είσπραξη ή εξόφληση ή αποτίμηση. Οι χρεωστικές συναλλαγματικές διαφορές που προκύπτουν κατά την εξόφληση υποχρεώσεων, είσπραξη απαιτήσεων σε νομίσματα άλλων χωρών εκτός ΟΝΕ, δεν υπάγονται σε τριετή απόσβεση.
  Η υποχρέωση (σ.σ. από το σύνολο των επιχειρήσεων) διπλής αναγραφής των τιμών
σε επίπεδο τελικού καταναλωτή αφορά και τα φορολογικά στοιχεία (χονδρικών και λιανικών συναλλαγών) και ισχύει από την 1η Ιανουαρίου 2001 και λήγει στις 28 Φεβρουαρίου 2002. Οι μικρές επιχειρήσεις που απασχολούν (εξαρτημένη σχέση εργασίας) λιγότερα από 10 άτομα έχουν υποχρέωση διπλής αναγραφής τιμών από την
 Συνεπώς η διπλή αναγραφή αφορά την αξία κατ' είδος αγαθών ή υπηρεσιών, τις λοιπές επιβαρύνσεις (μεταφορικά, ασφάλιστρα κ.λπ.), τις εκπτώσεις, τα επιμέρους σύνολα αξίας συναλλαγών, τους φόρους και το γενικό σύνολο.
  Στις αποδείξεις λιανικής πώλησης αγαθών και υπηρεσιών θα αναγράφεται υποχρεωτικά το τελικό ποσόν της συναλλαγής σε διπλό νόμισμα, ακόμη και από όσους δεν κάνουν προαιρετική χρήση του ευρώ.
  Αλλαγές στις φορολογικές ταμειακές μηχανές, για διπλή αναγραφή των ποσών, πρέπει να κάνουν οι επιχειρήσεις μέχρι το Μάρτιο. Δεν αντιμετωπίζουν κυρώσεις αν έχουν το δελτίο παραγγελίας του προμηθευτή για αναβάθμιση ή αλλαγή της ταμειακής μηχανής μέχρι τις 30 Απριλίου 2001. Για όσους κάνουν χρήση ηλεκτρονικού υπολογιστή οι αλλαγές πρέπει να έχουν γίνει μέχρι 1.3.2001 και δεν ισχύει το δελτίο παραγγελίας.
  Τα ποσά μετά τη μετατροπή σε ευρώ στρογγυλοποιούνται -προς τα πάνω ή προς τα
  Οι επιχειρήσεις με βιβλία Γ' κατηγορίας, το Δημόσιο και τα Νομικά Πρόσωπα Δημοσίου Δικαίου μπορούν να χρησιμοποιήσουν το ευρώ και κατά την υποβολή των φορολογικών τους δηλώσεων (εισοδήματος, μισθωτών υπηρεσιών, παρακρατούμενων φόρων κ.λπ.) για τα εισοδήματα, που θα αποκτήσουν από την 1η Ιανουαρίου 2001. Προηγουμένως, πρέπει να έχουν υποβάλει τη σχετική ανέκκλητη δήλωση στην Eφορία
  Οι δαπάνες (προσαρμογή λογιστικών πακέτων, ταμειακών μηχανών, εκπαίδευση προσωπικού, αλλαγή τιμοκατάλογου, συσκευασία προϊόντων κ.λπ.) μετάβασης στο ευρώ κατά τις χρήσεις 2001 έως 2003 εκπίπτουν, όπως και λοιπά έξοδα της επιχείρησης, είτε εφάπαξ κατά το έτος πραγματοποίησής τους είτε τμηματικά και ισόποσα σε μια πενταετία.
  Ηδη, έχουν ανασχεδιαστεί τα έντυπα των δηλώσεων, ακόμη και για τις μεταβιβάσεις ακινήτων, προκειμένου να χρησιμοποιηθούν από όσους κάνουν χρήση του ευρώ. Σημειώνεται ότι αρχικές, συμπληρωματικές και ανακλητικές δηλώσεις που αφορούν προηγούμενα χρόνια θα υποβάλλονται σε δραχμές.
  Ανασχεδιασμός έγινε και στα έντυπα του Φόρου Μεγάλης Ακίνητης Περιουσίας (ΦΜΑΠ), τα οποία μπορούν να χρησιμοποιηθούν το Mάιο του 2001, αρκεί να έχει προηγηθεί η ανέκκλητη δήλωση υπαγωγής στο ευρώ.
  Σε ευρώ θα υπολογίζονται για όσους κάνουν χρήση του και οι φόροι συγκέντρωσης κεφαλαίου, καθώς και ΦΠΑ, τέλη χαρτοσήμου, φόρος κύκλου εργασιών και ο ειδικός φόρος για την ανάπτυξη της κινηματογραφικής τέχνης.
