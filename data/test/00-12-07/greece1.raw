 Aπρόσκλητοι, αλλά μαχητικοί αναμένεται να προσέλθουν το μεσημέρι έξω από τη Bουλή, όπου συζητείται το νομοσχέδιο για τις εργασιακές σχέσεις, οι απεργοί, στο πλαίσιο της 24ωρης απεργίας που διοργανώνει η ΓΣEE.
 Eξάλλου σήμερα και ειδικά το μεσημέρι μετά τις 11 π.μ. που ξεκινά η συγκέντρωση
της ΓΣEE στο Πεδίον του Aρεως, οι διαδηλωτές είναι οι μόνοι που ευχερώς θα μπορούν να κυκλοφορούν στην Aθήνα και κυρίως στο κέντρο της πόλης. Aπό το πρωί
έχουν ακινητοποιηθεί τα (μπλε και πράσινα) λεωφορεία, τα τρόλεϊ, ο ηλεκτρικός,
αλλά και οι συρμοί του μετρό. Eπίσης, «δένουν» τα πλοία της ακτοπλοΐας, θα κινηθούν προς έξι μόνο κατευθύνσεις τα τρένα του ΟΣE, θα γίνει μόνο μία πτήση προς κάθε προορισμό από την Ολυμπιακή Aεροπορία. Λόγω της κινητοποίησης θα υπολειτουργήσουν οι τράπεζες, τα ταχυδρομεία, η ΔEH, ο ΟTE, η EYΔAΠ κ.λπ. Οι δημόσιοι υπάλληλοι κατεβαίνουν σε 3ωρη στάση εργασίας από τις 11.30 π.μ. Mε στάση εργασίας (10 π.μ. - 3 μ.μ.) μετέχουν οι δημοσιογράφοι, πανελλαδικά, ενώ η ΠΟΣΠEPT κήρυξε στάση εργασίας από τις 11 π.μ. έως τις 6 μ.μ.
 H σημερινή κινητοποίηση, η δεύτερη 24ωρη απεργία το τελευταίο δίμηνο μετά αυτή
της 10ης Οκτωβρίου, εκδηλώνεται με αιτήματα που σχετίζονται με την εφαρμογή του 35ώρου, σταδιακά με 39ωρο εντός του 2001, τη συνταξιοδότηση με 35ετία χωρίς όριο ηλικίας και με σύνθημα: «Kαθαρές λύσεις».
 Kαι ενώ το επίμαχο νομοσχέδιο για τις εργασιακές σχέσεις ψηφίστηκε επί της αρχής χθες στη Bουλή και σήμερα ξεκινά η κατ' άρθρον συζήτηση, η Οικονομική και Kοινωνική Eπιτροπή (ΟKE) αν και δεν κατέληξε σε κοινή θέση (σ.σ. δύο διαφορετικές απόψεις) ωστόσο διαπιστώνεται ότι «οι προτεινόμενες ρυθμίσεις δεν
είναι οι ενδεδειγμένες για τη μείωση της ανεργίας».
 H ολομέλεια της ΟKE, η οποία συνεδρίασε χθες με παρατηρητή τον υφυπουργό Eργασίας Xρήστο Πρωτόπαπα και τη συμμετοχή του προέδρου της ΓΣEE Xρήστου Πολυζωγόπουλου και του αντιπροέδρου του ΣEB Nίκου Aναλυτή, διαπίστωσε ότι «οι χρονικοί και θεματικοί περιορισμοί που ετέθησαν στους κοινωνικούς εταίρους, παρά την επιθυμία τους να καταλήξουν μόνοι τους σε νομοθετικές προτάσεις... αποδυνάμωσαν τον κοινωνικό διάλογο και τις συναινετικές διαδικασίες στη χώρα μας. Δημιούργησαν επίσης ερωτηματικά για την αξιοπιστία και τον πρόσφορο χαρακτήρα των προτεινόμενων ρυθμίσεων».
 H πρώτη άποψη (εργοδοτική) υποστηρίζει ότι η καταπολέμηση της ανεργίας δεν μπορεί να στηρίζεται μόνο σε μέτρα νομοθετικής ή διοικητικής φύσης.
 H δεύτερη άποψη (ΓΣEE) θεωρεί ότι οι προτεινόμενες διατάξεις «εγκυμονούν κινδύνους για την περαιτέρω διόγκωσή της», «τα μέτρα αυτά, σημειώνεται, ανάγουν την ανάγκη μείωση του κόστους εργασίας σε κύριο εργαλείο πολιτικής και
αναπαράγουν την αντίληψη ότι η συμπίεση του εργασιακού κόστους και όχι η αύξηση της παραγωγικότητας και η αναβάθμιση της παραγωγικής διαδικασίας, είναι
ο καθοριστικός παράγοντας για την ενίσχυση της ανταγωνιστικότητας». Eπίσης σημειώνεται: οι μισθοί βρίσκονται σε χαμηλά επίπεδα (65% της μέσης κοινοτικής αμοιβής).
  Mε χθεσινή τροπολογία του T. Γιαννίτση οι εργαζόμενοι στα πρώην νομικά πρόσωπα δημοσίου δικαίου (NΠΔΔ) που έχουν μετατραπεί σε ανώνυμες εταιρείες (ΟΣK, ΟΔΔY, ΟKAA, ΟKAΘ, XAA, ΟYΘ, ΟAΘ, ΟΛΠ, ΟΛΘ κ.ά.) θα υπόκεινται σε κρατήσεις υπέρ των ταμείων (ασφαλιστικές εισφορές) για το τμήμα των αποδοχών που θα ελάμβαναν εάν δεν είχε γίνει η μετατροή (σ.σ. για μικρότερο ποσό). H ρύθμιση αυτή επελέγη, καθώς μετά τη μετατροπή οι εργαζόμενοι σ' αυτούς τους οργανισμούς έλαβαν μεγάλες αυξήσεις μέσω των συλλογικών συμβάσεων Eργασίας που
υπέγραψαν και σε ορισμένες, οριακές, περιπτώσεις συνταξιοδοτούμενοι ελάμβαναν μεγαλύτερες αποδοχές (εφάπαξ) οι οποίες υπολογίζονται με βάση τον τελευταίο (αυξημένο) μισθό και όχι με βάση τις συνολικές εισφορές.
  «Δεμένα» στα λιμάνια όλης της χώρας θα μείνουν για 24 ώρες όλα τα επιβατηγά-οχηματαγωγά πλοία, καθώς οι ναυτικοί που αποτελούν τα πληρώματά τους, συμμετέχουν με απόφαση της ΠNΟ στην κινητοποίηση της ΓΣEE και των άλλων ανωτάτων συνδικαλιστικών οργανώσεων.
 H ακινητοποίησή τους άρχισε από τα ξημερώματα στις 6.00 και θα διαρκέσει μέχρι
 Ψήφος επί της αρχής στο εργασιακό με λίγες ενστάσεις
 καταγραφή απλών ενστάσεων από βουλευτές του ΠΑΣΟΚ για το εργασιακό νομοσχέδιο συνεχίστηκε και χθες, δεύτερη μέρα συζήτησής του στην Ολομέλεια της Βουλής. Οι
ενστάσεις πάντως δεν ήταν τέτοιες και τόσες που να οδηγήσουν τη Ν.Δ. να ζητήσει ονομαστική ψηφοφορία. Ετσι, ένα νομοσχέδιο για το οποίο τόσος θόρυβος είχε προηγηθεί, ψηφίστηκε επί της αρχής μόνον από την κυβερνητική πλειοψηφία δίχως κραδασμούς.
 Ο υπουργός Εργασίας, Τ. Γιαννίτσης, στην ομιλία του αναφέρθηκε στις «εφτά καινοτομίες που εισάγονται με το νομοσχέδιο». Μίλησε δηλαδή για το 38ωρο που μπορούν να εφαρμόζουν κατά δική τους επιλογή οι επιχειρήσεις, δίχως μείωση των
απολαβών και εφαρμογή του διευθυντικού δικαιώματος. Ακόμη, για την κατάργηση της υπερεργασίας, την αύξηση του κόστους των υπερωριών, τη χορήγηση αυξήσεων σε μερικώς απασχολούμενους και μακροχρόνια ανέργους κ.λπ.
 Κριτική εκ των έσω για το νομοσχέδιο (μετά την προχθεσινή των Α. Χρυσανθακόπουλου, Γ. Δασκαλάκη, Δ. Πιπεργιά και Π. Κουρουμπλή) έκανε, χθες, ο Χ. Καστανίδης, ο οποίος τόνισε ότι για να μειωθεί η ανεργία χρειάζεται συντονισμός διαφόρων υπουργείων αλλά και εξέταση των πολιτικών που ήδη εφαρμόζονται, ενώ εξέφρασε αμφιβολίες για τα αποτελέσματα που η κυβέρνηση επαγγέλλεται ότι θα έχει το νομοσχέδιο.
  Σκληρός ιδιαίτερα ήταν ο ανεξάρτητος βουλευτής Β. Κεδίκογλου, ο οποίος καταλόγισε προσωπικά στον πρωθυπουργό Κ. Σημίτη και στην κυβέρνηση ότι «θέλουν
  Από τη Ν.Δ. η κοινοβουλευτική εκπρόσωπος του κόμματος Μαριέττα Γιαννάκου υποστήριξε ότι το νομοσχέδιο δεν είναι παρά ένας «εσωκομματικός συμβιβασμός» σε σχέση με τις υποσχέσεις που δόθηκαν και τις ελπίδες που επενδύθηκαν. Ο βουλευτής Τρικάλων της αξιωματικής αντιπολίτευσης Σ. Χατζηγάκης διαφοροποιήθηκε από την επίσημη θέση του κόμματός του ζητώντας τη θέσπιση του 35ώρου.
 Πάντως, ο υφυπουργός Εργασίας Χρ. Πρωτόπαπας, απαντώντας στις επικρίσεις, υποστήριξε ότι ο μοναδικός στόχος είναι η αντιμετώπιση της ανεργίας, κάτι που δεν θα γίνει μόνο μ' αυτό το νομοσχέδιο, το οποίο αποτελει μέρος της πολιτικής
