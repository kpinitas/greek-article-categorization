Νωρίτερα θα ξυπνούν και αργότερα θα επιστρέφουν στο σπίτι τους από τις αρχές του νέου χρόνου οι χρηματιστές και οι επενδυτές της Σοφοκλέους, καθώς χθες η διοίκηση του Χρηματιστηρίου αποφάσισε να επεκτείνει κατά τρία τέταρτα το χρόνο
της συνεδρίασης, αρχής γενομένης της πρώτης συνεδρίασης του 2001.
 Αγουροξυπνημένοι λοιπόν οι χρηματιστές θα ξεκινούν να δίνουν προσυνεδριακές εντολές στο σύστημα από τις 9.45 π.μ. έως και τις 10 π.μ. (αντί 10.15 π.μ. με 10.30 π.μ. που ήταν μέχρι σήμερα ο προσυνεδριακός χρόνος), ενώ θα μπαίνουν στο
παιχνίδι των κανονικών συναλλαγών μισή ώρα νωρίτερα, δηλαδή από τις 10 το πρωί
μέχρι σήμερα. Το νέο ωράριο είναι κοινό με αυτό του Χρηματιστηρίου Παραγώγων Αθηνών, το οποίο αναμένεται να συγχωνευθεί με το ΧΑΑ.
 Η επέκταση του ωραρίου των συναλλαγών έχει θεωρηθεί μέτρο απαραίτητο για τη λειτουργία του ελληνικού Xρηματιστηρίου στο πλαίσιο της διεθνοποίησής του, προκειμένου η Σοφοκλέους να προσεγγίσει χρονικά τη λειτουργία των μεγάλων ευρωπαϊκών αγορών. Στο πλαίσιο αυτό, φυσιολογικά η συνεδρίαση θα έπρεπε να επεκταθεί προς το μεσημέρι και όχι τις πρωϊνές ώρες, όμως η αδυναμία του τραπεζικού κλάδου να προσαρμοστεί σε νέα ωράρια λειτουργίας ώθησε τις χρηματιστηριακές αρχές στην απόφαση να επιμηκύνουν μόλις κατά ένα τέταρτο τη συνεδρίαση προς το μεσημέρι, «κλέβοντας» επιπλέον 20 λεπτά από τον πρωινό χρόνο. Ακόμη κι έτσι, όμως, η Σοφοκλέους θα ξεκινά ταυτόχρονα με το χρηματιστήριο της Φρανκφούρτης, στις 10 το πρωί.
 Η αλλαγή του ωραρίου λειτουργίας της Σοφοκλέους εντάσσεται στη δέσμη των μέτρων που εδώ και αρκετούς μήνες έχει ανακοινωθεί ότι θα ληφθούν στο πλαίσιο «εκσυγχρονισμού» του ΧΑΑ και όπως φαίνεται έχει ωριμάσει πια ο καιρός για να εφαρμοστούν κάποια από αυτά με την είσοδο του νέου έτους. Στο πλαίσιο αυτό και
μέσα στο πρώτο τρίμηνο του 2001 θα πρέπει να αναμένονται: η συγχώνευση ΧΑΑ και
Χρηματιστηρίου Παραγώγων, η κατάργηση του floor της Σοφοκλέους, η μετατροπή της ΕΤΕΣΕΠ σε ενιαίο φορέα εκκαθάρισης συναλλαγών, η λειτουργία της ΝΕΧΑ (χθες
εγκρίθηκε το πρώτο ενημερωτικό δελτίο εταιρείας που θα εισαχθεί) και μια σειρά
 Η διεύρυνση ή κατάργηση των ορίων διακύμανσης του 
/-12% για τις μετοχές. Σύμφωνα με τις πληροφορίες που είδαν χθες τη δημοσιότητα, η πλήρης κατάργηση αποτελεί ειλημμένη απόφαση και θα εφαρμοστεί στην πρώτη συνεδρίαση του έτους. «Μακάρι να προλάβουμε μέχρι τότε, αλλά είναι μάλλον αδύνατον», έλεγαν χθες στην «Ε» στελέχη του Χρηματιστηρίου Αξιών Αθηνών και της Επιτροπής Κεφαλαιαγοράς.
 Η κατάργηση των ορίων διακύμανσης ή σε κάθε περίπτωση η διεύρυνσή τους (για τα
οποία υπεύθυνη αρχή είναι η Επιτροπή Κεφαλαιαγοράς) έχει ήδη ανοίξει ως θέμα εδώ και αρκετούς μήνες. Μέχρι σήμερα, ωστόσο, οι αρμόδιες αρχές δεν έχουν καταλήξει αν τα όρια θα απελευθερωθούν πλήρως ή σε αυτή τη φάση τουλάχιστον θα
υπάρξει απλώς μια νέα διεύρυνση και σε τι ποσοστό. Ακόμη, σε ό,τι αφορά το χρόνο εφαρμογής του μέτρου, η εικόνα που επικρατεί είναι ότι «χρονικά είναι σχεδόν αδύνατη η εφαρμογή στη διάρκεια ακόμη και του πρώτου 15ημέρου ή μήνα του νέου έτους».
 Και τούτο καθώς πριν από οιαδήποτε τελική απόφαση θα πρέπει να προηγηθεί συζήτηση με τους φορείς της αγοράς προκειμένου να σκιαγραφηθούν οι επιπτώσεις,
ενώ για την εφαρμογή είναι απαραίτητη η προϋπόθεση να έχει δομηθεί ο μηχανισμός υποστήριξης και παρακολούθησης των συναλλαγών μέσω ειδικών ρυθμίσεων (λ.χ. σε ποιες περιπτώσεις και για πόσο χρόνο θα διακόπτεται η συνεδρίαση ώστε να αποφεύγονται υπερβολές κ.ά.). Σε κάθε περίπτωση, όμως, οι αλλαγές στα όρια διακύμανσης θα δρομολογηθούν μέσα στον Ιανουάριο - Φερβουάριο
 Μόλις πριν από λίγες ημέρες η διοίκηση του Χρηματιστηρίου ξεκαθάρισε ότι η απόφαση για τη θεσμοθέτηση του margin account (νόμος υπ' αριθ. 2843) έχει δημοσιευτεί στην Εφημερίδα της Κυβερνήσεως (ΦΕΚ 219, 12/10/2000), πλην όμως η εφαρμογή δεν είναι άμεση. Οι αποφάσεις αυτές βρίσκονται υπό επεξεργασία και σύμφωνα με τις μέχρι σήμερα εκτιμήσεις δεν πρόκειται να τεθούν σε ισχύ πριν από το τέλος του πρώτου τριμήνου του 2001, πιθανότατα το Μάρτιο.
 Η λύση της «καθυστέρησης» έχει προκριθεί, προκειμένου να δοθεί επαρκής χρόνος στις χρηματιστηριακές εταιρείες να περιορίσουν τους «κόκκινους» κωδικούς των πελατών τους, που σε κάποιες περιπτώσεις λέγεται ότι έχουν δημιουργήσει σημαντικά προβλήματα.
 Για τους λογαριασμούς που παρουσιάζουν «ανοίγματα», πάντως, υπάρχει η σκέψη να
δοθεί πρόσθετος χρόνος προσαρμογής στις χρηματιστηριακές εταιρείες μέσα στο 2001, ώστε να μην προκληθούν σημαντικές πιέσεις από το κλείσιμο των θέσεων.
 Την ίδια περίοδο αναμένεται να ξεκινήσει και η εφαρμογή του short selling, της
δυνατότητας δηλαδή να πωλούν οι επενδυτές μετοχές που δεν έχουν στο χαρτοφυλάκιό τους, με την υποχρέωση να τις αγοράσουν στη συνέχεια.
