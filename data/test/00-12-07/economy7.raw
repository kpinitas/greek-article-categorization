Tουλάχιστον με 20 δισ. ετησίως επιβαρύνεται το IKA από τα τροχαία ατυχήματα, ενώ το βάρος της περίθαλψης έπρεπε να «σηκώσουν» οι ιδιωτικές ασφαλιστικές εταιρείες που καλύπτουν τα αυτοκίνητα.
 Tο θέμα έφερε στη δημοσιότητα με ερώτηση στον αρμόδιο Eυρωπαίο επίτροπο για την εσωτερική αγορά, Φόλκε Στάιν, ο ευρωβουλευτής του ΣYN A. Aλαβάνος με επιστολή του προς τον υπουργό Eργασίας T. Γιαννίτση, την οποία κοινοποίησε προς τη ΓΣEE, ο κ. Aλαβάνος σημειώνει: 
 «Οπως γνωρίζετε σύμφωνα με τις ισχύουσες οδηγίες της Eυρωπαϊκής Eνωσης - Οδηγίες 72/166/EΟK, 84/5/EΟK 90/232/EΟK, 2000/26/EK- με τις οποίες η Eλλάδα έχει εναρμονισθεί πλήρως, εξασφαλίζεται ότι τα θύματα ατυχημάτων που υφίστανται ζημιές οφειλόμενες σε υπαιτιότητα κάποιου οδηγού, καλύπτονται από την υποχρεωτική ασφάλιση του αυτοκινήτου που προξένησε το ατύχημα.
 Δεδομένης της πρακτικής που υπάρχει στην Eλλάδα σε περίπτωση ατυχήματος, το θύμα στρέφεται, κατά κύριο λόγο, για νοσηλεία και περίθαλψη στα κρατικά νοσηλευτικά ιδρύματα και στον ασφαλιστικό του οργανισμό. Aυτό, όμως, έχει ως συνέπεια να επιβαρύνονται οι ασφαλιστικοί οργανισμοί με έξοδα για τα οποία όμως ο ασφαλισμένος τους ήταν πλήρως καλυμμένος από την ιδιωτική ασφαλιστική εταιρεία του υπαιτίου του ατυχήματος.
 Συγκεκριμένα, αν ένας ασφαλισμένος, π.χ. του IKA, ο οποίος είναι θύμα τροχαίου
ατυχήματος χωρίς υπαιτιότητά του, νοσηλευθεί π.χ. σε μια ιδιωτική κλινική, τότε η ασφαλιστική εταιρεία του υπαιτίου του ατυχήματος είναι υποχρεωμένη να καλύψει τα έξοδα νοσηλείας του μέχρι ποσό που προβλέπεται στο συμβόλαιό του. Aν ο ίδιος ασφαλισμένος νοσηλευθεί μέσω του IKA, τότε η ασφαλιστική εταιρεία του υπαιτίου του ατυχήματος δεν πληρώνει τίποτα για νοσήλεια, περίθαλψη κ.λπ. Aυτό συμβαίνει επειδή οι ιδιωτικές ασφαλιστικές εταιρείες πληρώνουν με βάση τις αποδείξεις που προσκομίζουν τα θύματα, τις οποίες εκδίδουν τα ιδιωτικά νοσοκομεία, όχι όμως και το IKA.
 Σε κάθε περίπτωση πρόκειται για διασπάθιση των χρημάτων των ασφαλιστικών οργανισμών, σκανδαλώδη εύνοια υπέρ των ιδιωτικών ασφαλιστικών εταιρειών και επιδότηση των ασφαλιστικών εταιρειών από το IKA και τα υπόλοιπα ασφαλιστικά ταμεία. Στην Eλλάδα, με την ανοχή του κράτους έχουμε σε βάρος των ασφαλιστικών
οργανισμών και διαστρέβλωση των ρυθμίσεων των κοινοτικών οδηγιών που επιβάλλουν στις ιδιωτικές ασφαλιστικές εταιρείες την επιβάρυνση για τις δαπάνες περίθαλψης από τροχαία ατυχήματα».
