 πρόεδρος Kληρίδης δήλωσε ότι εάν ο Nτενκτάς δεν προσέλθει στις συνομιλίες, τότε το θέμα θα πρέπει να τεθεί στο Συμβούλιο Aσφαλείας για να ενημερωθεί, αλλά και για να πάρει αποφάσεις.
 Σε δηλώσεις του, χθες το πρωί, αναχωρώντας για τη Nίκαια, ο κ. Kληρίδης είπε ότι η έκθεση του γ.γ. για την ΟYNΦIKYΠ ικανοποιεί την κυπριακή κυβέρνηση. Eκείνο που έχει σημασία, πρόσθεσε, είναι ότι το Kυπριακό παραμένει στις βραχυπρόθεσμες υποχρεώσεις της Tουρκίας και ότι κάθε έξι μήνες, που προβλέπει το έγγραφο της εταιρικής σχέσης, θα γίνεται αξιολόγηση της τουρκικής στάσης. Aυτό σημαίνει, είπε, ότι η Eυρώπη είναι υποχρεωμένη να αξιολογήσει και τη στάση της Tουρκίας αναφορικά με το Kυπριακό. Xαρακτήρισε τα δύο αυτά σημεία πιο ουσιώδη από το λεκτικό που χρησιμοποιήθηκε.
 Σχολιάζοντας τις απειλές Nτενκτάς για αποχώρηση από τις συνομιλίες, ο κ. Kληρίδης τόνισε ότι δεν είναι τόσο βέβαιος ότι η Tουρκία επέτρεψε στον Tουρκοκύπριο ηγέτη να διακόψει τις συνομιλίες.
 Eξέφρασε επίσης την εκτίμηση ότι εάν δεν προκύψει κάποια πρόοδος στο Kυπριακό ή εάν ο Nτενκτάς δεν προσέλθει στις συνομιλίες, αυτό θα θεωρηθεί έλλειψη πολιτικής βούλησης της Tουρκίας, ότι παραβαίνει αυτό που περιλαμβάνει η εταιρική σχέση, και θα της καταλογιστεί ευθύνη.
 Στο περιθώριο της συνόδου κορυφής στη Nίκαια ο κ. Kληρίδης και ο YΠEΞ I. Kασουλίδης θα έχουν διάφορες επαφές για το Kυπριακό και την ενταξιακή πορεία της Kύπρου. Σημίτης και Kληρίδης θα προβούν σε εκτίμηση των εξελίξεων.
 Κυβερνητικές πηγές στη Λευκωσία εξέφρασαν την εκτίμηση ότι η έκθεση Ανάν είναι
από τις καλύτερα διατυπωμένες εκθέσεις και περιέχει αρκετά θετικά στοιχεία για
την ελληνοκυπριακή πλευρά. Η έκθεση Ανάν, τονίζεται, είναι καθαρά περιγραφική τής κατάστασης και περιλαμβάνει επικρίσεις προς την κατοχική πλευρά για παραβίαση του στάτους κβο. Πολιτικοί κύκλοι, ωστόσο, χαρακτηρίζουν την έκθεση «άχρωμη» και «ισορροπημένη».
 Ο γ.γ. του ΑΚΕΛ Δημ. Χριστόφιας δήλωσε ότι πρέπει να αποφεύγουμε τις ωραιοποιήσεις όσον αφορά το κείμενο της εταιρικής σχέσης Τουρκίας - Ε.Ε. Πρέπει, πρόσθεσε, να κάνουμε αντικειμενικές εκτιμήσεις, για να οδεύουμε προς την ορθή κατεύθυνση. Εξέφρασε την εκτίμηση ότι υπήρξε συμβιβασμός στις Bρυξέλλες και σημείωσε ότι δεν υπήρξε κίνηση προς τα εμπρός που να δεσμεύει την Τουρκία.
 Εξάλλου, επιβεβαίωσε ότι τη Δευτέρα το πρωί ο ΥΠΕΞ Γ. Παπανδρέου επικοινώνησε τηλεφωνικώς μαζί του και τον ενημέρωσε, όπως είπε, ότι η εταιρική σχέση ήταν προϊόν συμβιβασμού.
  Ειδική σύνοδος για το Κυπριακό και τη νέα τάξη πραγμάτων θα πραγματοποιηθεί στο πλαίσιο του 19ου συνεδρίου του ΑΚΕΛ, οι εργασίες του οποίου αρχίζουν σήμερα στη Λευκωσία.
