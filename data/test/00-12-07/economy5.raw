 Μόλις κατά 16% κατάφερε να ξεπεράσει τις τιμές εκκίνησης το συνολικό ποσό που συγκέντρωσε το Δημόσιο από τη δημοπρασία για τις συχνότητες της σταθερής-ασύρματης τηλεφωνίας.
 Οι πέντε κοινοπραξίες δεν έβαλαν βαθιά το χέρι στην τσέπη, σταμάτησαν τα «χτυπήματα» στο 13ο γύρο και απέκτησαν έξι φάσματα συχνοτήτων πληρώνοντας συνολικά 15, 7 δισ. δραχμές, ενώ από τις τιμές εκκίνησης για τα επτά φάσματα (ένα έμεινε αδιάθετο) προέκυπτε ποσόν 13, 5 δισ. δραχμών.
 Ωστόσο, όλες οι πλευρές (υπουργείο Μεταφορών, Εθνική Επιτροπή Τηλεπικοινωνιών-Ταχυδρομείων, αδειοδοτηθείσες επιχειρήσεις) δήλωσαν χθες απόλυτα ικανοποιημένες επειδή η διαδικασία της δημοπρασίας ολοκληρώθηκε άψογα και έγινε το πρώτο βήμα για την απελευθέρωση της τηλεπικοινωνιακής αγοράς. Ο πρόεδρος της Εθνικής Επιτροπής Τηλεπικοινωνιών -Ταχυδρομείων (ΕΕΤΤ) Μανώλης Γιακουμάκης προέβη μάλιστα και σε δήλωση, λέγοντας ότι ένα ή δύο δισεκατομμύρια δραχμές πάνω ή κάτω είναι «συζήτηση για ψιλικατζήδες»! 
 Υπενθυμίζεται ότι όταν ξεκίνησε η διαδικασία για την εκχώρηση συχνοτήτων για άσκηση τηλεπικοινωνιακών δραστηριοτήτων το περασμένο καλοκαίρι, υπήρξαν εκτιμήσεις από πολλές πλευρές βάσει των οποίων το Δημόσιο θα μπορούσε να εισπράξει 50-60 δισεκατομμύρια δραχμές μόνο από τις άδειες σταθερής-ασύρματης τηλεφωνίας.
 Από τις τιμές εκκίνησης που αποφάσισε η ΕΕΤΤ για τη δημοπρασία των επτά περιοχών συχνοτήτων προέκυπτε συνολικό ποσό 13, 5 δισεκατομμυρίων δραχμών. Από τις προσφορές που έκαναν, όμως, οι ενδιαφερόμενοι και με δεδομένο ότι μία περιοχή (με τιμή εκκίνησης 1 δισ.) έμεινε αδιάθετη, προκύπτει τελικώς συνολικό
ποσό 15, 7 δισ. δραχμών. Σε αυτό προστίθενται 4, 02 δισ. δραχμές τα οποία θα δώσει ο ΟΤΕ προκειμένου να αποκτήσει δύο περιοχές συχνοτήτων (το ποσό προέκυψε
από το μέσο όρο των τιμημάτων που βγήκαν από τη δημοπρασία). Ετσι, το Δημόσιο θα εισπράξει τελικώς 19, 72 δισ. δραχμές.
 Οταν χθες ο πρόεδρος της ΕΕΤΤ Μ. Γιακουμάκης ρωτήθηκε για ποιο λόγο δεν επιτεύχθηκαν οι εισπρακτικοί στόχοι, είπε ότι τα περί εισπράξεων 60 δισ. ήταν προκατασκευασμένα από κάποιους που ήθελαν να προετοιμάσουν την αρνητική κριτική τους. Τόνισε ακόμη πως σημασία έχει ότι δρομολογήθηκε η απελευθέρωση με άψογη διαδικασία και η είσπραξη ενός ή δύο δισεκατομμυρίων είναι συζήτηση για ψιλικατζήδες. Οταν του επισημάνθηκε όμως πως μια τέτοια δήλωση δεν αρμόζει
σε δημόσιο λειτουργό, ζήτησε συγγνώμη και παρακάλεσε να μην παρεξηγηθεί η δήλωσή του. Ο υφυπουργός Μεταφορών Αλ. Βούλγαρης πήρε το λόγο λέγοντας ότι το αποτέλεσμα είναι καλό και ανάλογο άλλων δημοπρασιών.
των 26 GHZ για να επεκτείνει τις υπηρεσίες που ήδη προσφέρει κυρίως σε μεγάλες
επιχειρήσεις. Η ΔΕΗ με τις τράπεζες Εθνική-Αλφα-Γενική απέκτησε 2 επί 112 ΜΗΖ έναντι 3, 01 δισ. και τώρα ξεκινά διαδικασία αναζήτησης στρατηγικού συμμάχου στις τηλεπικοινωνίες. Η Τέλεκομ Ιτάλια με την Forthnet απέκτησαν επίσης 2 επί 56 ΜΗΖ προσφέροντας 2, 92 δισ. δραχμές.
