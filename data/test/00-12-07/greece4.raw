 Την παραίτησή του από τη θέση του ειδικού πραγματογνώμονα που διερευνούσε τα αίτια του ναυαγίου του «Εξπρές Σαμίνα» υπέβαλε χθες στον ειδικό-εφέτη ανακριτή
Αιγαίου Νίκο Καραδημητρίου ο πρώην αξιωματικός της Πυροσβεστικής Υπηρεσίας και
 Aναγκάστηκε να ζητήσει την παραίτησή του μετά τις αποκαλύψεις, ότι έπασχε από ψυχοσωματική αναπηρία και δεν κατείχε τα απαραίτητα προσόντα ναυτικής ικανότητας που απαιτούνται για τη σοβαρή και υπεύθυνη θέση του πραγματογνώμονα.
 Η αίτηση της παραίτησης του Ηλία Στεφανάκου παρελήφθη από τον προϊστάμενό του Εφέτη Αιγαίου Νίκο Καραδημητρίου, ο οποίος θα αποφασίσει εάν την κάνει αποδεκτή.
 Mετά την αίτηση παραίτησης του Ηλία Στεφανάκου αναμένεται να υποβάλει την παραίτησή του και ο δύτης Νίκος Λαμπράκος, ο οποίος αν και το ποινικό του μητρώο δεν ήταν λευκό συνέχιζε να παίρνει μέρος στις υποβρύχιες έρευνες στο ναυάγιο.
 Αν τελικά ο κ. Καραδημητρίου αποδεχθεί την παραίτηση του κ. Στεφανάκου, τότε γεννάται σοβαρότατο ζήτημα τόσο με την έρευνα του «Σαμίνα» όσο και με τις έρευνες των προηούμενων ναυτικών ατυχημάτων, των οποίων είχε επιληφθεί ως πραγματογνώμονας εκδίδοντας τα ανάλογα πορίσματα.
 Την ίδια στιγμή, στο Αστυνομικό Τμήμα Σύρου υπέβαλε αίτηση εξαίρεσης του πραγματογνώμονα και ο δικηγόρος του υποπλοιάρχου Τάσου Ψυχογιού, Πέτρος Μαντούβαλος Ο κ. Μαντούβαλος προσκόμισε το αντίγραφο της Ανώτατης Υγειονομικής
Επιτροπής της ΕΛΑΣ που ανέφερε ότι έχει σε ποσοστό 91% ψυχοσωματική αναπηρία.
 Μετά την ολοκλήρωσή της η δικογραφία για το θάνατο του Παντελή Σφηνιά παρελήφθη από την Εισαγγελία Πειραιά, η οποία πιθανότατα σήμερα θα την αναθέσει σε εισαγγελέα. Aφού μελετηθεί, αν συντρέχουν κάποιοι λόγοι, θα διαταχθεί περαιτέρω έρευνα, αν όχι θα τεθεί στα Αρχείο, κάτι που θεωρείται σχεδόν βέβαιο, αφού τόσο οι ιατροδικαστές όσο και οι αξιωματικοί της Ασφάλειας
που διενήργησαν τις έρευνες αναφέρουν ότι ο θάνατός του είναι καθαρή πράξη αυτοκτονίας, αποκλείοντας κάθε εγκληματική ενέργεια ή ατύχημα.
 Χθες, στην Εισαγγελία Πειραιά παρουσιάστηκε ο πρώην μηχανικός του «Εξπρές Σαμίνα» Αναστάσιος Σορόκας, ο οποίος μετά το ναυάγιο είχε καταγγείλει δημόσια την αναξιοπλοΐα του πλοίου και ζήτησε από τον προϊστάμενο της Εισαγγελίας Αριστείδη Φραγκιαδάκη να του χορηγήσει άδεια οπλοφορίας, αφού, όπως τόνισε, μετά τις καταγγελίες δέχεται απειλητικά τηλεφωνήμτα κατά της ζωής του.
 Ο εισαγγελέας επιφυλάχθηκε να απαντήσει στο αίτημά του, λέγοντάς του ότι θα εξεταστεί τις επόμενες ημέρες και θα ενημερωθεί υπηρεσιακά.
 Στους διαδρόμους της Εισαγγελίας εμφανίστηκε και ο εφοπλιστής Γεράσιμος Αγούδημος, ο οποίος δεν είχε κληθεί να καταθέσει για κάποιες από τις δηλώσεις του στα τηλεοπτικά παράθυρα. Οπως τόνισε στους δημοσιογράφους η παρουσία του εκεί αφορούσε προσωπική του υπόθεση, την οποία δεν ήθελε να γνωστοποιήσει.
 Aξίζει να σημειωθεί ότι σίγουρη θεωρείται πλέον η διερεύνηση όλων των πιστοποιητικών ναυτικής ικανότητας του Ηλία Στεφανάκου από το Πρωτοδικείο Πειραιά, στους «πίνακες» του οποίου συμπεριλαμβάνεται ως πραγματογνώμων και με
 «Πιστεύοντας ότι επειδή η έρευνά μου είχε πλησιάσει την αλήθεια για τα αίτια και τις συνθήκες του ναυαγίου, αυτό ενόχλησε εκείνους που θεωρούν ότι βλάπτονταν από αυτή.
 Eτσι άρχισε εναντίον μου μια συστηματική κατατρομοκράτηση, ένας αδυσώπητος πόλεμος λάσπης και συκοφαντιών. H πράγματι κλονισμένη από ρομαντικές αυτοθυσίες, κατά την άσκηση των προηγούμενων καθηκόντων μου, υγεία μου, δεν αντέχει σε άλλα χτυπήματα και για το λόγο αυτό αναγκάζομαι με λύπη μου να υποβάλω την παραίτησή μου από τα καθήκοντα του πραγματογνώμονα, λόγω αντικειμενικής πλέον αδυναμίας μου να συνεχίσω το έργο μου στις συνθήκες αυτές.
 Mετά από τα παραπάνω, είναι αυτονόητο ότι τα συμπεράσματα στα οποία έχω προσωρινά καταλήξει, μετά την πολύμηνη και επίπονη έρευνά μου, θα τα κρατήσω μόνο για τον εαυτό μου.
 Iδιόγραφο, όμως, σημείωμά μου με σχετικές πληροφορίες, θα βρίσκεται στα χέδια δύο δικηγόρων της εμπιστοσύνης μου, το οποίο θα δημοσιοποιηθεί σε περίπτωση που μου συμβεί οτιδήποτε...».
 Tηλεφωνικά, από προχθές το πρωί, είχε ειδοποιήσει τον προϊστάμενό του, εφέτη-ανακριτή Nίκο Kαραδημητρίου, ότι θέλει να παραιτηθεί από τη θέση του πραγματογνώμονα ο Hλίας Στεφανάκος, στην οποία είχε διοριστεί από το Πρωτοδικείο Πειραιά.
 Ουδείς γνωρίζει τι ειπώθηκε μεταξύ του πραγματογνώμονα και του ειδικού εφέτη-ανακριτή. Φαίνεται όμως ότι ο κ. Kαραδημητρίου δεν πίστεψε την πρόθεσή του και του είπε να το ξανασκεφτεί και να ξαναμιλήσουν.
 Ομως ο κ. Στεφανάκος την ίδια μέρα συνέταξε την επιστολή παραίτησης και την παρέδωσε στον ανακριτή, αναφέροντας μάλιστα ότι έχει αφήσει ιδιόγραφο σημείωμα
με σχετικές πληροφορίες σε δύο δικηγόρους της εμπιστοσύνης του, με τον όρο το σημείωμα να δει το φως της δημοσιότητας σε περίπτωση που του συμβεί οτιδήποτε.
ΜΟΣΧΑ Του ΘΑΝΑΣΗ ΑΥΓΕΡΙΝΟΥ Σε δημοσίευμά της η ρωσική εφημερίδα «Μασκόφσκι Καμσαμόλετς» επικαλείται Ρώσους ειδικούς, που παρακολούθησαν επισκευαστικές εργασίες στα ρωσικά «δελφίνια» τύπου «Κομήτης» στην Ελλάδα, για να συμπεράνει ότι υπάρχουν «πολλαπλές παραβάσεις ως προς την εκμετάλλευση των σκαφών και την ασφάλεια της ναυσιπλοϊας στο λιμάνι του Πειραιά». Οι τεχνικοί από την Aγ. Πετρούπολη, που μίλησαν στον ανταποκριτή της εφημερίδας στην Aθήνα Bλαντίμιρ Mάλισεφ, είπαν ότι σε πολλά από τα «δελφίνια»,
που χρησιμοποιεί ανάμεσα σε άλλες εταιρείες και η Minoan Fl ying Dolfins, «για λόγους οικονομίας χρησιμοποιούνταν συχνά όχι τυποποιημένα, αλλά φθαρμένα ανταλλακτικά, που είχαν ξεπεράσει το όριο αντοχής τους και προμηθεύονταν μέσω λαθρεμπορίου». H εφημερίδα σημειώνει ότι οι επισκευές γίνονταν όχι από εξειδικευμένα συνεργεία ειδικών, αλλά από πρόχειρες ομάδες, που αποτελούνταν κυρίως από Aλβανούς λαθρομετανάστες.
 Οπως δήλωσαν εκπρόσωποι του εργοστασίου «Zβεζντά» της Aγ. Πετρούπολης, όπου κατασκευάζονται οι κινητήρες των «δελφινιών», κατά την πολυετή χρήση τους στη Σ. Eνωση και τη Pωσία δεν υπήρξε ούτε ένα ατύχημα, ενώ στην Eλλάδα σημειώθηκαν
τα τελευταία χρόνια αρκετά, με σοβαρότερο την πυρκαγιά του περασμένου Aυγούστου σε «δελφίνι» της Minoan, όπου, όπως αποδείχτηκε, δεν λειτουργούσε το σύστημα πυρόσβεσης.
 Tο εργοστάσιο «Zβεζντά» έχει επανειλημμένως απευθυνθεί προς την ελληνική πλευρά με προειδοποιήσεις για τους κινδύνους από τέτοιες μεθόδους επισκευών. «Σχετική επιστολή έχει αποσταλεί επίσης και στη γαλλική (;) εταιρεία στον Πειραιά, που εκδίδει πιστοποιητικά αξιοπλοΐας, τα οποία επιβεβαιώνουν την ασφάλεια των σκαφών ύστερα από επισκευές».
 «Ηταν πολύ στενοχωρημένος για όσα είχαν συμβεί αλλά δεν είχα καταλάβει τις προθέσεις του. Με ξεγέλασε και μένα». Αυτά ήταν τα λόγια της χήρας του Παντελή
Σφηνιά, Γιούλης, στο δημοσιογράφο Νίκο Κακαουνάκη και την εφημερίδα «Στο Καρφί». 
 Οπως αναφέρεται στο προχθεσινό φύλλο της εφημερίδας, η Γιούλη Σφηνιά έμαθε από
την τηλεόραση για το θάνατο του συζύγου της, ενώ δεν υπήρχε το παραμικρό σημάδι στη συμπεριφορά του που να έδειχνε τι επρόκειτο να συμβεί. «Με φίλησε όπως με φιλούσε, δεν με κράτησε ούτε μια στιγμή παραπάνω στην αγκαλιά του, με την έννοια ότι δεν θα με ξανάβλεπε, κι έφυγε κανονικά. Με ξεγέλασε και μένα. Δεν κατάλαβα τίποτα. Ηταν πολύ στενοχωρημένος. Για τους ανθρώπους που χάθηκαν.
Για όλες αυτές τις κακίες που γράφτηκαν για το πρόσωπό του. Για τα πάντα. Ηταν
βαθιά συναισθηματικός και όλα αυτά τον είχαν τσακίσει. Αλλά εκείνη τη μέρα δεν
 Οσον αφορά την περιβόητη συνάντηση-σύσκεψη με κάποιους μεγαλομετόχους της εταιρείας, η Γιούλη Σφηνιά είπε: «Δεν θα έλεγα ότι ήταν φουρκισμένος. Ηταν στενοχωρημένος, αλλά δεν είχε ιδιαίτερη οργή. Τον ρώτησα και μου λέει: Εντάξει, ήταν μια συνάντηση όπως την περίμενα». Την ιδια στιγμή, τόνισε ότι τα
όσα λέγονται για κασέτα που άφησε ο σύζυγός της μάλλον δεν ευσταθούν, αφού ο Παντελής Σφηνιάς δεν είχε καλή σχέση με τα μηχανήματα. «Δεν ήξερε να λειτουργεί το κασετόφωνο. Ηταν άσχετος με αυτά». 
 Η χήρα Σφηνιά αναφέρθηκε και στο περιστατικό που έγινε την προηγούμενη Κυριακή
της αυτοκτονίας του, με το μοίρασμα των ρούχων του. «Πάντα μοίραζε τα ρούχα του, γιατί είχε πολλά. Κάθε φορά, σε κάθε σεζόν, έδινε διάφορα. Στα παιδιά του
τα ξεχώριζε γιατί είχαν το ίδιο νούμερο και κάτι πιο παλιά στους Φιλιππινέζους. Είναι ψέματα πως δεν άφησε ούτε κάλτσες στο σπίτι. Επειδή είχε πάρα πολλά έλεγε ότι θα πάρει καινούργια και τα έδινε. Δεν είναι ότι ξαφνικά άρχισε να χαρίζει πράγματα για να υποψιαστώ οτιδήποτε».
 Για το χαρτοφύλακα με τα 50 εκατ., που βρέθηκαν στο γραφείο του άντρα της, είπε χαρακτηριστικά ότι δεν τον είδε να φεύγει με την τσάντα, παρ' όλο που της
είχε πει να του θυμίσει να πάρει κάτι χρήματα γιατί ήθελε να τα πάει στο γραφείο. 
