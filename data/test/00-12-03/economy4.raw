Hαπομάκρυνση από την «μακροοικονομική σταθερότητα» και η επάνοδός της σ' αυτή είναι το σημαντικότερο πρόβλημα που αντιμετωπίζει η οικονομία ενόψει της ένταξης της δραχμής στη ζώνη του ευρώ σε λιγότερο από ένα μήνα, σύμφωνα με τον διοικητή της Τραπέζης της Ελλάδος . 
Ο κ. Λ. Παπαδήμος διατύπωσε με την έκθεσή του προς τη Βουλή (που κατατέθηκε την περασμένη Τετάρτη) τις ανησυχίες, αλλά και τις έμμεσες συστάσεις της ΤτΕ για το νέο μείγμα οικονομικής πολιτικής που απαιτείται για την εντός της ΟΝΕ εποχή, παράλληλα όμως έπειτα από ένα περίπου χρόνο παρενέβη και πάλι την περασμένη Τετάρτη με δηλώσεις του για το ΧΑΑ, υποστηρίζοντας αυτή τη φορά ότι μετά τη μεγάλη πτώση που έχει προηγηθεί σήμερα, όπως διευκρινίζει στην «Οικονομία», υπάρχουν σοβαροί λόγοι για τη μεσοπρόθεσμη καλή πορεία του.
Για την πορεία της οικονομίας ο διοικητής της ΤτΕ, απαντώντας σε σχετικό ερώτημα της «Οικονομίας» μετά την κατάθεση στη Βουλή της ενδιάμεσης έκθεσης της Τραπέζης της Ελλάδος, υπογράμμισε ότι αν και «οι εγχώριες πληθωριστικές πιέσεις εξακολουθούν να είναι συγκρατημένες, ο πληθωρισμός έχει φτάσει σε υψηλότερο επίπεδο (4%) και η επιδίωξη όλων, και της κυβέρνησης και της νομισματικής πολιτικής, είναι η υποχώρησή του και πάλι πλησίον και κάτω του 2%».
Διευκρινίζει, όμως, ότι πίσω από τη φράση «επάνοδος σε συνθήκες μακροοικονομικής σταθερότητας» της έκθεσης η μόνη ερμηνεία είναι η «επάνοδος σε ένα αυστηρό ορισμό της μακροοικονομικής σταθερότητος». 
Εχει ευρύτερη σημασία, τονίζει, η επίτευξη αυτού του στόχου ιδιαίτερα μετά την ένταξη της χώρας στη ζώνη του ευρώ, «διότι εάν ο πληθωρισμός στη χώρα μας διατηρηθεί συστηματικά σε επίπεδο υψηλότερο από το μέσο όρο στη ζώνη του ευρώ, θα επηρεάσει την ανταγωνιστικότητα της ελληνικής οικονομίας και μακροπρόθεσμα θα έχει επιπτώσεις και στα πραγματικά οικονομικά μεγέθη».
Στην έκθεση της ΤτΕ δεν τίθεται σε αμφισβήτηση ο στόχος του προϋπολογισμού υποστηρίζει ο κ. Λ. Παπαδήμος, «αλλά εάν η εξέλιξη του πληθωρισμού στη διάρκεια του έτους δεν είναι η προβλεπόμενη λόγω εξωγενών επιδράσεων, ή σε περίπτωση που σημειωθούν για διάφορους λόγους αποκλίσεις στα δημοσιονομικά μεγέθη από τους στόχους που έχουν τεθεί, θα πρέπει σε κάθε περίπτωση να επιτευχθεί το προβλεπόμενο στον προϋπολογισμό πλεόνασμα». 
Η θέση της τράπεζας είναι ότι αυτό «θα πρέπει να επιδιωχθεί με περικοπή των δαπανών και όχι με πρόσθετες φορολογικές επιβαρύνσεις». Οπως είπε, «πρέπει η προσπάθεια να επικεντρωθεί, αφενός στη μείωση ορισμένων καταναλωτικών δαπανών και, αφετέρου, στον περιορισμό των επιχορηγήσεων προς τους δημόσιους οργανισμούς, το συνολικό επίπεδο των οποίων είναι σχετικά υψηλό. Και βεβαίως για να επιτευχθεί όχι άμεσα αλλά σταδιακά μείωση των επιχορηγήσεων επιχειρήσεων και δημοσίων οργανισμών, θα πρέπει παράλληλα να συνοδευτεί αυτή η προσπάθεια με ταχύτερη υλοποίηση των προγραμμάτων εξυγίανσης που ήδη υπάρχουν...».
Οσον αφορά το ΧΑΑ, ο κ. Παπαδήμος, που πριν ένα περίπου χρόνο είχε προειδοποιήσει για τη χρηματιστηριακή φούσκα, τώρα εμφανίζεται αισιόδοξος για τη μεσοπρόθεσμη πορεία του και υποστηρίζει ότι έχουν διαμορφωθεί μια σειρά από παράγοντες που αναμένεται ότι θα οδηγήσουν σε θετικές εκτιμήσεις για την πορεία της αγοράς. Ταυτόχρονα, όμως, προειδοποιεί και πάλι για τους κινδύνους που υπάρχουν για τους επενδυτές. 
Σήμερα, σημειώνει ο διοικητής της ΤτΕ, συμβαίνει ίσως ακριβώς το αντίθετο από εκείνο που είχε συμβεί το καλοκαίρι και το φθινόπωρο του 1999 : «Eχει διαμορφωθεί ένα κλίμα υπερβολικής απαισιοδοξίας, το οποίο επηρεάζει δυσμενώς την αγορά».
Στην τρέχουσα συγκυρία, όπως υποστηρίζει, «μπορεί να επισημάνει κανείς παράγοντες που αναμένεται ότι θα επηρεάσουν θετικά την εξέλιξη των χρηματιστηριακών αξιών μεσομακροπρόθεσμα» και συνοψίζει τους παράγοντες αυτούς σε τέσσερεις:
n Ο πρώτος παράγοντας είναι ότι οι τιμές πολλών εταιρειών, με καλές προοπτικές, έχουν υποχωρήσει σε επίπεδα τα οποία, σε σχέση με τα αναμενόμενα κέρδη τους, «είναι συγκρίσιμα ή και καλύτερα από αυτά που έχουν διαμορφωθεί στα ξένα χρηματιστήρια». Αυτό θα συντελέσει για τις εταιρείες αυτές σε μία ευνοϊκότερη εξέλιξη των χρηματιστηριακών αξιών στο μέλλον. 
n Δεύτερον, «μετά τη μεγάλη πτώση των επιτοκίων, οι αποδόσεις εναλλακτικών τοποθετήσεων, όπως είναι οι καταθέσεις και τα ομόλογα, γίνονται λιγότερο ελκυστικές σε σύγκριση με τις αποδόσεις των μετοχών».
n Τρίτον, η ένταξη της χώρας στη ζώνη του ευρώ και οι επιπτώσεις της στις προοπτικές των επιχειρήσεων. «Εφόσον αξιοποιηθούν τα πλεονεκτήματα και οι ευκαιρίες που δημιουργεί η ένταξη στη ζώνη του ευρώ για πολλές επιχειρήσεις, θα συντελέσουν στην άνοδο των κερδών τους μεσοπρόθεσμα». 
n Τέταρτον, «έχουν υιοθετηθεί πολλές θεσμικές ρυθμίσεις τους τελευταίους μήνες , που συμβάλλουν στην αποτελεσματικότερη λειτουργία της αγοράς και στην αποφυγή της επανάληψης ορισμένων πρακτικών του παρελθόντος».
Οι παράγοντες αυτοί αναμένεται, τονίζει ο διοικητής της ΤτΕ, ότι θα επηρεάσουν ευνοϊκά μεσομακροπρόθεσμα, ίσως και βραχυπρόθεσμα, την εξέλιξη των χρηματιστηριακών αξιών.
Τους λόγους αυτούς για μια θετική εξέλιξη της χρηματιστηριακής αγοράς υπογράμμισε ο διοικητής της ΤτΕ και την περασμένη Τετάρτη κατά την παρουσίαση της έκθεσης, υπενθυμίζοντας όμως ότι «είναι δύσκολο να γίνουν βραχυπρόθεσμες προβλέψεις και οι επενδυτές μεταξύ των άλλων πρέπει να λαμβάνουν υπόψη και άλλους παράγοντες όπως οι εξελίξεις στις διεθνείς αγορές κεφαλαίων». 
Υπενθύμισε μάλιστα ότι «η εξέλιξη των τιμών των μετοχών στους προηγούμενους δώδεκα μήνες επηρεάστηκε από διάφορους παράγοντες. Μεταξύ αυτών ήταν και η σημαντική υποχώρηση των χρηματιστηριακών αξιών πολλών εταιρειών υψηλής τεχνολογίας που επηρέασε την επενδυτική πολιτική των ξένων επενδυτών σε διάφορες αγορές αλλά και στην Ελλάδα».
ΣTΟ ENΔEXΟMENΟ βελτίωσης των ευρωπαϊκών χρηματιστηριακών αγορών και του ΧΑΑ, για την επιτάχυνση του προγράμματος των ιδιωτικοποιήσεων, στρέφει την προσοχή του το οικονομικό επιτελείο της κυβέρνησης, προκειμένου να αναστρέψει το ισχυρό κλίμα αβεβαιότητας στην οικονομία.
Στην αιχμή των κινήσεων αυτών θα είναι αφενός η απελευθέρωση των αγορών τηλεπικοινωνιών και ενέργειας και αφετέρου η μετοχοποίηση της ΑΤΕ, η επιχείρηση μετοχοποίησης του ΟΠΑΠ και βεβαια η ιδιωτικοποίηση της Ολυμπιακής μέχρι τον Φεβρουάριο.
Ιδιαίτερα για την Ολυμπιακή ο υπουργός Mεταφορών κ. Χ. Βερελής εμφανίζεται -με την υποστήριξη του Γιάννου Παπαντωνίου- να δρομολογεί με επείγουσες διαδικασίες την ιδιωτικοποίηση του 51% έως 65% της Ολυμπιακής παρά το γεγονός ότι το ενδιαφέρον από το εξωτερικό διαφαίνεται αμυδρό ενώ το ενδιαφέρον από το εσωτερικό «χάνεται» στο λαβύρινθο των πολιτικο-οικονομικών αντιπαραθέσεων.
Στο οικονομικό επιτελείο πάντως ευελπιστούν ότι ο διαγωνισμός θα έχει προκηρυχθεί μέχρι τις 15 Δεκέμβρη και η διαδικασία πώλησης θα έχει ολοκληρωθεί μέχρι τα τέλη Φεβρουαρίου.
H όλη διαδικασία προβλέπει τη μείωση του πλεονάζοντος προσωπικού με πρόωρη συνταξιοδότηση και μετατάξεις σε άλλες υπηρεσίες, ενώ το νέο εργασιακό καθεστώς της Ο.Α. θα διαμορφωθεί από το νέο ιδιοκτήτη.
Οι εργαζόμενοι της Ο.Α. εμφανίζονται πάντως να ζητούν την αύξηση του ποσοστού δωρεάν διανομής μετοχών από το 6%, ενώ παραμένει ανοικτό το πώς θα αντιδράσουν οι 61 βουλευτές που είχαν ζητήσει διευκρινίσεις από τον κ. Βερελή για την ιδιωτικοποίηση, όταν το θέμα θα πάει στη Βουλή για τις απαραίτητες νομοθετικές ρυθμίσεις.                                    
 ΟTE), λιγότερο απ' ό,τι στην Eλλάδα, καθώς για κλήσεις μέσα στην ίδια πόλη η χρέωση ανά λεπτό δεν ξεπερνά τις 30 λιρέτες (περίπου 6 δραχμές). Kαι η κλήση σε κινητό τηλέφωνο είναι φθηνότερη απ' ό,τι στην Eλλάδα (περίπου 90-95 δραχμές το λεπτό).
ΣXEΔΟN σε όλες τις χώρες της Eυρωπαϊκής Eνωσης ­Iταλία, Aγγλία, Bέλγιο, Γαλλία, Iσπανία κ.α.­ οι τηλεπικοινωνιακοί οργανισμοί έχουν ήδη υιοθετήσει νέες τεχνολογίες που προσφέρουν πολλαπλάσιες ταχύτητες μετάδοσης δεδομένων και σύνδεσης στο Iντερνετ σε ιδιώτες και επιχειρήσεις. Στην Eλλάδα, οι συνδρομητές του ΟTE θα αργήσουν να δουν αντίστοιχες υπηρεσίες.
Ο Οργανισμός φιλοδοξεί ότι έως το τέλος του χρόνου θα προκηρύξει διεθνή διαγωνισμό για να προμηθευτεί το απαραίτητο τηλεπικοινωνιακό υλικό που θα επιτρέψει να υιοθετήσει τη νέα τεχνολογία κάποια στιγμή μέσα στο 2001, σύμφωνα πάντοτε με τις πιο αισιόδοξες εκτιμήσεις.
H νέα τεχνολογία που «εξαπλώνεται» με ταχείς ρυθμούς στην Eυρώπη λέγεται ADSL (Asymmetric Digital Suscriber Line). Aξιοποιεί το υπάρχον δίκτυο χαλκού που διαθέτει ο ΟTE και το μόνο που απαιτείται είναι η εγκατάσταση modem τόσο στο χώρο του συνδρομητή όσο και στα κέντρα του τηλεπικοινωνιακού οργανισμού. H τεχνολογία ADSL είναι «ασύγχρονη», δηλαδή οι ταχύτητες αποστολής δεδομένων είναι πολύ μικρότερες από τις ταχύτητες λήψης.
Ωστόσο, οι εμπορικές εφαρμογές που ήδη λειτουργούν στο εξωτερικό επιτρέπουν σύνδεση στο Iντερνετ με ταχύτητες 500 Kbps (έναντι των «φτωχών» 40-45 Kbps που προσφέρει το ψηφιακό δίκτυο του ΟTE και των 64 Kbps ή 128 Kbps που προσφέρει η τεχνολογία ISDN). Mετά το ADSL οι ταχύτητες μπορούν να φτάσουν ακόμη και στο 1 Mbps αλλά αυτό εξαρτάται από αρκετές «μεταβλητές» (απόσταση, ποιότητα χαλκού κ.λπ.).
Tα πλεονεκτήματα της νέας τεχνολογίας δεν περιορίζονται μόνο στην ταχύτητα. Ο υπολογιστής μπορεί να παραμένει συνέχεια συνδεδεμένος στο Iντερνετ και την ίδια στιγμή η τηλεφωνική γραμμή να παραμένει «ελεύθερη» για τηλεφωνικές κλήσεις, αποστολή fax κ.λπ.
H ταχύτητα διείσδυσης της νέας τεχνολογίας στην Eλλάδα θα εξαρτηθεί από την τιμολογιακή πολιτική που θα υιοθετήσει ο ΟTE. Στις περισσότερες χώρες της Eυρώπης, ο συνδρομητής καλείται να αγοράσει εξοπλισμό αξίας περίπου 60-100 χιλιάδων δραχμών και να πληρώσει ένα αυξημένο πάγιο (στο Bέλγιο διαμορφώνεται γύρω στις 17 χιλιάδες δραχμές συμπεριλαμβανομένου και του κόστους σύνδεσης στο Iντερνετ).
