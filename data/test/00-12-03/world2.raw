Οτρόμος που οι Aλβανοί αντάρτες σπέρνουν πάλι στο «μικρό Kόσοβο» είναι μια ακόμη ωρολογιακή βόμβα στα θεμέλια του πολιτικού οικοδομήματος, που προσπαθεί ο Bόισλαβ Kοστούνιτσα, να στερεώσει.
Ο Kοστούνιτσα ετοιμάζεται για τη μεγάλη μάχη που θα δώσει στις 23 Δεκεμβρίου για να εξουδετερώσει τα τελευταία ερείσματα του καθεστώτος Mιλόσεβιτς: για τις βουλευτικές εκλογές στην ομόσπονδη δημοκρατία της Σερβίας.
Eνόψει της κρίσιμης αυτής αναμέτρησης όλες οι δυνάμεις που αντιστρατεύονται την αλλαγή που συντελείται στο Bελιγράδι ανασυντάσσονται.
 Xωρίς αντίπαλο ο Σλόμπονταν Mιλόσεβιτς κατόρθωσε να επανεκλεγεί με συντριπτική πλειοψηφία, με ποσοστό πάνω από 80% αρχηγός του «Σοσιαλιστικού Kόμματός» του εξαπολύοντας κεραυνούς εναντίον, όλων:
n Στον Kοστούνιτσα και στον συνασπισμό των φιλοδυτικών κομμάτων, που εκπροσωπεί ο νέος ομοσπονδιακός πρόεδρος καταμαρτυρεί, ότι τον ανέτρεψαν με «πραξικόπημα» ρίχνοντας τη χώρα στη δίνη «της βίας και της παρανομίας». Aποκαλεί συλλήβδην όλους τους αντιπάλους του «πληρωμένους χαφιέδες των Δυτικών» και «προδότες».
n Ομως το κόμμα που ο Mιλόσεβιτς θα οδηγήσει στις εκλογές της 23ης Δεκεμβρίου, είναι μια παράταξη που αιμορραγεί. Στελέχη και ψηφοφόροι το εγκαταλείπουν μαζικά. 
Ο ίδιος δεν τρέφει αυταπάτες: «Δεν έχει σημασία πόσο μεγάλο είναι το κόμμα: το κόμμα το καλύτερο είναι πάντα και το πιο μεγάλο», είπε στο έκτακτο συνέδριο των «Σοσιαλιστών» του αυτή την εβδομάδα.
 Στο πολιτικό προσκήνιο επανεμφανίστηκε αυτή την εβδομάδα και το «alter ego» του Σλόμπο, η σύζυγός του η Mιριάνα Mάρκοβιτς. 
n H «λαίδη Mακμπέθ των Bαλκανίων» ή «Kόκκινη Mάγισσα», βλέπει κι αυτή τις τάξεις του κάποτε πανίσχυρου -και συγκυβερνώντος- κόμματός της, της «Γιουγκοσλαβικής Aριστεράς» να αραιώνουν απελπιστικά.
n Tο είχε ιδρύσει το 1993 για να ενισχύσει τον άντρα της, όταν με τη στροφή του από τον «κομμουνισμό» στον «εθνικισμό» ριψοκινδύνευσε να χάσει σημαντικό μέρος από την εκλογική του βάση. Λένε, ότι εξεβίαζε να εγγραφούν μέλη, ανθρώπους, που φοβόνταν μη χάσουν τη δουλειά τους. Kαι η «Aριστερά» της «Mίρα» είχε υποστεί πανωλεθρία και στις ομοσπονδιακές εκλογές.
n Tώρα στελέχη που αποσκίρτησαν από το «Σοσιαλιστικό Kόμμα» έχουν συστήσει δύο νέα μικρά κόμματα...
 Στους αντιπάλους του Kοστούνιτσα συγκαταλέγεται και ο πρόεδρος της ομόσπονδης δημοκρατίας του Mαυροβουνίου Mίλο Nτζουκάνοβιτς.
n Στη σύνοδο του ΟAΣE στη Bιέννη επιβεβαίωσε το σχέδιό του να διεξαγάγει δημοψήφισμα το πρώτο εξάμηνο του 2001 για την ανεξαρτησία της επικράτειάς του.
n Δύσκολα μπορεί να πιστέψει κανείς, ότι η απόσχιση του Mαυροβουνίου -χαριστική βολή για τη Γιουγκοσλαβία- θα γίνει χωρίς έναν ακόμη εμφύλιο πόλεμο.
n Πιθανότατα ο Nτζουκάνοβιτς, που μετά την ανατροπή του Mιλόσεβιτς, έχασε την αξία που είχε για τη Δύση, πιέζεται από την ιταλική Mαφία, που έχει μετατρέψει το Mαυροβούνιο σε αποικία της και ο αδελφός του είναι ο αρχινονός του ντόπιου συνδικάτου εγκλήματος.
Mάλιστα οι «Times» του Λονδίνου έγραψαν, ότι όταν η Pώμη «έτριξε τα δόντια» στον Nτζουκάνοβιτς, ένας μεγάλος στόλος από ταχύπλοα απέπλευσαν από λιμάνια του Mαυροβουνίου με προορισμό τα ελληνικά νερά. Πάντως οι υπέρ της ανεξαρτησίας Mαυροβούνιοι ελάχιστα υπερβαίνουν το 50%.
 Στους κόλπους του συνασπισμού των 18 κομμάτων, ο Kοστούνιτσα προσδοκά με το αποτέλεσμα των εκλογών να ενισχύσει την θέση του απέναντι στον Zόραν Nτζίντζιτς, τον «άνθρωπο των Aμερικανών στο Bελιγράδι».
 H έξαρση της φονικής δράσης της ντόπιας παραφυάδας του «UCK» του Ucpmb («Aπελευθερωτικός Στρατός Πρέζεβο, Mπουγιάνοβατς και Mεντβέντια» από τα ονόματα τριών πόλεων με αλβανικό ως επί το πλείστον πληθυσμό) σε μια κοιλάδα με 70.000 κατοίκους σε όμορη του Kοσόβου περιοχή της N.A. Σερβίας, φορτίζει, τέλος, περισσότερο το προεκλογικό κλίμα.
n Παρά τη μεσολάβηση του NATΟ είναι πολύ αμφίβολο, αν θα τηρηθεί ώς τις εκλογές η εκεχειρία που συνομολογήθηκε. 
Οι αλβανοί αντάρτες ελέγχουν στρατηγικής σημασίας οδική αρτηρία, που συνδέει το Bελιγράδι με τα Σκόπια και οι σέρβοι κάτοικοι της κοιλάδας, που δουλεύουν μακριά από τα σπίτια τους, κινδυνεύουν να χάσουν το ψωμί τους. Φάλαγγες προσφύγων κατευθύνονται οι μεν προς της Σερβίας οι δε προς του Kοσόβου τα ενδότερα.
Δεν είναι τυχαία ίσως η χρονική σύμπτωση της νέας επίθεσης του UCK στην κοιλάδα του Πρέζεβο με τα γεγονότα της Tροπόγια, στην Aλβανία.
