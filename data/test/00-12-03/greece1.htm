<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 3 Δεκεμβρίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του ΠΑΝΑΓΙΩΤΗ Δ. ΥΦΑΝΤΗ<p>
Ηδραματική όσο και τραγική έξοδος του αντιπροέδρου της Minoan Flying Dolphins (MFD) και προέδρου της Ενωσης Εφοπλιστών Ακτοπλοΐας (ΕΕΑ) Παντελή Σφηνιά από την κεντρική επιχειρηματική σκηνή οδηγεί αναπόφευκτα σε εκ νέου αναδιάταξη του σκηνικού στην ακτοπλοΐα. <p>
Το ναυάγιο του πλοίου «Express Samina», αρχικά, και η αυτοκτονία Σφηνιά σε δεύτερο χρόνο αποσταθεροποιούν πρακτικά το οικοδόμημα της ελληνικής ναυτιλίας, καθώς δύο από τα ισχυρότερα «δομικά» του στοιχεία (η MFD και οι Μινωικές Γραμμές) κλυδωνίζονται. <p>
Ταυτόχρονα, σύσσωμη η ελληνική ακτοπλοΐα οδηγείται σε απαξίωση, καθώς η θρυλούμενη ανανέωση του ακτοπλοϊκού στόλου και η ισχυροποίηση των ελληνικών εταιρειών ενόψει της απελευθέρωσης της αγοράς (2002) βρίσκεται στον αέρα: <p>
n Tο σύνολο των εταιρειών βλέπουν την αξία των μετοχών τους (πλην MFD όλες είναι εισηγμένες στο ΧΑΑ) να συρρικνώνεται καθημερινά και οι ίδιες είναι υποχρεωμένες από ένα σημείο κι έπειτα να στηρίξουν τη μετοχή τους μειώνοντας τη ρευστότητά τους ενώ μειώνονται. <p>
n Παράλληλα τα εξαιρετικά χαμηλά επίπεδα στα οποία κινούνται πλέον οι τιμές, πνίγουν εν τη γενέσει σκέψεις για άντληση προσωρινής ρευστότητας «παίζοντας» βραχυπρόθεσμα με την τιμή της μετοχής.<p>
H κατηφόρα<p>
n Tα επενδυτικά προγράμματα των εταιρειών για την ανανέωση του στόλου τους με τη ναυπήγηση νέων πλοίων τελούν υπό επανεξέταση καθώς ένα από τα βασικά χρηματοδοτικά «εργαλεία» στο οποίο θα βασιζόταν, δεν δουλεύει πλέον: <p>
 Οι εταιρείες είχαν στηρίξει στη Σοφοκλέους μεγάλο μέρος των ελπίδων τους να αντλήσουν φθηνά κεφάλαια ώστε να χρηματοδοτηθούν οι νέες ναυπηγήσεις. <p>
 Οι αυξήσεις κεφαλαίου, όμως, που πραγματοποιήθηκαν τον τελευταίο καιρό σημείωσαν παταγώδη αποτυχία εξαιτίας και του γενικότερου κλίματος στην κεφαλαιαγορά.<p>
 Με την εξαίρεση των Γραμμών Στρίντζη (Blue Star Ferries), που ολοκλήρωσε με επιτυχία την αύξηση του μετοχικού του κεφαλαίου κατά 27 δισ. δρχ., τόσο η Ανώνυμη Ναυτιλιακή Εταιρεία Κρήτης (ΑΝΕΚ) όσο και η Ναυτιλιακή Εταιρεία Λέσβου (ΝΕΛ) κατάφεραν να «μαζέψουν» το ποσό που ζητούσαν. Η ΑΝΕΚ συγκέντρωσε μόλις 9,9 δισ. δρχ. έναντι 40 που ζητούσε (ποσοστό 25%), ενώ η ΝΕΛ μόλις 2,115 από τα 22,7 δισ. δρχ. που ζήτησε από το επενδυτικό κοινό (ποσοστό κάλυψης 9,52%).<p>
n Tέλος, οι υποχρεώσεις των εταιρειών σε τράπεζες διογκώνονται λόγω της ανόδου του δολαρίου έναντι του ευρώ, καθώς τα συμβόλαια ναυπήγησης των νέων πλοίων είναι κυρίως σε δολάρια, ενώ σε ορισμένες περιπτώσεις το νόμισμα που επιλέγεται είναι το ευρώ.<p>
Ο όμιλος των Μινωικών Γραμμών δέχεται, αναπόφευκτα, ισχυρότατες εξ αντανακλάσεως πιέσεις εξαιτίας της περιόδου κρίσης στην οποία έχει εισέλθει η MFD μετά το ναυάγιο. <p>
Οι Μινωικές, άλλωστε, παραμένουν ο βασικός μέτοχος της MFD (ελέγχει το 41%), γεγονός που συνδέει άμεσα τον όμιλο με τις εξελίξεις στη Minoan Flying Dolphins.<p>
Μπορεί στο κέντρο της φουρτούνας αυτή τη στιγμή να βρίσκεται η MFD αλλά το παλιρροϊκό κύμα το δέχεται με σφοδρότητα και ο όμιλος των Μινωικών. Οι δυο εισηγμένες εταιρείες του ομίλου (Μινωικές Γραμμές, Forthnet) δέχονται ισχυρές πιέσεις στη Σοφοκλέους. <p>
Είναι χαρακτηριστικό ότι η μετοχή των Μινωϊκών έχασε μέχρι σήμερα τη μισή της αξία (49,2%) σε σχέση με το τελευταίο κλείσιμο πριν από το ναυάγιο (από τις 3.330 βρέθηκε στις 1.690). <p>
Παράλληλα, η δυσμενής συγκυρία (άνοδος τιμής καυσίμων και δολαρίου) καταπόντισε τα προ φόρων κέρδη Ιανουαρίου-Σεπτεμβρίου του 2000 (μείωση 64% σε σχέση με πέρυσι) και μείωσε τα μικρά κέρδη κατά 18,1%, αν και οι πωλήσεις αυξήθηκαν 4,6% στο φετινό 9μηνο.<p>
Μετά το ναυάγιο οι Μινωικές αναζήτησαν τρόπους να βγουν από τη δίνη της κρίσης της MFD και σύμφωνα με υψηλόβαθμο στέλεχος της εταιρείας εξέταζαν (πριν ακόμα την αυτοκτονία Σφηνιά) τη δυνατότητα ν' αλλάξει το όνομα της MFD ώστε να μην παραπέμπει καθ' οιονδήποτε τρόπο στις Μινωικές Γραμμές.<p>
Ο κατάπλους του νεότευκτου πλοίου «Knossos Palace» των Μινωιϊκών θα μπορούσε να συνεισφέρει στην αλλαγή του κλίματος αν δεν αυτοκτονούσε ο Π. Σφηνιάς, αν δεν κρατούνταν μυστική μια περίεργη «εξαφάνιση» ενός 22άχρονου ναυτικού (ενώ το πλοίο βρισκόταν ακόμα στην Ιταλία) και αν δεν βρισκόταν στον αέρα όλη η δεύτερη φάση του επενδυτικού προγράμματος των Μινωικών (αφορά τη ναυπήγηση 4 πλοίων κόστους περίπου 120 δισ. δρχ.).<p>
Η χρηματοδότηση της ναυπήγησης των τεσσάρων πρώτων πλοίων της εταιρείας είναι εξασφαλισμένη, σύμφωνα με ανώτερο στέλεχος της εταιρείας, όμως,δεν συμβαίνει το ίδιο με τα επόμενα τέσσερα. Σύμφωνα με το ίδιο στέλεχος, οι Μινωικές ευελπιστούν σε αναστροφή του κλίματος στη Σοφοκλέους ώστε να προχωρήσουν σε αύξηση κεφαλαίου απ' όπου θα γίνει προσπάθεια να αντληθούν περίπου 35 δισ. δρχ. (περίπου το 30% του κόστους ναυπήγησης των τεσσάρων πλοίων). <p>
Αν οι συνθήκες στη Σοφοκλέους δεν επιτρέψουν κάτι τέτοιο, η εταιρεία προτίθεται να προχωρήσει σε πώληση πλοίων όπως το «Καζαντζάκης» (σ.σ. το συγκεκριμένο πλοίο ούτως ή άλλως θα αντικαθίστατο από νεότευκτο).<p>
Το θέμα της εξεύρεσης των χρηματοδοτικών «εργαλείων» που θα στηρίξουν την ανανέωση του ακτοπλοϊκού στόλου αναδύεται, επομένως, ως το κυρίαρχο, με την κυβέρνηση να καλείται να κινηθεί και προς αυτή την κατεύθυνση. <p>
Στελέχη της αγοράς εκτιμούσαν ότι ίσως είναι η στιγμή να επιλυθούν «πακέτο» τα θέματα της ναυτιλίας (ποντοπόρου και ακτοπλοΐας). <p>
Aντάλλαγμα<p>
Σύμφωνα με αυτή την άποψη, οι εφοπλιστές της ποντοπόρου ναυτιλίας μπορούν να δώσουν τη λύση (η ναυλαγορά διανύει καλή περίοδο), μετέχοντας στο μετοχικό κεφάλαιο εταιρειών. Η εξασφάλιση της εισόδου των εφοπλιστών της ποντοπόρου ναυτιλίας στο ΧΑΑ (μετά το β  εξάμηνο του 2001) θα μπορούσε να είναι ένα από τα «ανταλλάγματα» λένε οι ίδιοι παράγοντες.<p>
Tο σίγουρο, πάντως, είναι ότι η οικονομική καχεξία των ελληνικών ακτοπλοϊκών εταιρειών θα φέρει αρκετές προτάσεις συνεργασίας από ξένες εταιρείες του χώρου το επόμενο διάστημα. Ο κίνδυνος αφελληνισμού της ακτοπλοΐας αντί πινακίου φακής είναι πλέον ένα από τα ενδεχόμενα που θα πρέπει όλοι οι εμπλεκόμενοι να εξετάσουν σοβαρά και με ψυχραιμία... <p>
Του ΠΑΝΑΓΙΩΤΗ Δ. ΥΦΑΝΤΗ<p>
Η οικονομική κατάσταση της Minoan Flying Dolphins (MFD) συνεισέφερε τα μέγιστα στην τραγική κατάληξη του αντιπροέδρου της, Παντ. Σφηνιά. <p>
Το ναυάγιο του «Express Samina» με τους 82 νεκρούς ήλθε να ψαλιδίσει τις προσδοκίες των επενδυτών για τις προοπτικές της MFD. <p>
Ακόμη και η περιδίνηση του γενικού δείκτη της Σοφοκλέους σε αρνητικές τροχιές δεν φάνηκε να πτοεί τους υποψήφιους να επενδύσουν στην εταιρεία.<p>
Οι μέτοχοι<p>
Η MFD προερχόταν από μια αύξηση μετοχικού κεφαλαίου κατά 135 δισ. δρχ. στην οποία έλαβαν μέρος μερικά από τα ηχηρότερα ονόματα του ελληνικού επιχειρείν (ανάμεσά τους ο Δ. Κοντομηνάς, ο Σ. Κόκκαλης, οι εφοπλιστές αδελφοί Λασκαρίδη, ο Γ. Βαρδινογιάννης, ο Δ. Ιωάννου, ο Θ. Βασιλάκης, ο Μ. Γουλανδρής, ο Φ. Βρυώνης, ο Δ. Πολίτης, ο Μ. Μάτσας, ο Ευστ. Γουρδομιχάλης, ο Γ. Γούτος, ο Δ. Αγούδημος, ο Α. Αγαπητός και ο Κ. Αγαπητός).<p>
Ο κατάπλους της MFD στη Σοφοκλέους είχε αναγγελθεί περίπου ως δεδομένος μέχρι το τέλος του τρέχοντος έτους  και όλοι ανέμεναν το γεγονός για να εξαργυρώσουν στο πολλαπλάσιο την εμπιστοσύνη που έδειξαν στη θυγατρική των Μινωικών Γραμμών.<p>
Ο φάκελός της ανέμενε την εξέτασή του από τις αρχές της κεφαλαιαγοράς και απέμενε, μόνον, η ολοκλήρωση της φετινής τουριστικής σεζόν για να οριστικοποιηθούν τα οικονομικά στοιχεία της εταιρείας για να αρχίσει η αντίστροφη μέτρηση για την τοποθέτησή της στο «ταμπλό».<p>
Η πίεση που δεχόταν η εταιρεία από την εκτίναξη της τιμής των καυσίμων και τη διόγκωση του δανεισμού από την ενίσχυση του δολαρίου έναντι του ευρώ και της δραχμής, δεν έδειχνε να ανησυχεί τη διοίκηση και τους μεγαλομετόχους.  <p>
Η είσοδος της MFD στο ΧΑΑ έμοιαζε να θεωρείται περίπου ως πανάκεια, αφ' ενός για την υλοποίηση του επενδυτικού προγράμματος της εταιρείας (ναυπήγηση νέων πλοίων), αφετέρου για να «εξοφληθούν» οι πλοιοκτήτες που μεταβίβασαν τα πλοία τους στην MFD και πληρώθηκαν κατά το μεγαλύτερο μέρος με μετοχές της εταιρείας.<p>
Ηλθε, όμως, το ναυάγιο για να ανοίξει ο ασκός του Aιόλου. Η αίτηση εισαγωγής στη Σοφοκλέους «πάγωσε» και η εταιρεία εισήλθε σε μια περίοδο δικαστικής εμπλοκής με ισχυρή την προοπτική να κληθεί να καταβάλει άνω των 15 δισ. δρχ. ως αποζημιώσεις των θυμάτων του ναυαγίου.<p>
Πληροφορίες φέρουν, επιπλέον, την MFD να «μπαίνει μέσα» από μισό έως ένα δισ. δρχ. το μήνα κατά τους χειμερινούς μήνες, ενώ το πρόγραμμα ναυπήγησης νέων πλοίων βρίσκεται κυριολεκτικά στον αέρα. <p>
Ακόμη, όμως, και η ενίσχυση της θέσης των ανταγωνιστών της εταιρείας -Blue Star Ferries (Γραμμές Στρίντζη), θυγατρικής των Επιχειρήσεων Αττικής, και ΝΕΛ- σε γραμμές του Αιγαίου δεν έδειχνε να αποτελεί τον καθοριστικό παράγοντα συρρίκνωσης της εταιρείας. <p>
Η ύπαρξη τόσων ηχηρών ονομάτων εξασφάλιζε το επιχειρηματικό βάθος που απαιτούνταν ώστε η MFD να προχωρήσει σε κινήσεις ανασύνταξης αμέσως μετά την οριστική απόδοση ευθυνών για το ναυάγιο.<p>
«Παιχνίδια»<p>
Η παρατεινόμενη, όμως, κρίση στο ΧΑΑ φαίνεται πως λειτούργησε καταλυτικά. Οι πλοιοκτήτες που έδωσαν τα πλοία τους στην MFD έβλεπαν την προοπτική να πάρουν τα συμφωνηθέντα να απομακρύνεται και πύκνωναν οι φήμες που τους έφεραν έντονα δυσαρεστημένους.<p>
Παράλληλα οι στρατηγικοί επενδυτές πίεζαν για την επιστροφή των χρημάτων που εισέφεραν για την αύξηση του μετοχικού κεφαλαίου της εταιρείας, που είχε υπογράψει ο Π. Σφηνιάς. Ο αντιπρόεδρος της MFD είχε να αντιμετωπίσει πολλαπλά αιτήματα επιστροφής των χρημάτων, καθώς η εταιρεία δεν πέτυχε να εισαχθεί στο Xρηματιστήριο Aθηνών μέσα στο 2000, όπως είχε υποσχεθεί, και οι μέτοχοι δεν μπορούσαν να ρευστοποιήσουν τις μετοχές τους. H ψυχολογική πίεση που του ασκήθηκε ήταν αφόρητη και παράγοντας του αδιέξοδου που του τον οδήγησε στην αυτοκτονία.<p>
Στο αστυνομικό-επιχειρηματικό θρίλερ που εξελίσσεται μετά την αυτοχειρία Σφηνιά, αναπόφευκτα, δεσπόζουσα θέση τείνει να πάρει η σύσκεψη του αντιπροέδρου της MFD με μεγαλομετόχους της εταιρείας την παραμονή της πτώσης του. <p>
Οι μεγάλοι<p>
Στη σύσκεψη αυτή φέρονται ότι συμμετείχαν: οι Δ. Κοντομηνάς (Interamerican, NovaBank, ΠΑΕ Αρης), Θ. Βασιλάκης (Autohellas, Aegean Airlines, Manos Travel, Seat, Saab), Δ. Ιωάννου (Αβαξ, Intercontinental), εις εκ των εφοπλιστών αδελφών Π. Λασκαρίδη (ξενοδοχείο-καζίνο Hyatt, ξενοδοχείο «Μεγ. Βρετανία», Cronus Airlines, ποντοπόρα πλοία) και ο εφοπλιστής Π. Ανδ. Πετράκης.<p>
Με δεδομένη την κατωφερή πορεία της Σοφοκλέους και τη δραματική μείωση της χρηματιστηριακής αξίας των εταιρειών τους, οι μεγαλομέτοχοι της MFD φαίνεται πως δεν θα ήθελαν να διατηρούν ανοιχτό ένα ακόμα μέτωπο οικονομικής αιμορραγίας (MFD) και συζήτησαν το θέμα με τον Π. Σφηνιά. Μόνο οι ίδιοι, όμως, μπορούν να πουν τι ακριβώς διεμείφθη το βράδυ της Τρίτης 28 Νοεμβρίου. <p>
Αν μάθουμε κάποτε, ίσως μπορέσουμε να οδηγηθούμε σε ασφαλέστερα συμπεράσματα για τις προθέσεις των μεγαλομετόχων της MFD σχετικά με το μέλλον της εταιρείας.<p>
Του ΣΠΥΡΟΥ ΦΡΕΜΕΝΤΙΤΗ<p>
ΞAΦNIAΣMENΟΣ και σοκαρισμένος με τη δολοφονία του Παντελή Σφηνιά δήλωσε ότι είναι ο υποπλοίαρχος Τάσος Ψυχογιός, μιλώντας στην «Κ.Ε.» από τις φυλακές της Χίου, όπου κρατείται κατηγορούμενος για το πολύνεκρο ναυάγιο. Ο μοιραίος άνθρωπος, που κρατούσε το πηδάλιο του «Σάμινα» όταν προσέκρουσε στη βραχονησίδα «Πόρτες» δύο ναυτικά μίλια έξω από το λιμάνι της Πάρου, απέφυγε να κάνει εικασίες για τους πιθανούς λόγους που οδήγησαν τον αντιπρόεδρο των Μινωικών Γραμμών στην αυτοκτονία.<p>
«Εγώ έχω τη δική μου ευθύνη, την ανέλαβα και τραβάω το δικό μου Γολγοθά. Λυπάμαι, βέβαια, πολύ που χάθηκε ένας ακόμη άνθρωπος, εκτός από τα 82 άτομα του ναυαγίου».<p>
EP.: Σας ξάφνιασε η αυτοκτονία;<p>
AΠ.: Ξαφνιάστηκα... δεν περίμενα να το κάνει, να φθάσει σ' αυτό το σημείο.<p>
EP.: Η αυτοκτονία του Παντελή Σφηνιά σηματοδοτεί κάτι;<p>
AΠ.: Σηματοδοτεί ότι ένας σημαντικός κρίκος αυτής της αλυσίδας που οδηγεί στην αλήθεια χάθηκε. <p>
EP.:  Γίνεται ακόμη πιο πολύπλοκη η ιστορία του ναυαγίου τώρα; Μπορεί, δηλαδή, να μην μαθευτεί ποτέ η αλήθεια;<p>
AΠ.: Δεν ξέρω... Προσωπικά θεωρώ σχεδόν σίγουρο ότι κάποια στόματα θα σφραγιστούν.<p>
EP.: Με το χέρι στην καρδιά, αισθάνεστε ότι είστε ένας από τους λόγους που «έσπρωξαν» τον Π. Σφηνιά στο κενό;<p>
AΠ.: Για όνομα του Θεού, όχι! Εχω το δικό μου Γολγοθά να σκεφτώ.<p>
Ο δικηγόρος του Τ. Ψυχογιού, ποινικολόγος Πέτρος Μαντούβαλος, που στηρίζει την υπερασπιστική του γραμμή στις ενδεχόμενες ευθύνες που φέρει η εταιρεία σχετικά με το αξιόπλοο του «Σάμινα» από τη Ρουμανία όπου βρίσκεται θεωρεί ότι πλέον τώρα όσα είχε πει επιβεβαιώνονται και προσθέτει:<p>
«Ολοι οι εμπλεκόμενοι σ' αυτή την τραγική υπόθεση θα πρέπει τώρα να είναι πάρα πολύ προσεκτικοί σ' όλες τους τις κινήσεις, τις τοποθετήσεις και τις αποφάσεις, διότι ο όγκος αυτής της υποθέσεως -ο κοινωνικός, ο οικονομικός, αλλά και ο πολιτικός- είναι τεράστιος. Είτε δηλαδή αυτοί είναι πραγματογνώμονες, είτε είναι δικαστές, είτε εμπλεκόμενοι πολιτικοί, χρειάζεται ιδιαίτερη προσοχή στους χειρισμούς τους και πάνω απ' όλα σεβασμός στις ζωές που χάθηκαν».<p>
Με την αυτοκτονία του Π. Σφηνιά συνέπεσε η δημοσίευση στο εγκυρότερο διεθνώς ταξιδιωτικό περιοδικό «Conde Nast Traveller» δισέλιδου άρθρου για την τραγωδία του «Εxpress Samina». <p>
Το υπογράφει ο Φρούιν Πόφλι, πόνημα του οποίου είναι και ο οδηγός των ελληνικών νήσων. Στο βιβλίο του μάλιστα (βλέπε «Κ.Ε.» της 1ης Οκτωβρίου), χαρακτήριζε το μοιραίο σκάφος «μεγάλο σκουπιδοτενεκέ, που καλό είναι να τον αποφεύγει κανείς»...<p>
Τι λέει ο Πόφλι στο άρθρο του; <p>
Με δυο λόγια ξεκαθαρίζει ότι «τα ελληνικά οχηματαγωγά καταφέρνουν να είναι ασφαλή σε εντυπωσιακό βαθμό», προσθέτοντας πως: «Οποιος ταξιδεύει με ελληνικό οχηματαγωγό είναι σχεδόν σίγουρο ότι θα φτάσει σώος και αβλαβής στον προορισμό του».<p>
Δεν χαρίζεται ωστόσο στην ελληνική κυβέρνηση, υπογραμμίζοντας: «Επειτα από αρκετά έτη υποχωρήσεων έναντι των εφοπλιστών, ενεργοποιήθηκε εξαιτίας της κοινωνικής κατακραυγής». Ο Πόφλι καταγράφει τα μέτρα που ελήφθησαν, σημειώνοντας ότι δεν απαντούν στα μεγάλα προβλήματα της ναυτιλίας μας.<p>
Ητοι, δεν εναρμονίζονται τα ελληνικά στάνταρντ ασφαλείας με τα αντίστοιχα ευρωπαϊκά και δεν μειώνεται το όριο απόσυρσης από 35 σε 27 έτη. <p>
«Τα ηλικιωμένα οχηματαγωγά αποτελούν σοβαρό πρόβλημα», γράφει. «Στις δύσκολες στιγμές το παλαιού τύπου σκαρί τους και ο απαρχαιωμένος εξοπλισμός τους τα καθιστούν πιο επικίνδυνα από τα μοντέρνα».<p>
Διά ταύτα πρέπει, κατά τον Πόφλι, οι τουρίστες να προτιμούν τα νεότερης κατασκευής σκάφη, δείχνοντας κόκκινη κάρτα στα γηρασμένα οχηματαγωγά: Το «Εξπρές Ναϊάς», το «Εξπρές Ερμής», το «Εξπρές Μήλος», το «Γεώργιος Εξπρές», το «Αγιος Ραφαήλ», το «Σαπφώ» και το «Ιάλυσσος».<p>
Τονίζει, ότι οι τουρίστες πρέπει να επιθεωρούν τις εξόδους των σκαφών, να προμηθεύονται φακούς αν ταξιδεύουν νύχτα και να γνωρίζουν πού ακριβώς βρίσκονται τα σωσίβια. Kαι συνεχίζει μία στο καρφί και μία στο πέταλο. Οπως και να 'χει το πράγμα, η απάντηση στο ερώτημα «πόσο ασφαλή είναι τα ελληνικά πλοία;» δεν χωρά αμφισβητήσεις: «Πολύ ασφαλή». «Εχετε τα μάτια σας ανοιχτά, αλλά μην πανικοβάλεστε. Παρά τον πρόσφατο θόρυβο και τα εμφανή προβλήματα, η Ελλάδα δεν έχει καμία σχέση με άλλα νησιωτικά κράτη όπως οι Φιλιππίνες. Στα λιμάνια της τελευταίας, όταν αποπλέουν τα οχηματαγωγά στα μεγάφωνά τους ακούγονται προσευχές για τον πλοίαρχο...»                   ΧΡΗΣΤΟΣ ΞΑΝΘΑΚΗΣ</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





