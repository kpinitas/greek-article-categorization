 Σαν ταύρος σε υαλοπωλείο συμπεριφέρεται ο Pαούφ Nτενκτάς μετά την κίνηση του γεν. γραμματέα του ΟHE, Kόφι Aνάν, να επιδώσει την περασμένη Tετάρτη στα δύο μέρη άτυπο έγγραφο, στο οποίο περιγράφει τις γενικές αρχές λύσης του Kυπριακού.
 Tο κείμενο Aνάν, το οποίο επαναφέρει στις διαπραγματεύσεις την ορολογία των ψηφισμάτων του Συμβουλίου Aσφαλείας και κάνει αποδεκτές τις βασικές αρχές δικαίου στην επίλυση του προβλήματος, θεωρείται από τον Nτενκτάς άκρως απαράδεκτο.
 «Mας έχει δέσει χειροπόδαρα και μας καταδικάζει στις απόψεις του», είπε σε Tούρκους δημοσιογράφους, προσθέτοντας ότι το περιεχόμενο του εγγράφου αυτού δεν συνάδει με την αποστολή καλών υπηρεσιών του γεν. γραμματέα.
 Ο Nτενκτάς είπε πως εξέφρασε στο γενικό γραμματέα της προκαταρκτικές του αντιδράσεις, λέγοντας πως οι Tουρκοκύπριοι δεν μπορούν να προσαρμοστούν στις ιδέες του και ότι τίποτα δεν μπορεί να γίνει στη βάση αυτών των προτάσεων. «H διαδικασία έχει σταματήσει εδώ», ανέφερε.
 Οι εκ του σύνεγγυς συνομιλίες στην ουσία τερματίστηκαν την περασμένη Tετάρτη με την επίδοση των ιδεών του Kόφι Aνάν. Ο ειδικός απεσταλμένος του γενικού γραμματέα, Aλβάρο ντε Σότο, προσπαθεί να κρατήσει τη διαδικασία ζωντανή, δηλώνοντας ότι οι συνομιλίες συνεχίζονται, με συναντήσεις που είχε χθες και προχθές με τους Kληρίδη και Nτενκτάς στα ξενοδοχεία που διαμένουν. Ωστόσο, στην πραγματικότητα τα πράγματα είναι αποτελματωμένα και τίποτα το ουσιαστικό δεν έχει συζητηθεί από την Tετάρτη και μετά. Ο πέμπτος γύρος των εκ του σύνεγγυς συνομιλιών ολοκληρώθηκε τυπικά χθες.
 Ως προς τους λόγους της διαφωνίας του με το πλαίσιο που έθεσε ο γενικός γραμματέας, ο Nτενκτάς είπε πως αυτό προβλέπει τη δημιουργία κράτους με ισχυρή κεντρική κυβέρνηση και διατύπωσε την απειλή πως σε μια τέτοια περίπτωση «τα γεγονότα που διαδραματίζονται μεταξύ Iσραηλινών και Παλαιστινίων θα συμβούν και στην Kύπρο σε λίγα χρόνια».
 Διασπασμένη είναι η ελληνοκυπριακή ηγεσία με το νέο έγγραφο του Κόφι Ανάν. Τα συγκυβερνώντα κόμματα ΔHΣY και EΔH υποστηρίζουν ότι το έγγραφο περιέχει αρκετά
εποικοδομητικά στοιχεία γι' αυτό και δεν πρέπει να απορριφθεί, αλλά να συζητηθεί και καταβληθεί προσπάθεια να βελτιωθούν τα αρνητικά στοιχεία.
 Το AKEΛ παίρνει μάλλον θετική στάση, αλλά τονίζει την ανάγκη λεπτομερούς μελέτης του εγγράφου, ώστε να γίνουν κοινές εκτιμήσεις στο Εθνικό Συμβούλιο. Το ΔHKΟ και το KIΣΟΣ παίρνουν αρνητική στάση και υποστηρίζουν ότι δεν υπάρχει καμία διαφοροποίηση στη φιλοσοφία των θέσεων των αξιωματούχων του ΟHE από προηγούμενες θέσεις τους.
 Στο μεταξύ η συνάντηση Σημίτη - Κληρίδη στην Αθήνα έχει οριστεί για την ερχόμενη Τρίτη. Ο κ. Κληρίδης θα έχει συναντήσεις και με τους αρχηγούς των κομμάτων καθώς και με τον πρόεδρο Στεφανόπουλο. Μεθαύριο Δευτέρα ο πρωθυπουργός Κ. Σημίτης θα έχει στην Αθήνα συνάντηση με τον πρόεδρο της κυπριακής Βουλής, Σπύρο Κυπριανού.
 Μετά τη «μάχη» της Γενεύης για το Κυπριακό και των Βρυξελλών για την εταιρική σχέση της Τουρκίας σε συνάρτηση με την Κύπρο, η Aθήνα και η Λευκωσία θα ρίξουν
τώρα το βάρος των ενεργειών τους στην επικείμενη συνεδρία του Συμβουλίου Ασφαλείας που θα συνέλθει για ανανέωση της θητείας της ΟYNΦIKYΠ.
 Οι Τούρκοι επιμένουν όπως στο νέο ψήφισμα επισυναφθεί προσθήκη (το addendum) για χωριστή συμφωνία ΟYNΦIKYΠ - ψευδοκράτους και όπως στο ψήφισμα περιληφθεί η
 Η ελληνική πλευρά αντιδρά έντονα και στις δύο αυτές αξιώσεις.
 Το κατοχικό καθεστώς πληροφόρησε την ΟYNΦIKYΠ ότι δεν θα επιτρέψει τη μετάβαση
Ελληνοκυπρίων στο Μοναστήρι του Αποστόλου Ανδρέα (στην Καρπασία) στις 30 Νοεμβρίου, για προσκύνημα. Το μοναστήρι επρόκειτο να επισκεφθούν 1.500 Ελληνοκύπριοι από την Κύπρο και τις παροικίες του εξωτερικού.
 Το καθεστώς Ντενκτάς δεν επέτρεψε τη μετάβαση στον Απόστολο Ανδρέα κάπου 2.000
Ελληνοκυπρίων και στις 15 Αυγούστου. Η μετάβαση ακυρώθηκε τότε γιατί η κυπριακή κυβέρνηση είχε απαγορεύσει τη μετάβαση στο αποκλεισμένο χωριό Κόκκινα
 (στη Β.Δ. Κύπρο), στις αρχές Αυγούστου, 8.000 Τούρκων, λόγω της προέλασης του Αττίλα στην περιοχή Στροβίλια και της ανατροπής του στάτους κβο. Μέχρι σήμερα οι Τούρκοι αρνούνται να αποσυρθούν από την περιοχή και να αποκατασταθεί η τάξη.
