 Παντ. Σφηνιάς, δραστήριος επιχειρηματίας με ισχυρές διασυνδέσεις στο χώρο της ναυτιλίας, έμελλε να γίνει πανελλήνια γνωστός με αφορμή την τραγωδία του «Εξπρές Σαμίνα».
 Αν και αντιπρόεδρος της Minoαn Fl ying Dolphin, τυπικά δεύτερος δηλαδή, ο Παντ. Σφηνιάς βρέθηκε στο επίκεντρο της επικαιρότητας, μια και ουσιαστικά υπήρξε ο «τιμονιέρης» της εταιρείας.
 Ηταν λοιπόν αναμενόμενο και η εμπλοκή της με τη Δικαιοσύνη, σε επίπεδο απόδοσης τυχόν ποινικών ευθυνών, να είναι συνυφασμένη με το πρόσωπο του αντιπροέδρου της, του «γενικού κουμανταδόρου», όπως τον αποκαλούσαν στο λιμάνι...
 Απ' την πρώτη στιγμή που διατάχθηκε η διενέργεια εισαγγελικής έρευνας, προκειμένου να διερευνηθούν τα αίτια της ναυτικής τραγωδίας, και πριν καλά καλά ασκηθούν οι πρώτες ποινικές διώξεις, το όνομα του Παντ. Σφηνιά «έπαιζε» πρώτο στη λίστα των υπευθύνων, ακόμη και όταν οι πρώτες ενδείξεις «στιγμάτιζαν» σε βαθμό κακουργήματος αποκλειστικά και μόνο τον πλοίαρχο και τον υποπλοίαρχο του «Εξπρές Σαμίνα». Για μέρες πολλές πριν τελικά η υπόθεση ανατεθεί λόγω της σπουδαιότητάς της σε ειδικό εφέτη ανακριτή, οπότε και ξεκαθαρίστηκε το τοπίο τουλάχιστον σε ό,τι αφορά τη διάπραξη συγκεκριμένων αδικημάτων, γύρω από το όνομα του αντιπροέδρου της Minoan fl ying Dolphin γράφτηκαν πολλά δημοσιογραφικά και όχι μόνο σενάρια. Οπως αυτά περί της βίαιης
προσαγωγής του στον εισαγγελέα ή ακόμα και της έκδοσης εντάλματος σύλληψης σε βάρος του. Σενάρια «νομικής φαντασίας», αφού καμία σχέση δεν είχαν με τις προϋποθέσεις που ορίζει ο νόμος για να διαταχθεί η βίαιη προσαγωγή ενός πολίτη
ενώπιον της εισαγγελικής αρχής, πόσο μάλλον η σύλληψή του. 
 Βέβαια, λίγο καιρό αργότερα, τόσο ο Παντ. Σφηνιάς όσο και οι υπόλοιποι υπεύθυνοι της εταιρείας του δέχτηκαν το πρώτο «βαρύ» πλήγμα με την άσκηση ποινικών διώξεων και μάλιστα σε βαθμό κακουργήματος, που μπορεί να μην ήταν προσωποποιημένες, ονομαστικές δηλαδή, αλλά τους έφερναν πολύ κοντά στη σύνταξη
κατηγορητηρίων σε βάρος τους και στη συνέχεια στην αποστολή κλήσεων σε απολογία.
 Η πρώτη και μοναδική κατάθεση ως μάρτυρα του Παντ. Σφηνιά δόθηκε το μεσημέρι της επόμενης ημέρας του ναυαγίου, στα γραφεία του Κεντρικού Λιμεναρχείου του Πειραιά, έπειτα από εντολή του εισαγγελέα του Αρείου Πάγου, Παν. Δημόπουλου. Κύριο μέλημά του, όπως προκύπτει από την τετρασέλιδη κατάθεσή του στην οποία δεν ανέφερε ούτε λέξη για τα θύματα, ήταν να καταδείξει την «άριστη κατάσταση του πλοίου». Ο Παντ. Σφηνιάς είχε μιλήσει για τις εκτεταμένες επισκευές που είχαν γίνει στο «Σαμίνα Εξπρές» πριν αρχίσει το δρομολόγιο της γραμμής, όσο και για την ασφαλιστική κάλυψη του μοιραίου πλοίου, η οποία καλύπτει με απεριόριστο ποσόν τους επιβάτες. Σύμφωνα με εκτιμήσεις, σ' αυτή την κατάθεση, αν και μόλις λίγες ώρες μετά την τραγωδία, ο Παντ. Σφηνιάς είχε επιδείξει ιδιαίτερη ψυχραιμία.
 Δύο ημέρες αργότερα, ο εισαγγελέας Σύρου απαγγέλλει τις πρώτες ποινικές διώξεις σε βαθμό κακουργήματος εναντίον του πλοίαρχου, Βασ. Γιαννακή, του υποπλοίαρχου, Αναστ. Ψυχογιού, αλλά και άλλων δύο μελών του πληρώματος. Yστερα
από μαραθώνιες απολογίες, οι δύο πρώτοι κρίνονται προσωρινά κρατούμενοι για βαρύτατες κατηγορίες, όπως «ανθρωποκτονία κατά συρροή με ενδεχόμενο δόλο, επικίνδυνες σωματικές βλάβες κατά συρροή, παράβαση διεθνών κανόνων περί αποφυγής σύγκρουσης, πρόκληση ναυαγίου με ενδεχόμενο δόλο, εγκατάλειψη κινδυνεύοντος σκάφους προ των επιβατών, μη αυτοπρόσωπος διεύθυνση κατά τον κατάπλου». Τα αδικήματα αφορούν και κάθε άλλο υπεύθυνο που ενδεχομένως προκύψει από τις έρευνες. 
 Την πρώτη Οκτωβρίου ο εισαγγελέας ασκεί νέα ποινική δίωξη για «έκθεση επιβατών
σε κίνδυνο», σε βαθμό κακουργήματος για την πρόκληση θανάτων και σε βαθμό πλημμελήματος για τους τραυματίες και την ψυχική οδύνη των διασωθέντων. Η νέα κατηγορία στρέφεται όχι μόνο σε βάρος των εμπλεκόμενων μελών του πληρώματος, αλλά και κατά παντός υπευθύνου της εταιρείας. Η προσωποποίηση θα γίνει στο στάδιο της ανάκρισης, αλλά ο θόρυβος γύρω από τα μέλη του Δ.Σ. της εταιρείας και κυρίως γύρω από το πρόσωπο του Παντ. Σφηνιά «φουντώνει» για άλλη μια φορά.
 Οταν μάλιστα αναλαμβάνει ο εφέτης ανακριτής, Νικ. Καραδημητρίου, ο οποίος δηλώνει ότι αναζητεί ενόχους «όσο ψηλά κι αν φθάνουν αυτοί» για όλες τις κατηγορίες (συνολικά μέχρι τότε τρία κακουργήματα και εφτά πλημμελήματα), και γίνεται γνωστό ότι «κορυφαίοι νομικοί συσκέφτηκαν στα γραφεία της εταιρείας για ενημέρωση και ενδεχομένως χάραξη υπερασπιστικής γραμμής», όλοι θεωρούν βέβαιη την άφιξη Σφηνιά στο Δικαστικό Μέγαρο Σύρου. Το ενδεχόμενο αυτό απομακρύνεται μόλις ο ανακριτής ξεκαθαρίζει τις προθέσεις του. Πρώτα θα κατατεθεί το επίσημο πόρισμα των πραγματογνωμόνων και θα ολοκληρωθούν οι υπόλοιπες ανακριτικές πράξεις και στη συνέχεια θα αποστείλει κλήσεις σε κατηγορουμένους, όταν δηλαδή θα είναι σε θέση να προσωποποιήσει -με βάση το αποδεικτικό υλικό- κάθε μία κατηγορία χωριστά.
 Στις 21 Οκτωβρίου ακόμη ένα κακούργημα, που καταδεικνύει ότι ο κατάλογος των κατηγορουμένων θα διευρυνθεί, προστίθεται στις κατηγορίες. Ο εισαγγελέας Εφετών Αιγαίου, κ. Θεοδωρίδης, ο οποίος εποπτεύει των ανακρίσεων ασκεί ποινική
δίωξη κατά παντός υπευθύνου για «διατάραξη ασφαλείας πλοίων», κακούργημα που επισύρει ποινή κάθειρξης μέχρι δέκα χρόνια, διότι το ναυάγιο στοίχισε τη ζωή σε 80 ανθρώπους. Η δίωξη αυτή φέρνει πιο κοντά στα ανακριτικά γραφεία τους εκπροσώπους της «MFD» καθώς η δικαστική έρευνα επικεντρώνεται στο κεφάλαιο των
ευθυνών της πλοιοκτήτριας εταιρείας, που αφορά την ασφάλεια του πλοίου, στην επαρκή συντήρησή του, καθώς και τα προληπτικά μέτρα που όφειλε να είχε λάβει η
 Στο μεταξύ, ο «κλοιός σφίγγει» και από τις δικαστικές έρευνες που διενεργούνται από την εισαγγελία Πειραιά. Οι εκπρόσωποι της πλοιοκτήτριας εταιρείας «συγκεντρώνουν» διώξεις, όπως αυτή που αφορά σ' έναν παράνομο απόπλου του «Εξπρές Σαμίνα» τον περασμένο Ιούλιο.
 Πάντως μέχρι και χθες, που ο Παντ. Σφηνιάς έδωσε τέλος στη ζωή του, ο ανακριτής δεν είχε προχωρήσει ακόμη σε σύνταξη κατηγορητηρίων. Αν και κάποιες πληροφορίες έφεραν τον αντιπρόεδρο της «MFD» να ετοιμάζει ήδη την απολογία του, ώστε να μη βρεθεί προ εκπλήξεως (όσο οξύμωρο κι αν ακούγεται τώρα αυτό), το στάδιο στο οποίο βρίσκεται η ανάκριση φέρεται να μην επιτρέπει ακόμη τη σύνταξη κατηγορητηρίων και την αποστολή κλήσεων σε απολογία.
 Ετσι ή αλλιώς, όποιο κι αν είναι το συμπέρασμα της Δικαιοσύνης για τα αίτια αυτής της απίστευτης τραγωδίας, ακόμη κι αν τελικά τα πορίσματα των ερευνών καταλογίζουν μερίδιο ευθύνης στον άλλοτε κραταιό της ελληνικής ναυτιλίας, κατηγορητήριο με το όνομα Παντελής Σφηνιάς δεν θα αποσταλεί ποτέ.
 γδόντα δύο νεκροί ήταν ο τραγικός απολογισμός του ναυαγίου του «Εξπρές Σαμίνα», που έγινε πριν από 8 εβδομάδες ανοιχτά της Πάρου. Μαζί με τους επιβάτες και το πλήρωμα που έχασαν τη ζωή τους, η ναυτική τραγωδία στάθηκε αφορμή να αφήσει την τελευταία του πνοή και ο υπολιμενάρχης Πάρου Δημήτρης Μάλαμας, ενώ δυο μήνες μετά, με εξίσου τραγικό τρόπο, ο Παντελής Σφηνιάς, το αφεντικό της Μινόαν Φλάιγκ Ντόλφιν, έπεφτε από τον έκτο όροφο στο κενό. 
 Η πολύνεκρη ναυτική τραγωδία, τα αίτια της οποίας μέχρι σήμερα δεν έχουν επακριβώς αποσαφηνιστεί, αφήνει αναπάντητα ένα σωρό ερωτήματα. Είναι νωπές ακόμη στη μνήμη όλων μας οι σκηνές με τους ναυαγούς στην Πάρο, με τους ναυτικούς στα δικαστήρια της Σύρου, με τους συγγενείς και τους επιζώντες να ζητούν αποζημιώσεις. Δυο μήνες μετά ο πλοίαρχος και ο υποπλοίαρχος του μοιραίου πλοίου «Εξπρές Σάμινα», Βασ. Γιαννακής και ο Αναστ. Ψυχογιός κρατούνται στις φυλακές της Χίου, ενώ οι μέχρι τώρα καταθέσεις των ναυτικών καίνε τον υποπλοίαρχο, ο οποίος από την πλευρά του ισχυρίζεται ότι ειδοποίησε εγκαίρως τον καπετάνιο να ανεβεί στη γέφυρα εκείνο το μοιραίο βράδυ. 
 Ο εισαγγελέας Σύρου τους είχε απευθύνει κατηγορίες σε βαθμό κακουργήματος για ανθρωποκτονία κατά συρροή με ενδεχόμενο δόλο, για επικίνδυνες σωματικές βλάβες
κατά συρροή, για παράβαση διεθνών κανόνων περί αποφυγής σύγκρουσης, για πρόκληση ναυαγίου με ενδεχόμενο δόλο, για εγκατάλειψη κινδυνεύοντος σκάφους προ των επιβατών, για μη αυτοπρόσωπο διεύθυνση κατά τον κατάπλου. 
 Από τη Σύρο ο καπετάνιος Βασίλης Γιαννακής είχε δηλώσει ότι «τυπικά ο καπετάνιος έχει όλες τις ευθύνες», ενώ είχε αποκλείσει την περίπτωση μηχανικής
βλάβης. Δίπλα του ο Αναστάσιος Ψυχογιός έδωσε τη δική του εξήγηση. «Προσπάθησα
να στρίψω αριστερά, πέρασε η πλώρη, έβαλα τιμόνι όλο δεξιά, πήρα το τιμόνι από
τα χέρια του ναύτη, έβαλα τιμόνι όλο δεξιά μήπως και ανοίξει η πρύμνη, αλλά ήταν τόσο τρομακτικός ο καιρός από αριστερά, που δεν μπορούσε να σηκώσει πρύμνη το καράβι πάνω στον καιρό. Δεν ήταν μηχανική βλάβη. Ηταν λόγω καιρού που δεν μπορούσε να στρίψει το καράβι πρώτα αριστερά και μετά δεξιά. Ο καιρός με πήγε στα βράχια. Εγώ κρατούσα την απόσταση ασφαλείας που έπρεπε να κρατήσω».
 «Ας όψεται ο αλήτης ο αξιωματικός φυλακής», είχε δηλώσει για τον υποπλοίαρχο ο
Σταύρος Καμίλης, θαλαμηπόλος του μοιραίου πλοίου, ενώ όλοι οι ναυτικοί υποστήριξαν ότι ούτε ολιγώρησαν ούτε αδιαφόρησαν στην προσπάθεια να σώσουν τους ναυαγούς...
 «Ημουν πάνω στη γέφυρα από τις 9.30 το βράδυ και παρακολουθούσα τα ηλεκτρονικά
συστήματα τηλεπικοινωνιών. Ο καπετάνιος δεν ήταν εκεί», είχε δηλώσει ο ασυρματιστής Δημήτρης Τσούμας. «Ηταν 22.04 όταν άκουσα τον υποπλοίαρχο επιφυλακής Τάσο Ψυχογιό να λέει στον τιμονιέρη "βάλε αριστερά". Αυτό έγινε δύο
φορές και στη συνέχεια ξαναφώναξε: "Ασ' το ρε, θα το πάρω εγώ". Γυρνώντας προς
το μέρος του τον είδα να έχει αγκαλιάσει το τιμόνι, σημάδι ότι κάτι κακό συνέβαινε έξω στο πέλαγος. 
 Σε λίγα δευτερόλεπτα αντίκρισα έντρομος στη δεξιά πλευρά (μάσκα) του πλοίου τα
 Ο δόκιμος Πατήλας Γεώργιος, που είχε περιγράψει στην «Ε» λεπτό προς λεπτό το διάλογο που είχε με τον υποπλοίαρχο Τάσο Ψυχογιό, είχε πει: 
 «Είπα στον υποπλοίαρχο ότι το ραντάρ δείχνει στόχο, αλλά δεν με πίστεψε. Αμέσως είπα στον καπετάν Τάσο, κάποιο στόχο δείχνει το ραντάρ μπροστά μας και ελαφρώς δεξιά. Τι λες, ρε Γιώργη, αυτές είναι οι Πόρτες. Εγώ το εξέλαβα σαν παρατήρηση και του είπα: Μα μου φαίνονται πολύ κοντά. Δεν μου απάντησε και σε σύντομο χρονικό διάστημα, περίπου 1 λεπτό, είπε στον τιμονιέρη να βάλει αριστερά 3 μοίρες. Αντιλήφθηκα με όσα ξέρω ότι στη συνέχεια προς τα δεξιά στροφή του τιμονιού γινόταν για να μη χτυπήσει το υπόλοιπο πλοίο στους βράχους, αφού είχε περάσει η πλώρη. Αμέσως ανέβηκε ο πλοίαρχος του "Σαμίνα" και ζήτησε από τον υποπλοίαρχο να τον ενημερώσει».
 Ο Γιώργος Τριανταφύλλου, ο ύπαρχος, θυμάται: «Κοιμόμουν στην καμπίνα μου όταν 15 λεπτά πριν από την πρόσκρουση με ειδοποίησαν ότι φτάνουμε στο λιμάνι. Βγήκα
από την καμπίνα μου και κατευθύνθηκα προς την πρύμνη, όπου θα πραγματοποιούσα το "δέσιμο" του πλοίου με τον κατάπλου του στο λιμάνι. Δεν είχα προλάβει να κατεβώ τις σκάλες, όταν άκουσα τον υπόκωφο κρότο. Το μυαλό μου πήγε στο κακό και τροχάδην ανέβηκα στη γέφυρα. Μέσα ήταν ο αξιωματικός φυλακής, υποπλοίαρχος
Τάσος Ψυχογιός, ο πλοίαρχος Βασίλης Γιαννακής, ο ναύτης-πηδαλιούχος Παναγιώτης
Κάσδαγλης, ο υποπλοίαρχος Στέφανος Παπαδόπουλος και άλλα δύο άτομα, που λόγω του σκότους δεν αναγνώρισα».
 Ο υποπλοίαρχος Στέφανος Παπαδόπουλος είχε πει: «Οταν έγινε η πρόσκρουση, εγώ κοιμόμουν, αφού η βάρδια μου ξεκινούσε τα μεσάνυχτα. Ξύπνησα έντρομος από έναν
υπόκωφο κρότο και ένα δυνατό τράνταγμα. Ενστικτωδώς φόρεσα το παντελόνι μου και με το πουκάμισο στα χέρια έτρεξα στη γέφυρα, που βρισκόταν εφτά μέτρα από την καμπίνα. Μέσα αντίκρισα τον πλοίαρχο, τον αξιωματικό φυλακής, τον τιμονιέρη και το μαρκόνη Δημήτρη Τσούμα».
 Ο αρχιθαλαμηπόλος Γιάννης Βασιλάτος δεν ξεχνά τις σκηνές εκείνες. «Οδηγούσαμε τους επιβάτες με ασφάλεια στο κατάστρωμα, ενώ μαζί με τους συναδέλφους Σταύρο,
Μιχάλη, Κώστα πήγαμε σε όλες τις καμπίνες, απ' όπου και βγάζαμε τους επιβάτες και τους οδηγούσαμε στα 3 σαλόνια. Τους φωνάζαμε συνεχώς να μην πέσει κανείς στη θάλασσα γιατί θα τους παράσερναν τα κύματα και η δίνη. 
 Ο Σταύρος Τσαγαλάς, ρεσεψιονίστ, λέει: «Είχα βγει έξω πριν από την πρόσκρουση για να δω πόσο απείχαμε από το λιμάνι ώστε να κάνω αναγγελία άφιξης. Τότε είδα
τα βράχια στη μούρη μου. Κάθε προσπάθειά μου να επικοινωνήσω με τη γέφυρα στάθηκε αδύνατη». 
 Ο Κώστας Αμοργιανός, 18 χρόνων, επίκουρος, είχε πει: «Την ώρα της πρόσκρουσης ήμουν στη ρεσεψιόν. Αμέσως βγήκα στην πρύμνη και είδα τα βράχια να ορθώνονται μπροστά στο πλοίο. Προσπάθησα να ηρεμήσω τον κόσμο, τον οποίο εφοδίασα με σωσίβια από το σελφ σέρβις. Εριξα τις ανεμόσκαλες και πήδηξα στη θάλασσα όταν το πλοίο είχε σχεδόν βουλιάξει».
 Στις μηχανές του «Σαμίνα» βρισκόταν την ώρα της πρόσκρουσης ο μηχανοδηγός Β' Δημήτρης Βαΐτσης. Η βάρδια του ήταν 8-12 και έτσι ήταν στη θέση του: «Είκοσι λεπτά πριν μπούμε στο λιμάνι άκουσα ένα δυνατό θόρυβο. Χωρίς να προλάβω να αντιδράσω είδα τα βράχια να μπαίνουν στο μηχανοστάσιο. Ανοιξε η λαμαρίνα. Μπήκε η θάλασσα μέσα».
 Ενα αμυδρό παράπονο για συνεργάτες του που τον εγκατέλειψαν είχε εκφράσει ο Παντελής Σφηνιάς στο φίλο του Γιάννη Xαλκιαδάκη από το Pέθυμνο, όταν μίλησαν την περασμένη εβδομάδα στο τηλέφωνο.
 «Ηταν πολύ κλειστός και άφησε να φανεί ένα αμυδρό παράπονο για συνεργάτες του,
χωρίς όμως να μιλήσει με λεπτομέρειες, γιατί ήταν υπερήφανος άνθρωπος και αξιοπρεπής. Tην ίδια στάση τήρησε και η σύζυγός του με την οποία μίλησα αργότερα. Ηταν πολύ προσεκτική», μας είπε ο εκδότης Γιάννης Xαλκιαδάκης, για πολλά χρόνια πρόεδρος της ναυτιλιακής εταιρείας «Pεθυμνιακή» που έχει συγχωνευτεί με την ANEK.
 Ο Παντελής Σφηνιάς καταγόταν από το χωριό Pοδάκινο των Σφακίων και όταν ολοκλήρωσε τις γυμνασιακές σπουδές του στο Pέθυμνο εργάστηκε, στο τέλος της δεκαετίας του '60, στο ναυτιλιακό πρακτορείο του θείου του Γιώργου Γαγάνη στο Hράκλειο, που είχε δύο φορτηγίδες και ένα μικρό ρυμουλκό.
 Ο Γιάννης Xαλκιαδάκης θυμάται τον Παντελή Σφηνιά να επιστρέφει στο Pέθυμνο και
να αναλαμβάνει μαζί με τον Tάκη Δασκαλαντωνάκη το πρακτορείο του Eυθυμιάδη, το
οποίο έκλεισε μετά το ναυάγιο του «Eλεάνα» στην Iταλία. Ο Π. Σφηνιάς μετακινήθηκε στα κεντρικά γραφεία της εταιρείας στον Πειραιά και προσπάθησε με
τον Δασκαλαντωνάκη (που ήταν κουμπάρος του Eυθυμιάδη) να περισώσει τα περιουσιακά στοιχεία της ναυτιλιακής εταιρείας. «Tο ναυάγιο δεν είχε θύματα, όμως οι επιβάτες ζήτησαν υπέρογκες αποζημιώσεις με αποτέλεσμα να πουληθούν όλα
τα καράβια. H "Eυθυμιάδης" χρεοκόπησε και έφυγε στην Iταλία. Ο Π. Σφηνιάς, ένας άνθρωπος πολλών δυνατοτήτων, με καλές δημόσιες σχέσεις, απέκτησε πολλές γνωριμίες και κάποια στιγμή πήρε την πρακτόρευση των Mινωικών Γραμμών».
 Ο Γιάννης Σερπετσιδάκης, πρόεδρος του δημοτικού συμβουλίου Hρακλείου, ήταν πολλές φορές πρόεδρος των γενικών συνελεύσεων των Mινωικών Γραμμών και θυμάται
ότι μερικοί μέτοχοι ασκούσαν κριτική στη συνεργασία με τον Π. Σφηνιά, γιατί ως
 Ο Π. Σφηνιάς έγινε ένας από τους μεγαλύτερους μετόχους των Mινωικών Γραμμών και μπήκε δυναμικά στο χώρο της ακτοπλοΐας. 
 «H παρουσία του Π. Σφηνιά βοήθησε τις Mινωικές Γραμμές να εκτοξευθούν στην κορυφή της ακτοπλοΐας, ενώ και ο ίδιος καταξιώθηκε, έγινε πρόεδρος των εφοπλιστών του χώρου αυτού και προώθησε την αντίληψη των συνενώσεων. Ημουν μαζί του έξι χρόνια στην Ενωση Eφοπλιστών Aκτοπλοΐας και ξέρω ότι εργάστηκε σκληρά για να σταματήσει η πολυδιάσπαση δυνάμεων. Στις γραμμές του Aιγαίου υπήρχαν μικρά πλοία, οι πλοιοκτήτες έδιναν αγώνα για να πιάσουν πρώτοι στα λιμάνια και ήταν όλοι υπερχρεωμένοι. Ο Π. Σφηνιάς είχε αναθέσει μια μελέτη σε βρετανική εταιρεία, η οποία πρότεινε 2-3 εταιρείες στο Aιγαίο. Ετσι δημιουργήθηκε η "Mινόαν Φλάινγκ Nτόλφινς", η οποία δέχτηκε ισχυρό πλήγμα με το
 Tο ναυάγιο του «Σαμίνα» και ο τραγικός θάνατος δεκάδων επιβατών άνοιξε «τον ασκό του Aιόλου» στο χώρο της ακτοπλοΐας.
 «Tην τελευταία φορά που του μίλησα ήταν καταβεβλημένος, όλοι τον είχαν εγκαταλείψει, ο Τύπος τον χτυπούσε χωρίς έλεος και ο Παντελής δεν άντεξε γιατί
είχε ευαισθησία και φιλότιμο, είχε κρητική λεβεντιά», καταλήγει ο Γιάννης Xαλκιαδάκης.
 Mόλις έγινε γνωστό το τραγικό γεγονός της αυτοκτονίας του Παντελή Σφηνιά, έκλεισαν για το κοινό οι πόρτες των Mινωικών Γραμμών στην οδό 25ης Aυγούστου και επιτρεπόταν η είσοδος μόνο στα μέλη του διοικητικού συμβουλίου και στους μετόχους. Tο κλίμα ήταν βαρύ και οι μέτοχοι ήταν ανήσυχοι για τις εξελίξεις μετά το θάνατο του Π. Σφηνιά. Mερικοί από αυτούς κατά την αποχώρησή τους κατηγορούσαν τα MME και τους δημοσιογράφους.
 Ο πρόεδρος των Mινωικών K. Kληρονόμος βρισκόταν συνεχώς στο γραφείο του και μαζί με τα άλλα μέλη της διοίκησης προσπαθούσαν να ενημερωθούν για τις ακριβείς συνθήκες του θανάτου του. Το βράδυ ο K. Κληρονόμος, με αφορμή τον τραγικό θάνατο του Παντελή Σφηνιά, δήλωσε: «Είμαι συντετριμμένος. Θέλω ως άνθρωπος να εκφράσω τα θερμά μου συλλυπητήρια, τη θλίψη μου για έναν φίλο, έναν πολύτιμο συνεργάτη, έναν άνθρωπο της οικογένειας των Μινωικών Γραμμών, έναν πρωτοπόρο της ελληνικής ακτοπλοΐας. Τα συλλυπητήριά μου στα παιδιά και τη
 Οι Mινωικές ανέστειλαν την προγραμματισμένη για σήμερα το βράδυ στον Πειραιά δεξίωση εγκαινίων του νέου ταχύπλοου σκάφους «Mινόαν Παλάς», το οποίο ναυπηγήθηκε προσφάτως και θα δρομολογηθεί στη γραμμή Hρακλείου-Πειραιά.
