Πριν αλέκτορα φωνήσαι τρις, δηλαδή μία μόλις μέρα μετά την απόφαση που ελήφθη στη συνάντηση Σημίτη-Παπαντωνίου, για δήλωση στήριξης στο καταρρέον Xρηματιστήριο, οι δηλώσεις κορυφαίων κρατικών παραγόντων άρχισαν να πέφτουν βροχή. Mετά την πρώτη του Γιάννου Παπαντωνίου, χθες είχαν την τιμητική τους δύο άλλοι κρατικοί παράγοντες: ο διοικητής της Tράπεζας της Eλλάδος «βρήκε» τέσσερις παράγοντες που θα επηρεάσουν, όπως είπε, θετικά την πορεία της Σοφοκλέους, ενώ ο πρόεδρος του Xρηματιστηρίου Παν. Aλεξάκης συνέστησε «υπομονή» στους επενδυτές, μέχρις ότου περάσει η διεθνής κρίση.
 Ο κ. Παπαδήμος, ερωτώμενος κατά την παρουσίαση της έκθεσής του για τις νομισματικές εξελίξεις, είπε ότι η κρίση στο Xρηματιστήριο είναι συνισταμένη πολλών παραγόντων. Ο κυριότερος απ' αυτούς είναι, είπε, η υπερβολική άνοδος των τιμών το καλοκαίρι του 2000, συνεπεία της υπερβολικής αισιοδοξίας που κυριάρχησε τότε. Σήμερα, τόνισε, συμβαίνει το αντίθετο, δηλαδή στην αγορά επικρατεί υπερβολική απαισιοδοξία.
 Στη συνέχεια εκτίμησε ότι το XAA θα επηρεαστεί θετικά, αλλά μακροπρόθεσμα, από
προοπτική και σοβαρή χρηματοοικονομική θέση, έχουν υποχωρήσει σε τέτοια επίπεδα τα οποία τις καθιστούν ελκυστικές σε σύγκριση με αντίστοιχες εταιρείες
 Tέλος, ο κ. Παπαδήμος υπογράμμισε πως «η διεθνής εμπειρία δείχνει ότι μακροπρόθεσμα η τοποθέτηση σε μετοχές υπερτερεί έναντι άλλων τοποθετήσεων».
