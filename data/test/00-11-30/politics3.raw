«Σύγχρονο Ελγιν» αποκάλεσε ο υφυπουργός Τύπου Τηλέμαχος Χυτήρης τον τέως βασιλιά, αναφερόμενος στην αρχαιολογική συλλογή και στους εκατοντάδες πίνακες που μεταφέρθηκαν πριν από οχτώ χρόνια από το Τατόι στο Λονδίνο «με τη βοήθεια της κυβέρνησης Μητσοτάκη», όπως είπε.
 Ο υπουργός είπε ότι το 1991 μεταφέρθηκε «ένας ολόκληρος θησαυρός» στο εξωτερικό, τον οποίο περιέγραψε ως εξής: 
 «Σας θυμίζω: Δεκαπέντε νταλίκες. Mια αρχαιολογική συλλογή, η οποία αποτελείτο από 890 αντικείμενα προϊστορικά, κλασικής, ρωμαϊκής και βυζαντινής εποχής. Aρχαιολογική συλλογή με αντικείμενα που βρέθηκαν στην Aρχαία Δεκέλεια. Πάνω από 1.000-1.200 πίνακες, χαλκογραφίες, λιθογραφίες και πίνακες μεγάλων Eλλήνων
καλλιτεχνών. Σπάθες και άλλα κειμήλια του 1821, τα οποία και αυτά έφυγαν από την Eλλάδα. Mεγάλη συλλογή εικόνων του 16ου, 17ου και 18ου αιώνα. Kαι ταυτόχρονα περίπου 18.000 παλαιά βιβλία, μεγάλης ιστορικής αξίας. Aυτός είναι ο λόγος για τον οποίο αποκάλεσα τον κ. Γλίξμπουργκ «σύγχρονο Eλγιν».
 Ο κ. Χυτήρης είπε, ότι, τότε, ο κ. Τσοβόλας είχε κάνει προσφυγή στην ελληνική Δικαιοσύνη, αλλά «αγνοείται η τύχη της».
 Eπανέλαβε ότι «κανένα σπίτι ή σπιτάκι και κανένα κομμάτι εδάφους δεν ανήκει στον Τέως». Και πρόσθεσε ότι το μόνο θέμα που υπάρχει, είναι η «εύλογη αποζημίωση» την οποία θα ορίσει το δικαστήριο. «Και αυτά γιατί σήμερα πληρώνουμε την ανεπάρκεια των κυβερνήσεων της Ν.Δ.», πρόσθεσε.
 Ο εκπρόσωπος Τύπου της Ν.Δ. Θ. Ρουσόπουλος κατηγόρησε την κυβέρνηση για «φτηνό
και γκρίζο λαϊκισμό» και αναφερόμενος στην καταβολή αποζημίωσης στον Τέως πρόσθεσε: «Για άλλη μια φορά τα σπασμένα των κυβερνήσεων του ΠΑΣΟΚ θα τα πληρώσει ο ελληνικός λαός».
