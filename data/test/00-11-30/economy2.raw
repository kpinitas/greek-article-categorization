Ενδείξεις σταθεροποίησης και ίσως ελαφράς βελτίωσης κλίματος διαφάνηκαν χθες στην αγορά της Σοφοκλέους, σε μια συνεδρίαση που θα μπορούσε να εξελιχθεί σε περισσότερο προσοδοφόρα εάν δεν έρχονταν τα πάνω-κάτω.
 H είδηση της αυτοκτονίας Σφηνιά, που συνοδεύτηκε και από την αναστολή διαπραγμάτευσης της μετοχής των Μινωικών Γραμμών, θορύβησε, όπως ήταν φυσικό, και τους χρηματιστηριακούς κύκλους καθώς ο μεν ναυτιλιακός κλάδος δεν διάγει την καλύτερη περίοδό του, ενώ η παρουσία ηχηρών εφοπλιστικών και επιχειρηματικών ονομάτων στη μετοχική σύνθεση της MFD (θυγατρικής των Μινωικών
Γραμμών, μη εισηγμένης εισέτι στο ΧΑΑ), προξένησε ανησυχία για τυχόν ευρύτερες
εμπλοκές. Η μετοχή των Μινωικών Γραμμών, άλλωστε, έχει ενταχθεί κατά καιρούς σε πολλά χαρτοφυλάκια επενδυτικών εταιρειών ή Aμοιβαίων Κεφαλαίων, διασπείροντας έτσι το φόβο για έμμεσες επιπτώσεις και παρενέργειες σε μια σειρά άλλων εταιρειών.
 Θα πρέπει πάντως να επισημανθεί ότι παρά τον πανικό ρευστοποιήσεων που χαρακτήρισε τη μετοχή των Μινωικών Γραμμών (-12% με 710.000 τεμάχια πριν από την αναστολή), οι υπόλοιπες μετοχές του ναυτιλιακού κλάδου (ΑΝΕΚ, ΝΕΛ, Στρίντζης) παρουσίασαν ελαφρές αποκλίσεις, κλείνοντας είτε με μικρές απώλειες ή με περιορισμένα κέρδη.
να δώσει ίσως την εικόνα των έντονα νευρικών διακυμάνσεων που καταγράφηκαν κατά τη διάρκεια της χθεσινής συνεδρίασης, με τα συναισθήματα των επενδυτών να
περνούν με την ίδια ευκολία από την αισιοδοξία στην απαισιοδοξία. Η αξία των συναλλαγών εμφάνισε και αυτή σημάδια ανάκαμψης φτάνοντας τα 61 δισ. δρχ., με τα προσυμφωνημένα πακέτα συναλλαγών ωστόσο να προσεγγίζουν τα 12 δισ. δραχμές.
 Αναλυτές της χρηματιστηριακής αγοράς, χωρίς να εμφανίζονται ιδιαίτερα αισιόδοξοι για το ψυχολογικό κλίμα στο ΧΑΑ, τόνιζαν χθες ότι η Σοφοκλέους μπορεί να αντλήσει οφέλη από τα κεφάλαια που αποδημούν αυτή την περίοδο, από το δοκιμαζόμενο χρηματιστήριο της Κωνσταντινούπολης.
 Στο μεταξύ, ο πρόεδρος του ΧΑΑ Παναγιώτης Αλεξάκης σε δηλώσεις του για τη μακρά περίοδο απωλειών της Σοφοκλέους συνέδεσε -όπως και ο Γιάννος Παπαντωνίου- τη δυσμενή πορεία της ελληνικής αγοράς με «την έντονη και παρατεταμένη αρνητική διεθνή συγκυρία». Τόνισε δε ότι «όταν οι αγορές βρίσκονται σε τέτοιες συνθήκες, οι επενδυτές πρέπει να διατηρούν την ψυχραιμία
τους αφήνοντας τις αρνητικές συγκυρίες να ξεπεραστούν ώστε να μην καταγράφουν απώλειες στα χαρτοφυλάκιά τους».
 Και μέσα στο κλίμα αυτό, ο βουλευτής Φθιώτιδας της Ν.Δ. Ηλίας Καλλιώρας κατέθεσε αγωγή έναντίον της εταιρείας του ομίλου Ανδρουλιδάκη Stabilton (πρώην
ΜΑΚΛΩ), ζητώντας αποζημίωση 3 δισ. δρχ. για προσβολή της τιμής και της προσωπικότητάς του. Είχε προηγηθεί αγωγή εκ μέρους του κ. Ανδρουλιδάκη προς τον κ. Καλλιώρα ύψους 2 δισ. δρχ. για δυσφήμιση της εισηγμένης εταιρείας, καθώς ο βουλευτής σε παλαιότερη ερώτησή του αναφέρονταν στα τερτίπια της μετοχής των ΜΑΚΛΩ που από 136 δρχ. στις 4/1/2000 είχαν φθάσει στις 8.900 το Νοέμβριο του ίδιου έτους (
6.544%) για να κλείσει στις 27/11/2000 στις 711 δρχ., δηλαδή 80% χαμηλότερα. Αξίζει να σημειωθεί πάντως ότι η εκδίκαση της αγωγής του κ. Kαλλιώρα ορίστηκε να γίνει από το Πολυμελές Πρωτοδικείο στις 24 Ιανουαρίου του 2002! 
