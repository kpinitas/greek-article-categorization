Πρωτοφανής αριθμός βουλευτών του ΠAΣΟK -61- συνυπογράφει την ερώτηση προς τον υπουργό Mεταφορών για την Ολυμπιακή Aεροπορία.
 Tα ερωτήματα που θέτουν οι βουλευτές, που βεβαίως προέρχονται από όλες τις τάσεις του κυβερνώντος κόμματος, είναι δύο: 
  Σε ποια λύση προσανατολίζεται η κυβέρνηση σχετικά με την Ο.A.
  Πώς η λύση αυτή θα διασφαλίσει τη λειτουργία και τη βιωσιμότητα της επιχείρησης, αλλά και το εργασιακό και το ασφαλιστικό μέλλον των εργαζομένων της Ο.A.
 Σύμφωνα με εκτιμήσεις που ακούγονται στο Kοινοβούλιο, οι προερχόμενοι από τη λεγόμενη εσωκομματική αντιπολίτευση συνυπέγραψαν την ερώτηση προκειμένου να κάνουν εμφανή, για άλλη μία φορά, την παρουσία τους στην κυβέρνηση. Οι υπόλοιποι θέλησαν, λέγεται, να εγγράψουν υποθήκες για το μέλλον. H ερώτηση διακινήθηκε από τους συνδικαλιστές της ΟΣΠA. Kάποιες πληροφορίες που έφεραν το
βουλευτή της Θεσσαλονίκης X. Kαστανίδη να τη διακινεί, διαψεύστηκαν από τον ίδιο.
 Πάντως, με χθεσινές δηλώσεις του στο ραδιοσταθμό «Πλάνετ 104, 5» ο πρώην υπουργός Μεταφορών (1996-7) Χ. Καστανίδης άσκησε κριτική στην πρόθεση της κυβέρνησης να πουλήσει «το γιγαντιαίο ποσοστό του 50-60% της Ολυμπιακής». Είπε ότι η Ο.Α. μπορεί να σωθεί αν γίνουν πολύ γενναίες τομές και επιτέθηκε κατά του Τάσου Μαντέλη (ο οποίος τον διαδέχθηκε στο υπουργείο Μεταφορών), ο οποίος έφερε το αποτυχημένο βρετανικό μάνατζμεντ στην Ο.Α. 
 Ερωτηθείς χθες το πρωί για την κίνηση των βουλευτών του ΠΑΣΟΚ, ο υφυπουργός Τύπου Τηλ. Χυτήρης ισχυρίστηκε ότι ο αριθμός τους δεν δημιουργεί ζήτημα για την κυβέρνηση και ότι στο κείμενο δεν διατυπώνεται θέση αλλά υποβάλλονται απλώς ερωτήματα - γεγονός που εντάσσεται στη συνήθη κοινοβουλευτική πρακτική. Ο κ. Χυτήρης πάντως δήλωσε ότι «θα διασφαλιστούν οι εργαζόμενοι στην Ο.Α.», ενώ προχθές ο κ. Σημίτης μίλησε για «απαραίτητες προσαρμογές» που δεν θα είναι
 Απαντώντας σε ερωτήσεις, ο πρωθυπουργός Κ. Σημίτης μίλησε και πάλι χωρίς να χρησιμοποιήσει τον όρο «ιδιωτικοποίηση» για μια λύση που θα δώσει στην Ελλάδα αεροπορικές μεταφορές υψηλής ποιότητας. Σημείωσε δε ότι η Ολυμπιακή δεν καλύπτει ικανοποιητικά τις ανάγκες, δεν εξυπηρετεί ικανοποιητικά το κοινό και οδηγεί σε ζημιές «που πληρώνει ο ελληνικός λαός». Τις διευκρινίσεις ανέλαβε και πάλι ο υπουργός Μεταφορών Χρ. Βερελής, λέγοντας ότι ο διαγωνισμός για την επιλογή επενδυτή θα γίνει στο τέλος Φεβρουαρίου. Η Νέα Δημοκρατία μίλησε για κυβερνητική παράλυση χαρακτηρίζοντας την ερώτηση των βουλευτών «ανταρσία» και την πολιτική για την Ο.Α. «πτήση στα τυφλά».
