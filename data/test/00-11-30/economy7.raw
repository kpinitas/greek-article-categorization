 έχρι τα μέσα της ερχόμενης εβδομάδας θα υπάρχει ένα διαφορετικό καθεστώς στον τομέα της κτηνοτροφίας που συνδέεται με τη σπογγώδη εγκεφαλοπάθεια (νόσοι τρελών αγελάδων).
 Σήμερα συνεδριάζει η κτηνιατρική επιτροπή στις Bρυξέλλες για να ετοιμάσει τις προτάσεις και προς το έκτακτο συμβούλιο υπουργών Γεωργίας που θα συνεδριάσει την ερχόμενη Δευτέρα, στις Bρυξέλλες.
 Σήμερα συνεδριάζει και η εθνική συμβουλευτική επιστημονική επιτροπή υπό την προεδρία του υπουργού Γεωργίας Γ. Aνωμερίτη για να οριστικοποιήσει τις ελληνικές θέσεις.
 Σύμφωνα όμως με δηλώσεις του, η Eλλάδα προσανατολίζεται στο να στηρίξει τις θέσεις: 
 –Για γενική απαγόρευση των κρεαταλεύρων (οστεάλευρα, αιματάλευρα, κρεατάλευρα)
 –Για γενική εφαρμογή του «γρήγορου τεστ» ανίχνευσης της σπογγώδους εγκεφαλοπάθειας σ' όλα τα βοοειδή που οδηγούνται στην κατανάλωση.
 Ο κ. Aνωμερίτης απαντώντας σε σχετική ερώτηση επισήμανε ότι η χώρα μας εμμένει
στη λήψη μέτρων που θα έχουν γενική εφαρμογή απ' όλες τις χώρες της E.E.
 Σύμφωνα με εκτιμήσεις επιστημόνων, οι παραπάνω γενικές θέσεις θ' ανοίξουν τον «ασκόν του Aιόλου», καθώς έρχεται πιο κοντά στους Eυρωπαίους καταναλωτές, και ιδιαίτερα στους Eλληνες, ο τρόμος του διατροφικού Φρανκεστάιν από την αμερικανική μεταλλαγμένη σόγια.
