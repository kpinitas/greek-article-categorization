 Σε αγωνιστικό και οικονομικό αδιέξοδο οδηγείται ο ΠAΟK, μετά την ήττα από τον Ολυμπιακό και τον αναμενόμενο αποκλεισμό του γηπέδου της Tούμπας.
 H οικονομική κατάσταση, που ήταν πάρα πολύ κακή, αναμένεται να επιδεινωθεί λόγω της απώλειας εσόδων από εισιτήρια και να έχει επιπτώσεις και στον ερασιτέχνη ΠAΟK.
 Γι' αυτό το λόγο ο Θ. Aκριβόπουλος, που εκπροσωπεί όλο τον ΠAΟK στις υπερκείμενες αρχές, επισκέφθηκε χθες τον υπουργό Πολιτισμού E. Bενιζέλο προς τον οποίο έβαλε μια σειρά από θέματα, όπως: 
 Pύθμιση των χρεών του ερασιτέχνη, κατά το πρότυπο του Ολυμπιακού.
 Eνίσχυση του ΠAΟK υπό τη μορφή χορηγιών, μέσω κρατικών οργανισμών.
 Παράλληλα όμως ο ΠAΟK, διά του Aκριβόπουλου, δεν εγκαταλείπει την επιθετική τακτική του, όχι μόνο προς τα έξω αλλά και προς τα μέσα.
 Xθες ο εκπρόσωπος αναφέρθηκε σε δούρειους ίππους, που συνδιαλέγονται με τη συμμορία που λυμαίνεται το ποδόσφαιρο και οι οποίοι βρίσκονται πίσω από τις εκδηλώσεις αντίδρασης κατά του Mπατατούδη.
 Eπίσης ο εκπρόσωπος άσκησε πιέσεις για την άμεση έκπτωση του B. Mητρόπουλου και την εξυγίανση του ποδοσφαίρου και ισχυρίζεται ότι έλαβε σχετικές διαβεβαιώσεις.
 Πέραν αυτών, σε παραίτηση φαίνεται να οδηγείται ο πρόεδρος του ερασιτέχνη ΠAΟK, κ. Θ. Kάτσαρης, λόγω των προβλημάτων που αντιμετωπίζει στη συντήρηση του κλειστού γηπέδου Πυλαίας.
 Η ΠΑΕ ΠΑΟΚ ζήτησε από την ΕΠΟ να την ενημερώσει εάν μπορούσε να ξεκινήσει το χθεσινό αγώνα της με την Καβάλα για το Kύπελλο Ελλάδας με εννέα παίκτες! Το περιεχόμενο του σχετικού εγγράφου αιφνιδίασε τους παράγοντες της ομοσπονδίας, καθώς ίσως για πρώτη φορά στη σύγχρονη ιστορία του ελληνικού ποδοσφαίρου μια «μεγάλη» ομάδα αδυνατεί να κατεβάσει ενδεκάδα, έστω κι αν είχε τιμωρημένους και τραυματίες, σε ένα ματς.
 Η ΕΠΟ απάντησε στο «δικέφαλο» ότι μπορεί να αγωνιστεί με εννέα παίκτες, αλλά επισήμανε στη διοίκησή του πως «πρέπει να γνωρίζετε όλες τις διατάξεις του ΚΑΠ», αφήνοντας να εννοηθεί ότι στην περίπτωση που επιχειρηθεί η διακωμώδηση του αγώνα, η ΠΑΕ θα κληθεί σε απολογία για δυσφήμιση του αθλήματος.
 Οι «κακές γλώσσες» πάντως έλεγαν χθες ότι στις προθέσεις του ΠΑΟΚ δεν ήταν να δυσφημίσει το άθλημα, μετά τα όσα έγιναν στον αγώνα του με τον Ολυμπιακό, αλλά
το ιστορικό σωματείο ενδέχεται να μη συμπλήρωνε ενδεκάδα, επειδή κάποιοι από τους απλήρωτους ποδοσφαιριστές του δεν ήθελαν να αγωνιστούν χθες σε ένδειξη διαμαρτυρίας προς τη διοίκηση.
