Τα λιγοστά θρανία τους έμειναν φέτος άδεια. Ο Σεπτέμβριος του 2000 βρήκε κλειστές τις πόρτες 106 δημοτικών σε όλη τη χώρα, ανεβάζοντας έτσι το συνολικό αριθμό των σχολείων που καταργήθηκαν την τελευταία δεκαετία σε 1.100.
Τα περισσότερα σχολεία που έκλεισαν και φέτος ήταν μονοθέσια, και βρίσκονταν στην περιφέρεια.
Σύμφωνα με το νόμο 1566/85, ένα σχολείο κλείνει όταν ο συνολικός αριθμός των μαθητών είναι κάτω από 10. Εξαιρούνται σε παραμεθόριες περιοχές, τα οποία διατηρούνται ανοιχτά για εθνικούς λόγους αλλά και γιατί είναι αδύνατη η μετακίνηση των μαθητών σε γειτονικά σχολεία. Τέτοιες περιπτώσεις είχαμε  στους Λειψούς, στη Γαύδο και στον Εβρο, που λειτουργούσαν με ένα μαθητή. 
Το πρόβλημα της μείωσης του μαθητικού πληθυσμού θα ήταν οξύτερο εάν δεν είχαμε αθρόα εισροή αλλοδαπών μαθητών που αυξάνεται συνεχώς: Στα δημόσια δημοτικά  φοιτούν σήμερα 601.186 μαθητές και από αυτούς οι 74.136 είναι αλλοδαποί. 
«Βασική αιτία της φθίνουσας πορείας του μαθητικού πληθυσμού είναι η υπογεννητικότητα», δηλώνει στην «Κ.Ε.» ο γ.γ. της Διδασκαλικής Ομοσπονδίας Ελλάδος, Δημήτρης Μπράττης. 
n Η μείωση αυτή του μαθητικού δυναμικού αποτυπώνεται ανάγλυφα στα στοιχεία του υπουργείου: Το 1988-89 έχουμε σύνολο μαθητών 853.527. Το έτος 1997-98 ο αντίστοιχος αριθμός ήταν 646.528. Εχουμε δηλαδή μείωση 24,25%.
n Εκτός όμως από τα σχολεία που κλείνουν, έχουμε κι έναν ακόμη μεγαλύτερο αριθμό σχολειών που υποβιβάζονται (μειώνονται δηλαδή τα τμήματά τους). Φέτος, υποβιβάστηκαν 288 δημοτικά.
n Η μείωση του μαθητικού πληθυσμού οδηγεί επίσης και σε συγχωνεύσεις σχολείων ολιγοθέσιων. Σε όλη τη χώρα συγχωνεύτηκαν 160 .
Υπέρ της κατάργησης των ολιγοθέσιων σχολείων έχουν ταχθεί τόσο το υπουργείο Παιδείας όσο και οι εκπαιδευτικοί φορείς, υποστηρίζοντας ότι μόνο έτσι μπορεί να επιτευχθεί καλύτερης ποιότητας εκπαιδευτικό έργο.
Aποτέλεσμα, αντί να λειτουργεί ένα μονοθέσιο σχολείο με ένα δάσκαλο για όλους τους μαθητές ανεξαρτήτως τάξεων σε κάποιο μικρό χωριό, με μετακινήσεις μαθητών γειτονικών χωριών δημιουργείται ένα εξαθέσιο σχολείο με ένα δάσκαλο σε κάθε τάξη.
Να δούμε πώς διαμορφώνεται σήμερα ο σχολικός χάρτης της χώρας. Εχουμε λοιπόν 5 κατηγορίες σχολείων:
 Στο νομό Ηλείας καταγράφονται τα πιο πολλά σχολεία που έκλεισαν και ακολουθούν οι νομοί Φλώρινας, Τρικάλων, Ιωαννίνων, Ηρακλείου, Μεσσηνίας και Κορινθίας.
 Σε ό,τι αφορά τις περιπτώσεις υποβιβασμού, ο μεγαλύτερος αριθμός παρατηρείται στο νομό Αττικής με 78 σχολεία.
H Στο νομό Πειραιώς μειώνονται σε 35 τα δημοτικά, στο νομό Θεσσαλονίκης υποβιβάζονται 30 σχολεία, στο νομό Ιωαννίνων 10, στο νομό Κορινθίας και στο νομό Φλώρινας 9, ενώ στο νομό Λάρισας 7.
 Οι συγχωνεύσεις συμπεριέλαβαν 160 σχολεία. Τα περισσότερα βρίσκονται στο νομό Ρεθύμνου, Φλώρινας, Πέλλας, Κοζάνης, Λάρισας.
Θα αναφέρουμε την περίπτωση της Φλώρινας που είναι η πιο χαρακτηριστική.
Στην πόλη συγχωνεύτηκε ένα δωδεκαθέσιο δημοτικό σχολείο μαζί με ένα τριθέσιο και ένα μονοθέσιο. Τα τρία σχολεία συνολικά απαρτίζοταν από 16 τμήματα.
Ολα αυτά «εξελίχθηκαν»  σ' ένα δωδεκαθέσιο. Εχουμε δηλαδή μείωση 4 τμημάτων σε σχέση με όσα είχαμε πριν απ' την συγχώνευση. Εάν τώρα υπολογίσουμε ότι ο μικρότερος αριθμός μαθητών ανά τμήμα είναι 20, ο μαθητικός πληθυσμός στην πόλη της Φλώρινας μειώθηκε κατά 80.
n Τις εισηγήσεις για όλες τις παραπάνω μεταβολές τις κάνει το Γραφείο Εκπαίδευσης με τη σύμφωνη γνώμη της Νομαρχιακής Αυτοδιοίκησης, ενώ η τελική απόφαση λαμβάνεται από το υπουργείο.
