ΟΦάνης Κατεργιαννάκης συγκαταλέγεται μεταξύ των κορυφαίων τερματοφυλάκων στην Ελλάδα, αφού με τις εμφανίσεις του τα τελευταία χρόνια κέρδισε τη θέση του βασικού στον Αρη, ενώ διεκδικεί αυτή τη θέση και στην εθνική ομάδα των ανδρών.
Ενας ευθύς τύπος, ευχάριστος, λάτρης της προπόνησης και με την... τρέλα του γκολκίπερ από πιτσιρίκος, ο Φάνης έγινε γρήγορα αγαπητός στη γειτονιά του, την Πυλαία Θεσσαλονίκης. Eπαιξε στον τοπικό Εθνικό, στα ερασιτεχνικά πρωταθλήματα, αφού για αρκετά χρόνια κυνηγούσε την μπάλα πίσω από την εστία!
Οταν καθιερώθηκε στην ενδεκάδα του Εθνικού Πυλαίας έπαιξε στη μεικτή ΕΠΣΜ, ενδιαφέρθηκαν ομάδες για την απόκτησή του και συνέβη κάτι εκπληκτικό όταν ενδιαφέρθηκαν γι' αυτόν και οι τρεις ομάδες της Θεσσαλονίκης!
nΑρχικά μίλησε με τον Ηρακλή, είχε συμφωνήσει με τον τότε πρόεδρο Πέτρο Θεοδωρίδη, αλλά ο προπονητής του στην Πυλαία δεν τον χρησιμοποιούσε και η μετεγγραφή του στον «γηραιό» χάλασε...
nΤότε, ενδιαφέρθηκε γι' αυτόν ο Γιώργος Φοιρός που είχε αναλάβει την τεχνική ηγεσία του Αρη, τον πήρε στο Χαριλάου, έκανε προπονήσεις με τους επαγγελματίες και έπειτα από ένα μήνα έπρεπε να παρθεί η απόφαση της ΠΑΕ Αρης.
nΩς συνήθως, η διοίκηση του Αρη καθυστέρησε να πάρει την απόφαση και άρχισε να ενδιαφέρεται γι' αυτόν ο ΠΑΟΚ! Τον πλησίασε ο Σταύρος Σαράφης, τότε μάνατζερ του «δικεφάλου», το έμαθαν αυτό οι άνθρωποι του Αρη και την αμέσως επόμενη ημέρα οι Συνδεσμίτες του «Σούπερ 3» έκαναν παρέμβαση!
Μόλις τελείωσε η προπόνηση του Αρη, πήραν από το χέρι τον Κατεργιαννάκη και τον πατέρα του και τους οδήγησαν στο υπόγειο των γραφείων του Συνδέσμου. 
Ο Φάνης λέει γι' αυτό: «Μας είπαν ότι δεν θα φύγουμε από κεί αν δεν υπογράφαμε στον Αρη! Φώναξαν την τότε διοίκηση του κ. Γράντα και υπέγραψα στον Αρη μέσα σε 10' λεπτά. Τηλεφώνησα στον κ. Σαράφη και τον ευχαρίστησα για το ενδιαφέρον...»
Από τότε, ο Φάνης έδειξε το ταλέντο του και σήμερα, πέντε χρόνια μετά, λέει ότι ακόμη δεν έχει πετύχει τίποτε:
«Είναι πολύ νωρίς για μένα να πω ότι πέτυχα ως ποδοσφαιριστής. Εχω συγκεκριμένους στόχους στην καριέρα μου και αυτή τη στιγμή δεν έχω φτάσει ούτε στο μέσον».
Για τον Αρη της φετινής περιόδου: «Ξεκινήσαμε πολύ δυνατά, μετά από μια άριστη προετοιμασία, αλλά κι ένα κλίμα φανταστικό μέσα στην ομάδα. Ολοι είδαν ότι παίξαμε πολύ καλά και στα τρία πρώτα παιγνίδια ειδικά μέσα στο Ηράκλειο, μετά από ένα άσχημο ξεκίνημα ανατρέψαμε το 2-0 και πήραμε μια μεγάλη νίκη που άλλαξε την ψυχολογία μας».
Οι στόχοι: «Ακόμη είναι πολύ νωρίς για να μιλήσουμε για στόχους του Αρη. Η ομάδα έχει πάντοτε υψηλούς στόχους στο πρωτάθλημα και είμαι βέβαιος ότι και φέτος θα έχουμε ανάλογη πορεία. Το ξεκίνημα ήταν πολύ καλό, υπάρχει όμως και δύσκολη συνέχεια για όλους. 
»Δεν πετάμε στα σύννεφα και δεν μπορούμε να βγάλουμε συμπεράσματα για τις ομάδες από τις τρεις πρώτες αγωνιστικές. Αν ρωτάτε την προσωπική μου γνώμη, θα θεωρούσα επιτυχία την έξοδο στην Ευρώπη, με δεδομένο ότι φέτος βγαίνουν λιγότερες από πέρυσι ομάδες».
Για τη δική του απόδοση: «Υπάρχει ένα μυστικό, η σκληρή δουλειά που κάνουμε μαζί με το Γιώργο Παντζιαρά όλοι οι τερματοφύλακες του Αρη. Νομίζω ότι κι ο Δέλλιος να έπαιζε, ίδια απόδοση θα είχε, γιατί γίνεται πολύ καλή δουλειά. Οσο για μένα, προσπαθώ στην προπόνηση να βελτιώνομαι, αλλά δεν θα ήθελα να μιλήσω για τον εαυτό μου...»
Για την εθνική ομάδα: «Χαίρομαι όταν παίζω για τις εθνικές ομάδες και είμαι χαρούμενος για την πρόσκληση από τον κ. Δανιήλ. Αυτό που θέλω είναι μια ευκαιρία για να αποδείξω ότι μπορώ να προσφέρω στην εθνική ομάδα και να δικαιώσω τον προπονητή για την επιλογή του. Υπάρχουν όμως κι άλλοι καλοί τερματοφύλακες στην εθνική ομάδα, που έχουν δώσει τα διαπιστευτήριά τους, γι' αυτό και ξέρω ότι πρέπει να κάνω υπομονή».
Για το ντέρμπι με τον ΠΑΟΚ: «Ο καλύτερος θα νικήσει και ελπίζω να είναι η ομάδα μου. Αυτό που εύχομαι είναι να κυλήσουν όλα ομαλά, να φύγουμε αγκαλιασμένοι οι παίκτες από το γήπεδο και φυσικά πρέπει να πω ότι δεν είναι ο τελικός του Παγκοσμίου Κυπέλλου, είναι ένας αγώνας που έχει κάποιες ιδιαιτερότητες. 
Πρέπει όμως να αποβάλουμε αυτό το μεγάλο φανατισμό που διαιωνίζεται εδώ και χρόνια...»
Ο Φάνης Κατεργιαννάκης μιλάει και για τον προπονητή του, τον Μπάμπη Τεννέ: 
«Είναι ντόμπρος και τελειομανής στη δουλειά του. Είναι γεγονός ότι του αρέσει η σκληρή δουλειά, έγινε καλή προετοιμασία στο εξωτερικό και πιστεύω ότι θα έχουμε μια καλή συνεργασία».
Τελειώνοντας, ο τερματοφύλακας του Αρη στέλνει και ένα μήνυμα στους φιλάθλους της ομάδας του: 
