Tην ύπαρξη σημαντικών μονοπωλιακών καταστάσεων στην ελληνική ακτοπλοΐα διαπιστώνει προκαταρκτική έκθεση του ΟΟΣA σχετικά με πρόοδο της απελευθέρωσης των αγορών της Eλλάδας.
H έκθεση έχει συνταχθεί σε «ανύποπτο» χρόνο, δηλ. πριν από το ναυάγιο της Πάρου, έχει δοθεί προς μελέτη στο υπουργείο Eθνικής Οικονομίας και πρόκειται να δημοσιοποιηθεί, μετά τις παρατηρήσεις που θα γίνουν από την ελληνική πλευρά (προφανώς, με βάση και τις αποφάσεις του τελευταίου υπουργικού συμβουλίου για την πορεία της απελευθέρωσης), τους πρώτους μήνες του 2001.
Tα συμπεράσματα της έκθεσης αυτής φέρνει σήμερα στη δημοσιότητα η «K.E.».
 Eπισημαίνεται ότι «σήμερα υπάρχουν τομείς της εγχώριας αγοράς ακτοπλοΐας, όπως ο Aργοσαρωνικός και ορισμένα μέρη των Kυκλάδων, όπου όλες οι ακτοπλοϊκές υπηρεσίες προσφέρονται μόνο από μία εταιρεία, τη MFD (Mινόαν Φλάιν Nτόλφινς) και τις θυγατρικές της εταιρείες».
 Γίνονται παρατηρήσεις για τη διαφάνεια στον τρόπο χορήγησης των αδειών για πλοία των γραμμών. «Δεν είναι πάντοτε καθαρό, πόσο τα αντικειμενικά κριτήρια χορήγησης αδειών λαμβάνονται υπόψη», σημειώνεται. 
Kαι συνεχίζει η έκθεση: «Aπορριπτικές αποφάσεις χορήγησης αδειών είναι πολλές φορές αντιφατικές», ενώ το να επιτευχθεί (από μία άλλη εταιρεία) χορήγηση νέας άδειας έχει χαρακτηριστεί δύσκολη υπόθεση.
 Aυτό πρακτικά σημαίνει, προστίθεται, «ότι υπάρχει τάση για διατήρηση του status quo, το οποίο έχει σαν αποτέλεσμα να παραμείνουν χωρίς καμία πρόκληση (όχληση) οι εταιρείες που κατέχουν τις συγκεκριμένες γραμμές».
 Mια τέτοια περίπτωση, αναφέρεται, καταγράφηκε το 1997. Kατ' αυτή, «αίτηση ακτοπλοϊκής εταιρείας να εξυπηρετηθεί η γραμμή Πειραιάς-Hράκλειο γρηγορότερα και φθηνότερα απορρίφθηκε με το αιτιολογικό ότι ο κάτοχος της γραμμής (και της άδειας) θα αναβάθμιζε τα πλοία του».
 Aλλη περίπτωση, αναφέρεται στην έκθεση, αφορούσε τη NEL (Nαυτιλιακή Eταιρεία Λέσβου), η οποία όταν έμαθε ότι ανταγωνιστές της επιχειρούν να μπουν στη γραμμή Πειραιά - Xίου - Λέσβου, παρήγγειλε αμέσως καινούριο φέρι-μπόουτ».
 H έκθεση επισημαίνει ακόμη τις ελλείψεις υποδομής που καθιστούν δυσχερείς την ανάπτυξη της ακτοπλοΐας και την εξυπηρέτηση των πολιτών, με φθηνό, μάλιστα, μεταφορικό κόστος.
 Παραλείπει, όμως, να αναφερθεί στην ασφάλεια των πλοίων. Xαρακτηριστικά, αναφέρεται ότι τα τρία κυριότερα λιμάνια της χώρας, δηλ. Πειραιάς, Πάτρα και Hγουμενίτσα, έχουν ξεπεράσει τη δυναμικότητά τους (δηλ. την ικανότητα εξυπηρέτησης πλοίων και επιβατών), ενώ η περαιτέρω ανάπτυξη λιμανιών δεν έχει προχωρήσει και συνιστάται η εξεύρεση εναλλακτικών λιμανιών-λύσεων. «Xρειάζεται», επισημαίνεται, «μία πλήρης και λεπτομερής μελέτη για τα ελληνικά λιμάνια όπως ακριβώς γίνεται με τα αεροδρόμια».
n Aναμένεται ανάπτυξη του κλάδου. Θεωρείται, όμως, εξαιρετικά επείγουσα η αναδιάρθρωσή του στη χώρα.
n H μεταβατική περίοδος προς την πλήρη άρση του καμποτάζ έχει υψηλό κόστος, είναι δύσκολη και κρύβει κινδύνους.
Bέβαια, μία πολύ απότομη αλλαγή, δηλαδή απότομη άρση των περιορισμών, είναι άδικη, γιατί μειώνει απότομα την αξία του επενδεδυμένου κεφαλαίου. Ωστόσο, μέρος αυτού θα ανακτηθεί αφού με σύγχρονα πλοία στο μέλλον οι ελληνικές εταιρείες θα μπορούν να δραστηριοποιούνται ευκολότερα σε ξένες αγορές εκτιμά η έκθεση.
n Tρεις είναι οι βασικοί τομείς αλλαγής: Eκσυγχρονισμός του θεσμικού πλαισίου, μείωση του ρυθμιστικού «βάρους» και ανάπτυξη κριτηρίων που θα προωθούν τον ανταγωνισμό εις βάρος του μονοπωλίου στις γραμμές.
n H απελευθέρωση πρέπει να γίνει με την αλλαγή του τρόπου αδειοδότησης (από έγκριση της αρμόδιας αρχής σε ενημέρωση της αρχής για την έναρξη επιχειρηματικής δραστηριότητας σε ένα δρομολόγιο).
n Για να διασφαλισθεί η παροχή υπηρεσιών χαμηλού κόστους για τον καταναλωτή, προς όλα τα νησιά, ακόμη και τα «άγονα» αλλά και όλες τις εποχές του έτους θα υπάρξει κάποια κρατική παρέμβαση, προβλέπει ο ΟΟΣΑ.
Στα νησιά όπου δεν υπάρχει προσφορά υπηρεσιών από εταιρείες ή η τιμή του εισιτηρίου κρίνεται υψηλή, θα χρηματοδοτείται η εξυπηρέτηση του κόσμου μέσω ταμείου που θα τροφοδοτείται από τον κρατικό προϋπολογισμό.
n Οι αλλαγές θα έχουν θετικές συνέπειες στην απασχόληση στα νησιά, αλλά και στη βιομηχανία ναυπήγησης πλοίων. Θα έχουν, όμως, αρνητικές επιπτώσεις στην απασχόληση των ναυτικών, αφού θα υπάρχουν πια αυτοματοποιημένα πλοία.
ας, αρνούμενος να παρασυρθεί από το λαϊκό αίσθημα και να εμφανισθεί πρώτα στην πλατεία Τεράζιε, όπου οι διαδηλωτές τον περίμεναν για να τον επευφημίσουν και να τον ανακηρύξουν πρώτοι πρόεδρο.
wΩς την πιο «σοβαρή υποχρέωση» της ημέρας του χαρακτήρισε τη συνάντησή του με τον έλληνα υπουργό Εξωτερικών Γιώργο Παπανδρέου. 
«Η Ελλάδα είναι φίλη χώρα, φίλος είναι και ο Γιώργος Παπανδρέου» είπε στην κρατική σερβική τηλεόραση, η οποία πλέον δεν χρειάζεται να τελεί υπό κατάληψη για να στηρίζει την αντιπολίτευση.
w«Συγχαρητήρια στον Κοστούνιτσα για τη νίκη του, εύχομαι κάθε επιτυχία στους πολίτες για την επόμενη περίοδο της ζωής τους».
Αυτή η δημόσια αναγνώριση της ήττας από τον ίδιο τον  Μιλόσεβιτς επαναλαμβάνεται συνέχεια φράση - φράση από όλα τα ελεύθερα πλέον γιουγκοσλαβικά ραδιόφωνα από το βράδυ της Παρασκευής, που η κασέτα έφθασε στα γραφεία τους. Λες και δεν πιστεύουν αυτό που ακούνε.
Το λακωνικό διάγγελμα τοτ Μιλόσεβιτς ήταν παραγωγή της προσωπικής υπηρεσίας που διέθετε όταν ακόμη ήταν πρόεδρος (ηχολήπτες, κάμεραμαν και άλλοι), η οποία του είναι πιστή ακόμα και τώρα που όλα τα προπύργια της επί 13 χρόνια αυταρχικής ηγεμονικής ισχύος του δηλώνουν δημοσίως το ένα μετά το άλλο, ότι περνούν με το μέρος της αντιπολίτευσης.
wΟι προσωπικοί τεχνικοί του Μιλόσεβιτς είναι από τους ελάχιστους που γνωρίζουν πού κατέφυγε από τη στιγμή που εγκατέλειψε την κατοικία του στο προάστιο Ντεντίνιε. 
Τράβηξαν και μοντάρισαν τις εικόνες και από τη συνάντηση του πρώην προέδρου με τον ρώσο υπουργό Εξωτερικών Ιγκορ Ιβανόφ, που έχει αναδειχθεί στον κορυφαίο διαμεσολαβητή των ημερών. Ηταν ο πρώτος που συνάντησε τον Μιλόσεβιτς, ο οποίος τελικά ήταν συνεχώς στο Βελιγράδι, διαψεύδοντας όλα τα σενάρια που τον εμφάνιζαν να φεύγει κρυφά με τρία αεροπλάνα τύπου «Αντόνοφ» ή να έχει απομονωθεί στην επαρχία Μπορ με τους συνεργάτες του και να καταστρώνει τα σχέδια διάσωσης της εξουσίας του.
wΔεν έκανε το χατίρι ούτε στους χιλιάδες διαδηλωτές που του τραγουδούσαν «Μιλόσεβιτς σώσε την Σερβία, αυτοκτόνησε», παρακινώντας να ακολουθήσει το θλιβερό παράδειγμα των γονιών του, που είχαν αυτοκτονήσει και οι δυο.
w«Μου είπε ότι θα παραμείνει πρόεδρος του μεγαλύτερου κόμματος της χώρας», είπε ο Ιβανόφ μετά τη συνάντησή τους. Τα πλάνα έδειχναν ψύχραιμο τον παλιό κομμουνιστή που γνωρίζει άριστα την τέχνη του πώς να μην προδίδει τα πραγματικά του συναισθήματα.
wΜε πλήρη μυστικότητα και ούτε καν τις δικές του κάμερες να καταγράφουν το ιστορικό ενσταντανέ, Μιλόσεβιτς και Κοστούνιστα συναντήθηκαν για 1,5 ώρα (η μια ήταν τετ-α-τετ) την Παρασκευή, που θα περάσει στην ιστορία ως η ημέρα των πιο δραματικών εξελίξεων της μετάβασης της χώρας από τον αυταρχισμό στην δημοκρατία. 
wΑμέσως μετά ο άλλοτε παντοδύναμος στρατηγός Πάβκοβιτς, ο οποίος ήταν παρών στη συνάντηση, δήλωσε ότι η νίκη του Κοστούνιτσα βάζει τέλος σε μια μεγάλη κρίση και δεσμεύτηκε, εξ ονόματος και των άλλων στρατιωτικών, ότι ο στρατός θα κινηθεί μέσα στα συνταγματικά όρια και θα διαφυλάξει την τάξη.
wΗ γιορτή στους δρόμους του Βελιγραδίου κρατάει μέχρι τα ξημερώματα κάθε βράδυ. 
Από τα κασετόφωνα των Ι.Χ. ακούς μουσικές όλων των ειδών. Από ροκ και ποπ μέχρι παραδοσιακά σερβικά τραγούδια ή εμβατήρια. Το ίδιο ιδεολογικό συνονθύλευμα καταγράφεται και στις εμφανίσεις των διαδηλωτών.
Κρεμασμένους σε αγάλματα της πόλης ή σε ανοιχτές πόρτες αυτοκινήτων, αντικρίζεις νέους με μπερεδάκια, που τους δώρισαν αστυνομικοί όταν σε μια στιγμή άλλαζαν στρατόπεδα, ή ηλικιωμένους με τις παλιές σερβικές στρατιωτικές στολές να σηκώνουν στον αέρα τη γροθιά τους. 
Ναι, στη Σερβία η ιστορία αλλάζει σελίδα, όλα δείχνουν ότι το ποτάμι δεν γυρίζει πίσω. Μέγα ζητούμενο παραμένει, όμως, αν αυτές οι παράτολμες προσδοκίες θα γίνουν πραγματικότητα.
