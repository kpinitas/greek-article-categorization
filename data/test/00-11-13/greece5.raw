 Τελικά, οι περίφημες «λίστες της ντροπής», που συντάραξαν την Eλληνική Aστυνομία στις κρίσεις των αξιωματικών του 1997, ήταν μια... «απολύτως προσωπική υπόθεση», ενός αστυνομικού διευθυντή και ενός... αρχιφύλακα, οι οποίοι -προφανώς- τις κατήρτισαν, κατά την άποψη δικαστικού βουλεύματος, για να τις... κρατήσουν στα συρτάρια τους! 
 Οξύμωρο κι όμως αληθινό: Η «μαύρη λίστα» της Δικαιοσύνης για τις «λίστες πολιτικών φρονημάτων» (στην EΛ.AΣ.) περιλαμβάνει έναν ανώτερο αξιωματικό και έναν αρχιφύλακα, οι οποίοι μάλιστα έχουν αθωωθεί με αποφάσεις (από δικαστήρια και πειθαρχικά συμβούλια) για τα αδικήματα που τώρα παραπέμπονται σε δίκη.
 Ο αστυνομικός διευθυντής Ανδρέας Σουλτάτος και ο αρχιφύλακας Εμμαν. Μπορμπαντωνάκης παραπέμπονται στο εδώλιο του Τριμελούς Πλημμελειοδικείου (δημιουργείται νομικό πρόβλημα, καθώς ο κ. Σουλτάτος λόγω ειδικής δωσιδικίας θα έπρεπε να παραπεμφθεί στο Εφετείο) κατηγορούμενοι για 11 περιπτώσεις συκοφαντικής δυσφήμησης σε βάρος ανώτερων αξιωματικών της ΕΛ.ΑΣ., για τους οποίους «υπάρχουν αναφορές για τα πολιτικά τους φρονήματα στις συγκεκριμένες λίστες».
 Το οξύμωρο, όμως, είναι ότι το Τριμελές Συμβούλιο Πλημμελειοδικών (πρόεδρος η κ. Διονυσία Μπιτζούνη, μέλη οι κ.κ. Βεν. Μουράτογλου και Δήμος Σγουρίτσας) θεωρεί απολύτως σύννομες τις κρίσεις του 1997, αφού δέχεται ότι «τα μέλη του Συμβουλίου Κρίσεων, προήγαγαν ή αποστράτευσαν αξιωματικούς της ΕΛ.ΑΣ. με βάση μόνο τους υπηρεσιακούς τους φακέλους».
 Σύμφωνα με το (υπ' αριθμόν 4870/00) βούλευμα «δεν υπήρξαν άνωθεν παρεμβάσεις»,
ούτε εμφανίστηκε κάποιος κατάλογος ή λίστα με συκοφαντικούς ισχυρισμούς για τους υπό κρίση αξιωματικούς.
 Ετσι, οι δικαστές -παρά την αντίθετη πρόταση του εισαγγελέα Παναγιώτη Αγγελόπουλου- απαλλάσσουν από κάθε κατηγορία (ψευδή βεβαίωση, παράβαση καθήκοντος, ηθική αυτουργία, υπόθαλψη εγκληματία, παραπλάνηση σε ψευδορκία και
 - Αθ. Βασιλόπουλο, πρώην αρχηγό της ΕΛ.ΑΣ., Ιωάν. Παπαδάκη πρώην διοικητή Aσφαλείας, τους απόστρατους αντιστρατήγους Δ. Μητρόπουλο, Χ. Τσιτσιμπίκο, Γ. Τσουκάκη, Σ. Χουλάκη (πρόεδρος και μέλη του Συμβουλίου Κρίσεων).
 - Ιωάν. Παπαδογιαννάκη, πρώην γ.γ. υπουργείου Δημόσιας Τάξης, Ηλ. Λουκά πρώην διευθυντή του γραφείου του τότε υπουργού Γ. Ρωμαίου.
 Από τους δέκα (αρχικά) κατηγορούμενους, σε δίκη παραπέμπονται ο Ανδρέας Σουλτάτος (υπηρετούσε τότε στο Φρουραρχείο της Βουλής) και ο αρχιφύλακας Μπορμπαντωνάκης, για έντεκα περιπτώσεις «συκοφαντικής δυσφήμισης», «εξύβρισης»
 Οι λίστες λοιπόν -σύμφωνα με το διά ταύτα- «συντάχθηκαν» (Σουλτάτος), «δακτυλογραφήθηκαν» (Μπορμπαντωνάκης) αλλά ποτέ δεν παραδόθηκαν στο Συμβούλιο Κρίσεων! 
 Ωστόσο, ούτως ή άλλως δημιουργείται μέγιστο νομικό θέμα, καθώς για τον αστυνομικό διευθυντή Σουλτάτο έχουν εκδοθεί αθωωτικές αποφάσεις του Τριμελούς και Πενταμελούς Εφετείου, αλλά και δύο τελεσίδικα απαλλακτικά βουλεύματα του Συμβουλίου Εφετών, για αδικήματα ανάλογα, ύστερα από μηνύσεις αξιωματικών που «περιλαμβάνονταν στις λίστες». Οι αποφάσεις και τα βουλεύματα, ουσιαστικά δικαιώνουν τη θέση του «ότι δεν είναι ο συντάκτης των λιστών», είναι δε αυξημένου κύρους, αφού εκδίδονται από εφέτες.
 Μάλιστα, στις 19 Οκτωβρίου 2000, το δευτεροβάθμιο πειθαρχικό όργανο αξιωματικών της ΕΛ.ΑΣ., αθώωσε τον αρχιφύλακα Μπορμπαντωνάκη, αφού δέχτηκε τις
 Αυτό, βέβαια, προκάλεσε την αντίδραση του Ανδρέα Σουλτάτου: «Με αφήνει αδιάφορο το αντιφατικό βούλευμα του Συμβουλίου Πλημμελειοδικών, της κ. Μπιτζούνη, που αγνόησε την τελεσίδικη κρίση 11 εφετών και έξι πλημμελειοδικών για την ίδια ακριβώς υπόθεση, με διαφορετικούς μόνο μηνυτές...», αναφέρει σε δήλωσή του. 
