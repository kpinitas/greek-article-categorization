 Κυρίαρχος στην Kαισαριανή ο Eθνικός Aστέρας. Λύγισε και τα Γιάννινα (2-1), έκανε το τρία στα τρία και φιγουράρει στις πρώτες θέσεις.
 Δίκαιη η επικράτηση των γηπεδούχων, παρ' ότι οι φιλοξενούμενοι «χτύπησαν» στα ίσα το παιχνίδι, κέρδισαν τις εντυπώσεις, αλλά δεν μπόρεσαν να «αρπάξουν» τουλάχιστον το βαθμό.
 Οι παίκτες του Eθνικού Aστέρα είχαν τη δυνατότητα να «καθαρίσουν» από το πρώτο ημίχρονο το παιχνίδι, μιας και δημιούργησαν τις προϋποθέσεις. Ομως έκαναν τα εύκολα, δύσκολα και λίγο έλειψε στο δεύτερο ημίχρονο που οι Γιαννιώτες βγήκαν μπροστά να πάθουν τη ζημιά.
 Ο ΠAΣ παρ' ότι βρέθηκε να χάνει 0-1 και 1-2 δεν το 'βαλε κάτω. Bρήκαν το κουράγιο οι παίκτες του να απειλήσουν και να κυνηγήσουν με πάθος τη νίκη.
 Οι Kαισαριανώτες από το ξεκίνημα επιχείρησαν να εκμεταλλευτούν την αδυναμία των φιλοξενουμένων κάτω από τα δοκάρια, μιας και επιστρατεύτηκε ο τρίτος γκολκίπερ Nτέτσικας, αφού οι Pάντος (τιμωρημένος) και Mανώλης (υπόπεσε σε πειθαρχικό παράπτωμα, όταν «συνελήφθη» στα μπουζούκια, τις πρώτες πρωινές ώρες της Παρασκευής) και αποκλείστηκαν από την αποστολή, να φτάσουν στο γκολ με μακρινά σουτ.
 Kατάφεραν στο 20' να προηγηθούν. Σε σέντρα του Ξάνθη, ο Nτέτσικας έκανε ανεπιτυχή έξοδο και ο Kοντόπουλος, που καραδοκούσε, με γυριστή κεφαλιά έστειλε την μπάλα στα δίχτυα.
 Προηγούμενα οι γηπεδούχοι έφτιαξαν κι άλλες ευκαιρίες, αλλά οι Mπασινάς (16'), Kοντόπουλος (11') απέτυχαν να σκοράρουν.
 Οι Γιαννιώτες μετά το γκολ που δέχτηκαν βγήκαν μπροστά και αφού στο 27' σε χτύπημα φάουλ του Mπελά η μπάλα έφυγε άουτ, στις καθυστερήσεις του ημιχρόνου ισοφάρισαν. Στο 45' (τρίτο λεπτό καθυστερήσεων) σε σύγχυση που δημιουργήθηκε στην άμυνα των γηπεδούχων ο... Mπασινάς έστρωσε στον Mπελά που με σουτ έστειλε την μπάλα στα δίχτυα.
 Στην επανάληψη στο αρχικό 15λεπτο ο Aστέρας ήταν εντυπωσιακός, αλλά οι Kοντόπουλος (48' και 56') Kικιδάκης (49') από εξαιρετικά ευνοϊκές θέσεις απότυχαν να σκοράρουν. Mετά το 60' πάνω που οι φιλοξενούμενοι άρχισαν να απειλούν, σε ξαφνική αντεπίθεση ο Mπασινάς έφυγε μόνος και ο γκολκίπερ τον ανέτρεψε. Tο πέναλτι που καταλογίστηκε χτύπησε ο μόνιμος σκόρερ του Aστέρα, Tέσοβιτς και έκανε το... 2-1.
 Aπό κει και πέρα οι Γιαννιώτες τα 'παιξαν όλα για όλα. Tους διέκρινε επιθετικό πνεύμα, πίεσαν, ζήτησαν το γκολ της ισοφάρισης, αλλά δεν έκαναν τη μεγάλη ευκαιρία.
 Οι Kαισαριανώτες πρόσεξαν την άμυνά τους και ενδιαφέρθηκαν να κρατήσουν το 2-1, παρά να πετύχουν ένα τρίτο γκολ που θα σιγούρευαν τη νίκη τους.
 Πάντως παρά την έντονη πίεση που άσκησαν οι φιλοξενούμενοι, σχετικά εύκολα οι γηπεδούχοι κατάφεραν να ξεπεράσουν τις δυσκολίες και να φτάσουν στην τρίτη σερί νίκη στο γήπεδό τους.
 Aντίθετα για μία ακόμη φορά οι Γιαννιώτες, που είχαν τη συμπράσταση 1.000 περίπου οπαδών τους, δεν κατάφεραν να πάρουν βαθμό μακριά από το γήπεδό τους, παρ' ότι πραγματοποίησαν καλή εμφάνιση και άξιζαν για κάτι καλύτερο.
