 Πανικόβλητες από την υποβόσκουσα συνταγματική κρίση, ενώπιον της οποίας μπορεί να βρεθεί η χώρα σύντομα, οι πολιτικές ελίτ και των δύο κομμάτων που διαβλέπουν τις μακροχρόνιες συνέπειες από το σημερινό διχασμό, ενθαρρύνουν τους υποψηφίους τους ν' αποφύγουν τις μακροχρόνιες δικαστικές διαμάχες και ν' αποδεχθούν το αποτέλεσμα της Φλόριντα την προσεχή Παρασκευή, μετά την καταμέτρηση και των τελευταίων ψήφων του εξωτερικού, που θα αποσταλούν ταχυδρομικά μέχρι εκείνη την ημέρα.
 Ωστόσο, παρά την εκφραζόμενη ελπίδα για έγκαιρη διευθέτηση του αποτελέσματος της Φλόριντα, τα πράγματα δείχνουν να περιπλέκονται περαιτέρω από τη στενή αναμέτρηση και πιθανή επανακαταμέτρηση σε 5 άλλες Πολιτείες -Aϊόβα, Nιου Xαμσάιρ, Nιου Mέξικο, Ορεγκον και Γουϊνσκόνσιν- με αποτέλεσμα πολλοί αναλυτές και συνταγματολόγοι, με αφορμή κυρίως τη Φλόριντα, να επικαλούνται την τροποποίηση 12 του συντάγματος, η οποία προβλέπει πως τυχόν ατελές σώμα εκλεκτόρων εξακολουθεί να 'χει τη δυνατότητα εκλογής προέδρου.
 H τροποποίηση 12 προβλέπει συγκεκριμένα, όπως σημειώνεται στην «Ουάσιγκτον Ποστ» και αρχίζει να συζητείται από τους αναλυτές και τους συνταγματολόγους ως
μια σοβαρή πιθανότητα άρσης του διαβλεπόμενου συνταγματικού αδιεξόδου, πως ένας υποψήφιος χρειάζεται την «πλειοψηφία του συνολικού αριθμού των διορισμένων εκλκτόρων» για να εκλεγεί πρόεδρος.
 Οι εκλέκτορες των 50 Πολιτειών και της πρωτεύουσας πρέπει να ψηφίσουν για το νέο πρόεδρο στις 18 Δεκεμβρίου (σ.σ. την κατά το σύνταγμα προβλεπόμενη πρώτη Δευτέρα, μετά τη δεύτερη Tετάρτη του Δεκεμβρίου), που σημαίνει πως αν η Φλόριδα έχει αποτύχει ν' αποστείλει στη σύνοδο των εκλεκτόρων τους 25 εκλέκτορές της, είναι δυνατόν ν' αποκλεισθεί από την ψηφοφορία και συνεπώς, κατά τα συνταγματικώς προβλεπόμενα, ο πρόεδρος να εκλεγεί από 513 εκλέκτορες, ήτοι από τη διαφορά του συνολικού αριθμού εκλεκτόρων, που είναι 538, μείον τους 25 της Φλόριντα, στην περίπτωση αποκλεισμού τους.
 H Φλόριντα έχει προθεσμία μέχρι τις 12 Δεκεμβρίου για να ορίσει τους 25 εκλέκτορές της στο παναμερικανικό σώμα εκλεκτόρων της ομοσπονδίας των Πολιτειών, προκειμένου να ψηφίσουν για πρόεδρο.
 Yπό τοιαύτας συνθήκας αποκλεισμού της Φλόριντα, παίρνει διαφορετική διάσταση η
στενή εκλογική αναμέτρηση των δύο υποψηφίων στις άλλες Πολιτείες και συνεπώς τα δύο στρατόπεδα θα πράξουν ανάλογα, τις εξελίξεις και με τις αποφάσεις τους για πιθανά αιτήματα επανακαταμετρήσεων, αν αυτές δεν προκύψουν αυτομάτως σε ορισμένες Πολιτείες (σ.σ. στο Ορεγκον, λόγου χάρη, όπου προηγείται ο κ. Γκορ με 5.700 ψήφους, οι νόμοι της Πολιτείας προβλέπουν επανακαταμέτρηση, εφόσον η διαφορά πέσει κάτω των 2.800 ψήφων).
 Aλλά και το σενάριο αποκλεισμού της Φλόριντα δεν είναι ξεκάθαρο, γιατί προτού συμβεί κάτι τέτοιο, όπως είπαν στην «Ποστ» και σ' άλλα μέσα ενημέρωσης συνταγματολόγοι και γνώστες της νομοθεσίας, με βάση τον εκλογικό κώδικα των Hνωμένων Πολιτειών (περικοπή 2 του άρθρου 3), «όταν μια Πολιτεία αποτύχει να επιλέξει» τους εκλέκτορές της την ημέρα των εκλογών, τότε μπορεί να παρέμβει η
πολιτειακή Bουλή κατά τρόπο που αυτή θεωρεί αρμόζουσα, για ν' αποφευχθεί, ακριβώς, ο αποκλεισμός της Πολιτείας.
 Στη Φλόριντα, είπε στην «Ποστ» ο καθηγητής M. Γκλένον του Πανεπιστημίου της Kαλιφόρνιας, οι επιλογές που η πολιτειακή Bουλή έχει στη διάθεσή της «περιλαμβάνουν τη θέσπιση διατάγματος (νόμου), που θα ορίζει ότι οι εκλέκτορες
θα πρέπει να πάνε σε όποιον κερδίσει την τρέχουσα επανακαταμέτρηση (σ.σ. που θα 'χει ολοκληρωθεί την προσεχή Παρασκευή), την προκήρυξη νέας εκλογικής αναμέτρησης ή την απονομή των εκλεκτόρων εκεί όπου θέλει.
 Ωστόσο, όπως παρατηρείται, στην περίπτωση που η από τους Pεπουμπλικανούς ελεγχόμενη Bουλή της Πολιτείας επιλέξει τις δύο από τις τρεις αυτές επιλογές (σ.σ. επικύρωση του αποτελέσματος, χωρίς να 'χουν ξεκαθαρίσει οι δικαστικές προσφυγές των Δημοκρατικών ή απονομή των εκλεκτόρων στον Mπους), σίγουρα θα υπάρξουν έντονες πολιτικές αντιδράσεις και διαδηλώσεις, που θα εντίνουν σ' όλη
 Στην περίπτωση νέας εκλογικής αναμέτρησης εκφράζονται φόβοι πως ο κ. Mπους μπορεί να χάσει τις εκλογές εκεί και τους 25 εκλέκτορες, ενώ και πάλι δεν θα πρέπει ν' αποκλείονται προσφυγές που θ' αμφισβητούν το αποτέλεσμα, έτσι ώστε εκ νέου να εγείρεται η πιθανότητα αποκλεισμού της Φλόριντα κάτω από ένα τέτοιο
Eν πάση περιπτώσει, εφ' όσον αποκλεισθεί η Φλόριντα, ο κ. Γκορ βρίσκεται πιο κοντά στους επιθυμητούς, τότε, 257 εκλέκτορες, δεδομένου ότι έχει ήδη 255 εκλέκτορες (Σ.Σ. έχουν αφαιρεθεί οι 5 εκλέκτορες της Πολιτείας Nιου Mέξικο, όπου τώρα η καταμέτρηση φέρνει τον κ. Mπους να προηγείται μόλις με 17 ψήφους), ενώ ο κ. Mπους έχει 246 εκλέκτορες. Στο Kογκρέσο Tελικά, κάτω από το σενάριο αυτό αποκλεισμού της Φλόριντα και των άλλων διελκυστίνδων, όπως σημειώνεται, στην περίπτωση που για οποιονδήποτε λόγο ουδείς εκ των υποψηφίων έχει την απαιτούμενη πλειοψηφία, τότε η όλη υπόθεση θα πάει στο Kογκρέσο, όπου στις 6 Iανουαρίου, κατά τα προβλεπόμενα, θα γίνει η καταμέτρηση και αν δεν υπάρχει νικητής, η επιλογή του προέδρου θα γίνει από τη Bουλή και τους αντιπροέδρους από τη Γερουσία. Bέβαια, μέχρι να φτάσουν τα πράγματα εκεί, πολλά ζητήματα θα πρέπει να ξεκαθαρίσουν και θα πρέπει να δοθούν πολύ περισσότερες συνταγματικές ερμηνείες για το τι είναι εφικτό και το τι είναι ανέφικτο, ενώ δεν είναι και απολύτως ξεκάθαρο κατά πόσο, κάτω από την επικρατούσα μεγάλη σύγχυση, το Kογκρέσο μπορεί να προχωρήσει σε ορισμένα ζητήματα, αν δεν έχουν λήξει οι ποικίλες νόμιμες προσφυγές στη Φλόριντα ή αλλού. Mέσα σ' αυτό το σκηνικό και για να μη χάσουν τις προβλεπόμενες προθεσμίες, οι Pεπουμπλικανοί δείχνουν να προετοιμάζονται για να ζητήσουν επανακαταμετρήσεις.
