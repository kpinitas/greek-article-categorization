Ανυποχώρητο αγώνα κατά της διαπλοκής, για μια διευρυμένη δημοκρατία της συμμετοχής και της ευθύνης, υποσχέθηκε ο Νίκος Κωνσταντόπουλος μιλώντας το βράδυ του Σαββάτου στη Γιορτή της Νεολαίας του Συνασπισμού.
 Και τούτο, επειδή, όπως επισήμανε, το πραγματικό πολιτικό σύστημα της χώρας είναι το σύστημα της διαπλοκής, η οποία «οδηγεί στη διάβρωση των κρατικών, κυβερνητικών, πολιτικών και κομματικών δομών, και από 'κει στη διαφθορά της διοίκησης, της κοινωνίας, του κράτους και του πολίτη».
 Ειδικότερα παρατήρησε, ότι η διαπλοκή έχει εισχωρήσει σε όλους τους τομείς δημοσίου ενδιαφέροντος, με πεδίο αιχμής τα μέσα μαζικής ενημέρωσης, τα εξοπλιστικά προγράμματα, τις συμβάσεις προμηθειών του Δημοσίου, το Γ  Κοινοτικό Πλαίσιο Στήριξης και τους Ολυμπιακούς Αγώνες. Και απλώνεται σε ολόκληρη τη Διοίκηση, τον Πολιτισμό, την Υγεία, την Παιδεία, την αγροτική πολιτική, τον Αθλητισμό, τις τηλεπικοινωνίες και την ενέργεια.
 Ο πρόεδρος του Συνασπισμού έκανε ιδιαίτερη μνεία στην κατάσταση που επικρατεί σήμερα στο κυβερνών κόμμα, καθώς και στις διεργασίες στο χώρο της Αριστεράς: 
  Aπέκλεισε την πιθανότητα να προκύψει ανανέωση του πολιτικού σκηνικού με το ΠΑΣΟΚ, καθώς, αν και στο εσωτερικό του αναπτύσσεται μια σύγκρουση γύρω από αυτά τα προβλήματα, δεν μπορεί να αποτελέσει το χώρο, «από τον οποίο μπορούν να προκύψουν σήμερα καθοριστικές πρωτοβουλίες». Και απευθυνόμενος στο... εσωτερικό του δικού του κόμματος, παρατήρησε ότι «όσοι πίστεψαν κάτι τέτοιο, οφείλουν να αναγνωρίσουν ότι διαψεύστηκαν».
  Aπαντώντας στην αναφορά του πρωθυπουργού περί Αριστεράς, απέκλεισε για μία ακόμη φορά το οποιοδήποτε ενδεχόμενο συνεργασίας με το ΠΑΣΟΚ. «Οσοι μιλούν σήμερα για φλόγες και για στάχτες -είπε- δεν φαίνεται να αντιλαμβάνονται ότι μιλούν με σχήματα λόγου, που έχουν και αυτά καεί προ πολλού μαζί με τα άλλα ηχηρά συνθήματα και μαζί τους κάψανε τις ελπίδες και τις προσδοκίες, τα όνειρα
  Mίλησε θετικά για την προοπτική ανασύνθεσης του ευρύτερου χώρου της Αριστεράς, με αφορμή και τις τελευταίες εξελίξεις στο ΚΚΕ: 
 * «Ενθαρρύναμε όλους όσοι θεωρούν ότι είναι αδιέξοδη η διασπαστική τακτική, η εμμονή σε δογματισμούς, η ακινησία της σκέψης και η χειραγώγηση των μαζικών αγώνων. Δεν συμφωνούμε με πρακτικές που ανασύροντια από τις χειρότερες σελίδες
του αριστερού κινήματος. Ενθαρρύνουμε όλες τις κοινές δράσεις και αναζητήσεις της πλουραλιστικής Αριστεράς και της ριζοσπαστικής Οικολογίας, ώστε να ανοίξουμε καινούργιες σελίδες στο βιβλίο της Αριστεράς του 21ου αιώνα».
