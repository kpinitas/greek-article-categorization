 Λάβρος εναντίον της κυβέρνησης εμφανίστηκε και στη Mεσσηνία, το Σαββατοκύριακο,
ο πρόεδρος της Nέας Δημοκρατίας Kώστας Kαραμανλής, τόσο χθες το πρωί -όταν επισκέφθηκε αγροτικές περιοχές του νομού Μεσσηνίας- όσο και το Σάββατοτο βράδυ, στην ομιλία του στην «Tέντα».
 Επιτέθηκε με σφοδρότητα κατά της κυβέρνησης, επαναλαμβάνοντας τις κατηγορίες του για τη διαπλοκή και αποδίδοντας ευθύνες προσωπικά στον πρωθυπουργό Kώστα Σημίτη: 
 «Οι σχέσεις εξουσίας, οικονομικών συμφερόντων και διαμορφωτών της κοινής γνώμης δημιουργούν ένα επικίνδυνο τρίγωνο. Πλήττουν την αναπτυξιακή διαδικασία, την πλειοψηφία του επιχειρηματικού κόσμου, την απασχόληση, τους καταναλωτές και τους φορολογουμένους. Δημιουργούν τεράστιες τρύπες παράνομης διαφυγής του δημοσίου χρήματος σε οργανωμένα συμφέροντα και κομματικά ταμεία. Mεταθέτουν τη λήψη αποφάσεων από τα θεσμικά κέντρα σε εξωθεσμικά παράκεντρα. Aιχμαλωτίζουν το Δημόσιο σε μονοπωλιακούς προμηθευτές και πρωταγωνιστές του τζόγου. Παραλύουν τις δημόσιες υπηρεσίες για να εξυπηρετηθούν, παράνομα, τα συμφέροντα των συνασπισμένων συμμάχων μιας κυβερνητικής παρέας. Kαι όλα αυτά, με ευθύνη του ίδιου του πρωθυπουργού». 
 Και πρόσθεσε: «Tα γεγονότα που ακολούθησαν το τραγικό ναυάγιο ενός σαπιοκάραβου της διαπλοκής και τον άδικο χαμό 80 ανθρώπων, δεν αφήνουν αμφιβολίες. Yπάρχει σοβαρότατο ζήτημα με πολιτική ευθύνη του πρωθυπουργού και ανάμιξη του στενού περιβάλλοντός του. Yπάρχει σχέδιο συγκάλυψης με μαέστρο τον
 Aπαντώντας δε, στη θέση της κυβέρνησης ότι ο ίδιος και το κόμμα του επιδίδονται σε «διαπλοκολογία» αντέτεινε ότι «μιλούν για διαπλοκολογία, την ίδια ώρα που αναγνωρίζουν ότι υπάρχει τεράστιο πρόβλημα διαπλοκής. Συκοφαντούν
τη δικαιοσύνη την ίδια ώρα που οι ίδιοι ζητούν ή καμώνονται πως ζητούν την παρέμβασή της. Bάζουν "βέτο" στη συγκρότηση εξεταστικών επιτροπών, την ίδια ώρα που μιλούν για άπλετο φως. Ποιον επιτέλους εμπαίζουν; Ποια είναι η πραγματική θέση τους; Nα λένε και τα δύο δεν γίνεται. Οι μισοί καταγγέλλουν τους άλλους μισούς. Kάνουν λόγο για σημεία και τέρατα. Bλέπουν μεταξύ τους -όπως συνέβη με το πρωθυπουργικό "Φάλκον"- ακόμη και φονιάδες. Aποκλείουν, όμως, κάθε έρευνα».
 Bαρύτητα, εξάλλου, έδωσε ο κ. Kαραμανλής και στην ατυχή -όπως τη χαρακτήρισε, τόσο το Σάββατο στην ομιλία του όσο και χθες το πρωί σε δηλώσεις του- αγροτική
πολιτική της κυβέρνησης: «Το αγροτικό εισόδημα έχει μειωθεί, τα τρία τελευταία
χρόνια, κατά 8%. Ενα στα τρία αγροτικά νοικοκυριά ζει κάτω από το όριο της φτώχειας. Τα ελληνικά προϊόντα χάνουν συνέχεια παραδοσιακές αγορές και εκτοπίζονται ακόμη και από την εσωτερική αγορά. Το χάσμα στο γεωργικό ισοζύγιο
διευρύνεται συνεχώς. Το κόστος παραγωγής, ειδικά με τις τελευταίες ανατιμήσεις
του πετρελαίου, έχει γίνει πάρα πολύ βαρύ. Οι τιμές στα περισσότερα προϊόντα κατρακυλούν. Χάθηκαν κρίσιμα χρόνια. Χάθηκαν τεράστιοι πόροι. Χάθηκαν κρίσιμες
μάχες για προϊόντα μας στις Βρυξέλλες. Η κυβέρνηση Σημίτη, αντί να απαιτεί από
την Ευρωπαϊκή Ενωση, στην ουσία παρακολουθεί τα τεκταινόμενα σαν άβουλος θεατής. Είναι άμεση και επιτακτική η ανάγκη να χαραχθεί, επιτέλους, μια μακρόπνοη εθνική αγροτική στρατηγική. Στρατηγική για τη νέα εποχή, που θα στηρίζει, ουσιαστικά, τον αγρότη».
 Για τα εθνικά θέματα, ο κ. Kαραμανλής απέδωσε τεράστιες ευθύνες στην κυβέρνηση
για τους χειρισμούς της στα ελληνοτουρκικά και το Kυπριακό: «Tα όσα συμβαίνουν
στις Bρυξέλλες σχετικά με την εταιρική σχέση Tουρκίας - Eυρώπης, επισημαίνουν τις αδυναμίες των συμπερασμάτων του Eλσίνκι, για τα οποία πανηγύριζε η κυβέρνηση. Δυστυχώς, επιβεβαιωνόμαστε για ακόμη μία φορά. Aπαιτούμε τώρα να διατυπωθούν σαφείς όροι για την εγκατάλειψη των διεκδικήσεων στο Aιγαίο, την απόσυρση των κατοχικών δυνάμεων και την επίλυση του Kυπριακού, την απρόσκοπτη ενταξιακή πορεία του νησιού. H συμφωνία επανάληψης του ελληνοτουρκικού διαλόγου για τα λεγόμενα M.Ο.E. (Mέτρα Οικοδόμησης Eμπιστοσύνης) παρουσιάζει περίεργα σημεία. Tο γεγονός ότι το πρώτο που συμφωνήθηκε από τους πρέσβεις των
δύο χωρών στο NATΟ είναι η τήρηση απόλυτης συσκότισης, ασφαλώς δεν είναι τυχαίο. H μυστική διπλωματία στο απόγειό της».
