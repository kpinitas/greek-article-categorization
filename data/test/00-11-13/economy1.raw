Εξοδο από το τούνελ της στασιμότητας και της επενδυτικής ακινησίας αναζητεί η Σοφοκλέους, σε μια περίοδο που προγνωστικά και πιθανότητες δείχνουν να στρέφονται εναντίον της.
 Για πρώτη, ίσως, φορά παράγοντες και αναλυτές της αγοράς δείχνουν να συμφωνούν
ότι τα περιθώρια περαιτέρω πτώσης των τιμών έχουν στενέψει δραματικά, αδυνατώντας ωστόσο να προσδιορίσουν και τους παράγοντες εκείνους που θα μπορούσαν να αντιστρέψουν το πνιγηρό κλίμα και να δημιουργήσουν, βραχυπρόθεσμα
 H βαθμιαία υποχώρηση του γενικού δείκτη στα επίπεδα των 3.600 μονάδων, με ταυτόχρονη συρρίκνωση του τζίρου συναλλαγών -αρνητικό ρεκόρ διετίας με 30 δισ.
δρχ την περασμένη Παρασκευή- δημιουργεί σχεδόν βεβαιότητα ότι η μακροχρόνια όσο και επώδυνη φάση διόρθωσης του ελληνικού χρηματιστηρίου ολοκληρώνεται για τα καλά.
 Ας μη λησμονούμε, άλλωστε, ότι τα παρόντα επίπεδα τιμών της Σοφοκλέους τα έχουν (από καιρού) χαρακτηρίσει ως «δίκαια» ορισμένοι αναλυτές αξιολογητικών οίκων του εξωτερικού. Παρ' όλα αυτά, όμως, οι εκτιμήσεις των ίδιων αναλυτών, όπως λ.χ. αυτών της Morgan Stanle yδεν προβλέπουν άμεση βελτίωση των δεδομένων
της ελληνικής αγοράς για τους επόμενους περίπου δυο μήνες που απομένουν μέχρι το τέλος του χρόνου, θεωρώντας ότι η στασιμότητα σε επίπεδο διαρθρωτικών αλλαγών αλλά και η μείωση της κερδοφορίας των τραπεζών θα κρατήσουν μακριά από
 Βεβαίως, οι προβλέψεις και οι εκτιμήσεις των ξένων αναλυτών (που αρκετές φορές
ενδεχομένως να υποκρύπτουν και σκοπιμότητες) θεωρητική και μόνον αξία μπορεί να έχουν. Αυτό που δεν μπορεί να αμφισβητηθεί, πάντως, είναι το γεγονός ότι οι
αποτιμήσεις των περισσότερων ελληνικών μετοχών έχουν καταστεί σαφώς ελκυστικότερες και σίγουρα πιο ορθολογικές σε σχέση με το πρόσφατο παρελθόν, αλλά και σε σύγκριση με άλλες διεθνείς αγορές, όπου οι σχέσεις τιμών προς κέρδη (δηλαδή το Ρ/Ε) είναι κατά μέσο όρο υψηλότερες.
 Αυτό σημαίνει ότι τα περιθώρια περαιτέρω διολίσθησης των τιμών (αναφερόμαστε, φυσικά, στις καλές μετοχικές αξίες και όχι στα «χαρτιά» του σωρού) έχουν περιοριστεί σημαντικά, ενώ αντίθετα φαίνεται να διευρύνονται οι πιθανότητες αύξησης των τιμών, σε μεσομακροπρόθεσμο ορίζοντα.
 Αλλωστε, όπως έχει διαμορφωθεί η κατάσταση -με τις τιμές να έχουν υποχωρήσει κατά 60% έως 70% από τις αρχές του χρόνου και με την ημερομηνία της αναβάθμισης να προσεγγίζει -οι προοπτικές θετικής απόδοσης για έναν επενδυτή που θα ήθελε να τοποθετηθεί με ορίζοντα ενός ή δύο ετών είναι σημαντικές, έστω
και αν στο μεσοδιάστημα ο δείκτης βρεθεί προσωρινά κατά 100 ή και 200 μονάδες χαμηλότερα, κάτι που δεν διαφαίνεται επί του παρόντος.
 Σε κάθε περίπτωση, πάντως, το επόμενο δίμηνο προδιαγράφεται, αν μη τι άλλο, ενδιαφέρον για τη Σοφοκλέους, καθώς στο διάστημα αυτό η αγορά θα αποδείξει εάν
είναι σε θέση να εισπράξει άμεσα τα οφέλη από την υποχρεωτική πτώση των τραπεζικών επιτοκίων κατά περίπου τρεις ποσοστιαίες μονάδες.
 Προς το παρόν, σύμφωνα και με τα στοιχεία της Τράπεζας της Ελλάδος, πάνω από 5
τρισ. δρχ. - που κατά τεκμήριο έχουν αποσυρθεί από τη χρηματιστηριακή αγορά- απολαμβάνουν τις αποδόσεις των repos, ενώ άλλα περίπου 20 τρισ. δρχ. παραμένουν σε απλές τραπεζικές καταθέσεις με πραγματικό επιτόκιο χαμηλότερο του πληθωρισμού.
 Ενα πρώτο «τεστ» για τις διαθέσεις της αγοράς δεν αποκλείεται να υπάρξει εντός
της εβδομάδας (ενδεχομένως την Τετάρτη) στην περίπτωση που η Τράπεζα της Ελλάδος αποφασίσει να προχωρήσει σε νέα αποκλιμάκωση των επιτοκίων, παρά την άνοδο του πληθωρισμού στο 4% τον Οκτώβρη.
