 Δεν αυξάνω, δεν αυξάνω... δηλώνει από τη Βιέννη ο ΟΠΕΚ, αρνούμενος αυτή τη φορά να ενδώσει στις πιέσεις των καταναλωτριών χωρών.
 διεθνής οργανισμός θεωρεί αρκετές τις τέσσερις μέχρι στιγμής φετινές αυξήσεις στην παραγωγή και παραπέμπει την απάντηση για το τι θα γίνει με τις τιμές στη νέα σύνοδό του στις 17 Ιανουαρίου.
 Σύνοδο στην οποία ορισμένες χώρες (Αλγερία) θα εντείνουν τις πιέσεις για μείωση και όχι αύξηση της παραγωγής, φοβούμενες νέο κραχ τιμών μόλις περάσει ο
 «Δεν υπάρχει λόγος να κάνουμε οτιδήποτε τώρα. Παρακολουθούμε απλώς την κατάσταση και θα πάρουμε αποφάσεις όταν χρειαστεί», δήλωσε ο Σαουδάραβας υπουργός Πετρελαίου Αλί αλ-Ναϊμί, λίγο πριν από την άτυπη σύνοδο του διεθνούς οργανισμού χθες στην αυστριακή πρωτεύουσα.
 Η κανονική σύνοδος θα γίνει σήμερα, αντί για χθες που είχε προγραμματιστεί, λόγω του πανεθνικού πένθους που έχει κηρύξει η Αυστρία για το θάνατο των 155 σκιέρ σε τούνελ των Αλπεων.
 Ο υπουργός Πετρελαίου του Κατάρ Αμπντάλα αλ-Ατίγια υποστήριξε ότι οι αγορές χρειάζονται χρόνο να απορροφήσουν τα 3, 7 εκατ. βαρέλια την ημέρα της αύξησης της παραγωγής του ΟΠΕΚ εδώ και ένα χρόνο.
 Ο ΟΠΕΚ εκτιμά ότι η ποσότητα αυτή, η οποία αντιπροσωπεύει αύξηση κατά 16% της παραγωγής του καρτέλ, είναι αρκετή για να αναπληρωθούν τα πετρελαϊκά αποθέματα
και να υποχωρήσουν οι τιμές κάτω από τα 28 δολ.
 Ο ΟΠΕΚ αύξησε το Νοέμβριο την παραγωγή κατά 500.000 βαρέλια την ημέρα, θέτοντας σε εφαρμογή τον αυτόματο μηχανισμό αύξησης/μείωσης της παραγωγής, που
σύστησε ο ίδιος, με στόχο τη διατήρηση των τιμών στο εύρος των 22-28 δολ. το βαρέλι.
 Αν και επισήμως εξακολουθεί να δεσμεύεται από τον μηχανισμό αυτό, ο οποίος τίθεται σε ισχύ όταν οι τιμές ξεπεράσουν το όριο των 28 δολ. σε είκοσι εργάσιμες ημέρες, πολλές χώρες του ΟΠΕΚ συστήνουν την κατάργησή του, καθώς στην πραγματικότητα δεν έχουν τη δυνατότητα περαιτέρω αύξησης της παραγωγής.
 Ο Σαουδάραβας υπουργός Πετρελαίου Αλί αλ-Ναϊμί τόνισε ότι οι επιπτώσεις από τις συνεχείς αυξήσεις παραγωγής θα χρειαστούν ακόμη καιρό για να απορροφηθούν πλήρως από την αγορά.
 «Μας πήρε 18 μήνες να ανακάμψουμε τις τιμές από την κατάρρευση. Εχουμε λιγότερο από ένα χρόνο που έχουμε αυξήσει την παραγωγή», υπογράμμισε ο Ναϊμί.
 Παρά τις συνεχείς αυξήσεις, οι τιμές του πετρελαίου συνεχίζουν να βρίσκονται πολύ πιο πάνω από τα 28 δολ. του στόχου του ΟΠΕΚ και ακόμη πιο πάνω από τα 25 δολ. που θα ήθελε η αμερικανική κυβέρνηση.
 Τα μειωμένα αποθέματα σε σχέση με την υψηλή ζήτηση κρατούν ψηλά τις τιμές που τελευταία επηρεάζονται και από την κρίση στη Μέση Ανατολή και τον κίνδυνο ευρύτερης ανάφλεξης, αλλά και από το μετεκλογικό αλαλούμ στις ΗΠΑ.
 Την Παρασκευή η τιμή του πετρελαίου μπρεντ διαμορφώθηκε στα 32 δολ. το βαρέλι και του αμερικανικού αργού στα 34, 03 δολ.
 Και ενώ η Δύση πιέζει για περισσότερο πετρέλαιο, ορισμένες χώρες του ΟΠΕΚ μιλούν ήδη για λιγότερο, φοβούμενες το πάθημα του 1998, όταν η τιμή του «μαύρου χρυσού», το Δεκέμβριο εκείνης της χρονιάς, υποχωρούσε στα 9, 95 δολ., λόγω της υπερπροσφοράς.
 Ο υπουργός Πετρελαίου της Αλγερίας Χακίμπ Κελίλ δήλωσε χθες ότι θα ήθελε η σύνοδος του Ιανουαρίου να συζητήσει την πιθανότητα για μείωση της παραγωγής το
δεύτερο τρίμηνο. Τόνισε μάλιστα ότι την πρότασή του υποστηρίζει και το Ιράν, που είναι η δεύτερη πετρελαιοπαραγωγός χώρα του ΟΠΕΚ.
 Εν τω μεταξύ, ο Αμερικανός υπουργός Ενέργειας Μπιλ Ρίτσαρντσον δήλωσε την Παρασκευή ότι οι ΗΠΑ δεν αποκλείουν την αποδέσμευση και νέων ποσοτήτων από τα στρατηγικά τους αποθέματα, πριν η απερχόμενη κυβέρνηση παραδώσει τη σκυτάλη στη νέα.
