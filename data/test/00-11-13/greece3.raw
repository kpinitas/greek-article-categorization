 «Η αξιοπρέπεια του πολίτη δεν διακυβεύεται μόνο στα αποκαλούμενα "μεγάλα προβλήματα" αλλά και στα προβλήματα της καθημερινής ζωής. Η αξιοπρέπεια του πολίτη διακυβεύεται σε κάθε γκισέ του Δημοσίου, σε κάθε ουρά του ΙΚΑ, σε κάθε ζητούμενο πιστοποιητικό». 
 *Διότι προσπάθω να κλείσω από το σπίτι τηλεφωνικώς και δεν μπορώ! Το τηλέφωνο μιλάει συνέχεια. Μη με στείλετε πίσω, παρακαλώ. Μένω μακριά. 
 Καλοχτενισμένη, περιποιημένη λες και ήταν Κυριακή, η ηλικιωμένη κυρία βρίσκεται πίσω από το γκισέ «Πληροφορίες». Πίσω, μια νεαρή κοπέλα «τη μαλώνει». Καταλαβαίνει όμως. Κανονίζει να πάρει η γιαγιά το μαγικό χαρτάκι για
 Μία και μοναδική τηλεφωνική γραμμή χωρίς αναμονή. Μείωση των γιατρών κατά 22% τη στιγμή που εκκρεμούν χιλιάδες αιτήσεις πρόσληψης. Δύο νοσοκόμες από 36 που υπήρχαν για να εξυπηρετούν τους ασθενείς στο μεγαλύτερο υποκατάστημα του ΙΚΑ της Αθήνας. Αυτές είναι οι αλλαγές που έγιναν για να μη «διακυβεύεται η αξιοπρέπεια του πολίτη σε κάθε γκισέ του Δημοσίου, σε κάθε ουρά του ΙΚΑ».
 Στο Ιδρυμα Κοινωνικών Ασφαλίσεων του Νέου Κόσμου υπάρχει μόνο μία τηλεφωνική γραμμή για να κλείνουν οι ασφαλισμένοι ραντεβού με τους γιατρούς ή να παίρνουν
πληροφορίες. Ενα υποκατάστημα που δέχεται καθημερινά 2.500 Ελληνες πολίτες. Την ίδια στιγμή στο δεύτερο όροφο του κτιρίου γίνεται εδώ και τρεις μήνες πολυδάπανη ανακαίνιση, με σκοπό να δημιουργηθεί χώρος για το νέο σύστημα ηλεκτρονικών υπολογιστών. 
 Τρία χρόνια μετά, οι ουρές στις «Πληροφορίες» και τα «Ιατρικά ραντεβού» παραμένουν διότι δεν υπάρχει τηλεφωνικό κέντρο εξυπηρέτησης, ώστε να μην αναγκάζονται οι πολίτες να πηγαίνουν εκεί. 
 Ακόμα και αν ο ασφαλισμένος περιμένει υπομονετικά στην ουρά και κλείσει το ραντεβού με το γιατρό, θα πρέπει να αντέξει. Το ραντεβού προγραμματίζεται για 15-20 μέρες μετά και αν ο πολίτης επιθυμεί συγκεκριμένο γιατρό -το δικό του γιατρό- πιθανότατα θα περιμένει μέχρι και μήνα. 
 Και πώς να μην είναι έτσι; «Οι οικογενειακοί γιατροί μειώθηκαν από 40 σε 18, οι γιατροί διαφόρων ειδικοτήτων του ιδρύματος από 120 σε 100, οι νοσοκόμες από
36 σε δύο, ενώ οι υγειονομικοί υπάλληλοι από 36 σε 27! Ολα αυτά τη στιγμή που εκκρεμούν χιλιάδες αιτήσεις για προσλήψεις και ο ΟΑΕΔ παρόλο που ενισχύει με προσωρινούς υπάλληλους δεν καταφέρνει και πολλά, διότι μόλις μάθουν τη δουλειά
 «Είναι αλήθεια ότι με το σύστημα των ραντεβού η κατάσταση έχει βελτιωθεί. Πριν
από χρόνια οι ασφαλισμένοι ερχόμασταν από τις 6 το πρωί και περιμέναμε στις ουρές τουλάχιστον μία ώρα πριν ανοίξει το ΙΚΑ για να πάρουμε αριθμό προτεραιότητας. Σήμερα τα πράγματα είναι καλύτερα. Αν υπήρχαν και δυο - τρεις τηλεφωνικές γραμμές επιπλέον το σύστημα "ραντεβού" θα μπορούσε να λειτουργήσει». Κοινή εκτίμηση όλων όσων ρωτήθηκαν, ενώ περίμεναν στωικά τη σειρά τους έξω από τις πόρτες των ιατρείων. Μέσα οι γιατροί προσπαθούν να εξετάσουν ασθενείς. Ο ήχος του στηθοσκόπιου μπλέκεται συχνά με τους καυγάδες των ασθενών για την τήρηση της σειράς προτεραιότητας. Πολλοί ασθενείς αντιστοιχούν σε λίγους γιατρούς, με ό,τι αυτό συνεπάγεται. 
 Τα τελευταία τέσσερα χρόνια, από το ΙΚΑ του Ν. Κόσμου έχουν φύγει οκτώ παθολόγοι. Καμία θέση δεν αναπληρώθηκε. Πρόσφατα έγινε μια συνεννόηση με το δ/ντή του ΙΚΑ Ν. Σμύρνης να μοιραστούν οι ασθενείς στους οικογενειακούς γιατρούς των δύο δήμων. «Ιδιωτική» πρωτοβουλία στο Δημόσιο...
 Το υποκατάστημα ΙΚΑ Ν. Κόσμου εξυπηρετούσε παλιά όλες τις περιοχές από την Ακρόπολη μέχρι τα Σούρμενα. Ασφαλισμένους Ηλιούπολης, Γλυφάδας, Υμηττού, Μπραχαμίου και πολλών άλλων περιοχών. Παρόλο που απέκτησαν τα δικά τους υποκαταστήματα, ένας αριθμός ασφαλισμένων εξακολουθεί να πηγαίνουν στο Ν. Κόσμο, γιατί θέλουν συγκεκριμένο γιατρό, ξέρουν πού είναι το ιατρείο και λίγο πολύ γνωρίζουν και το προσωπικό. 
 «Τι να κάνουμε; Να τους διώξουμε; Δεν γίνεται. Δεν έχουμε και γιατρούς όμως. Βρήκαμε μια προσωρινή λύση αλλά δεν λύνονται έτσι τα προβλήματα». Οι υπάλληλοι
προσπαθούν. Εχουν κουραστεί κιόλας ν' ακούν συνεχώς παράπονα χωρίς να φταίνε. Οι διευθυντές καθιέρωσαν την Τετάρτη ως μέρα εξυπηρέτησης ασφαλισμένων από άλλους δήμους. Λύσεις σε προβλήματα υπάρχουν όταν υπάρχει όρεξη για δουλειά, οργάνωση, προνοητικότητα και φαντασία. Για πόσο όμως; 
 Το κράτος βολεμένο στις ευαισθησίες κάποιων γιατρών και υπαλλήλων του ΙΚΑ δεν ακούει τις φωνές διαμαρτυρίας. Ισως η λύση θα ήταν να αδιαφορήσουν και οι λιγοστοί φιλότιμοι, το ΙΚΑ να πιάσει πάτο, ο κόσμος να ξεσηκωθεί, να κλείσουν οι δρόμοι, μπας και κάποιοι ανακαλύψουν την πραγματικότητα. Τότε ίσως οι θέσεις των γιατρών καλυφθούν, οι νοσοκόμες ξαναφτάσουν τις 36, δοθούν κι άλλες
τηλεφωνικές γραμμές για να εξυπηρετηθούν οι μη έχοντες. Διότι για τους κατέχοντες, ουδείς λόγος. 
