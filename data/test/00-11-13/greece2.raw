 Λίγο πριν από την κατάθεση του σχεδίου μεταρρύθμισης για το ΕΣΥ στη Βουλή η κατάσταση στο χώρο της υγείας διαμορφώνεται όπως περίπου αναμενόταν: 
 Χωρίς έντονες συγκρούσεις, παρά την προγραμματισμένη για τις 27 και 28 Νοεμβρίου 48ωρη απεργία της Ομοσπονδίας Ενώσεων Νοσοκομειακών Γιατρών Ελλάδος και της Πανελλήνιας Ομοσπονδίας Εργαζομένων Δημόσιων Νοσοκομείων, με συμφωνίες
των εργαζομένων σε κάποια βασικά σημεία του σχεδίου μεταρρύθμισης, με διαφωνίες σε άλλα, αλλά και διάθεση για συζήτηση και περισσότερες διευκρινίσεις σε ακόμη μερικά σημαντικά ζητήματα.
 Οι εργαζόμενοι διαφωνούν κυρίως με τον ιδιωτικό χαρακτήρα του Οργανισμού Διαχείρισης Πόρων Υγείας (ΟΔΙΠΥ). Οπως αναφέρεται στο σχέδιο μεταρρύθμισης δημιουργείται ο ΟΔΙΠΥ για μια σύγχρονη χρηματοδοτική διαχείριση των υπηρεσιών υγείας, καθώς θα συγκεντρώνει και θα διαχειρίζεται τους πόρους υγείας των μεγαλύτερων ασφαλιστικών οργανισμών.
 Σύμφωνα με το σχέδιο μεταρρύθμισης, ο ΟΔΙΠΥ αποτελεί Νομικό Πρόσωπο Ιδιωτικού Δικαίου υπό την εποπτεία των υπουργείων Υγείας-Πρόνοιας και Εργασίας και Κοινωνικών Ασφαλίσεων και έχει περιφερειακή συγκρότηση.
 Αντί του ΟΔΙΠΥ, οι φορείς των εργαζομένων προτείνουν τη συγκρότηση του Ενιαίου
Φορέα Υγείας, όπως τον είχε εισαγάγει ο πρώτος νόμος του ΕΣΥ, ως Νομικό Πρόσωπο Δημοσίου Δικαίου.
 Επίσης, θεωρούν ότι ο τρόπος που προτείνεται για την οργάνωση της Πρωτοβάθμιας
Φροντίδας Υγείας ορθώνει εμπόδια στην προσέγγιση των υπηρεσιών υγείας, ενώ βασική προϋπόθεση για την ανάπτυξή της είναι η δημιουργία Κέντρων Υγείας Αστικού Τύπου.
 Αλλο σημείο διαφωνίας είναι η κατάργηση των νομικών προσώπων των νοσοκομείων, των οποίων τονίζεται ότι πρέπει να διαφυλαχθεί ο δημόσιος χαρακτήρας, καθώς και η μη μονιμότητα των νεοεισερχόμενων στο σύστημα γιατρών.
 Τα βασικότερα σημεία του προτεινόμενου σχεδίου μεταρρύθμισης είναι τα εξής: 
 1. Σε κάθε περιφέρεια της χώρας συγκροτείται Περιφερειακό Σύστημα Υγείας (ΠεΣΥ) ως Νομικό Πρόσωπο Δημοσίου Δικαίου. Σε κάθε ΠεΣΥ υπάγονται όλες οι μονάδες ΕΣΥ κάθε περιφέρειας.
 4. Τα νοσοκομεία παύουν να αποτελούν νομικά πρόσωπα και είναι αυτοτελείς αποκεντρωμένες μονάδες του ΠεΣΥ.
 5. Για το ανθρώπινο δυναμικό καθορίζονται οι όροι και οι προϋποθέσεις απασχόλησης στο σύστημα των γιατρών, του νοσηλευτικού, παραϊατρικού, διοικητικού και λοιπού προσωπικού, βάσει των όσων ισχύουν προ ετών στις ευρωπαϊκές χώρες με προσαρμογή στην ελληνική πραγματικότητα.
 7. Η κάλυψη των νέων δαπανών, που θα προέλθει από την εφαρμογή της μεταρρύθμισης, θα προκύψει, μεταξύ άλλων, από τον περιορισμό της σπατάλης, τον
εξορθολογισμό των δαπανών, το νέο τρόπο διαχείρισης και την έγκαιρη πληρωμή τους. Από το Γ' Κοινοτικό Πλαίσιο θα υπάρξει στήριξη ύψους 360 δισ. δραχμών.
 Η «Ε» ζήτησε από τις τρεις μεγαλύτερες οργανώσεις των εργαζομένων, την ΟΕΝΓΕ, την ΠΟΕΔΗΝ και την ΕΙΝΑΠ, να τοποθετηθούν στα σημεία αυτά, να εκφέρουν τις απόψεις τους και να προτείνουν βελτιώσεις ή να απορρίψουν τις θέσεις του υπουργείου.
 Για το θέμα μίλησαν: ο πρόεδρος της Ομοσπονδίας Ενώσεων Νοσοκομειακών Γιατρών Ελλάδος, Βασίλης Λαοπόδης, ο οργανωτικός γραμματέας και μέλος της εκτελεστικής
επιτροπής της Πανελλήνιας Ομοσπονδίας Εργαζομένων Δημόσιων Νοσοκομείων, Κώστας
Γαβριήλ, και ο πρόεδρος της Ενωσης Ιατρών Νοσοκομείων Αθήνας-Πειραιά, Στάθης Τσούκαλος.
 * Τα Νοσοκομεία, ως Μονάδες του ΠΕΣΥ, να παραμείνουν με τη μορφή Νομικών Προσώπων Δημοσίου Δικαίου.
 * Τα Νοσοκομεία να αποτελούν αυθύπαρκτα Νομικά Πρόσωπα.
 * Το ΔΣ του ΠΕΣΥ να είναι αντιπροσωπευτικό, με εκπροσώπηση των πολιτών και των
 * Τα Νοσοκομεία να διοικούνται από το ΔΣ πάλι αντιπροσωπευτικά.
 * Ναι στην αποκέντρωση και την περιφερειακή συγκρότηση των υπηρεσιών υγείας. Στη σύνθεση των ΔΣ των ΠΕΣΥ πρέπει να συμμετέχουν αποφασιστικά εκπρόσωποι κοινωνικών φορέων και λειτουργών του συστήματος.
 * Δεν αποδέχεται η Ενωση την αδιάκριτη σύσταση Ανώνυμες Εταιρείες για κάθε λειτουργία των νοσοκομείων και Κέντρων Υγείας. Αυτό οδηγεί σε έμμεση μετατροπή
 α) Οσον αφορά τη δυνατότητα που δίνει να καταργεί και να συγχωνεύει κλινικές. Η Ομοσπονδία μιλάει για αλλαγή ρόλων και όχι για κατάργηση υπηρεσιών.
 β) Συμφωνεί με την ύπαρξη Νομικών Προσώπων Δημοσίου Δικαίου, όπως συγκροτείται
το ΠΕΣΥ. Διαφωνεί όμως με την κατάργηση των νοσοκομείων ως Νομικών Προσώπων Δημοσίου Δικαίου, γιατί οι οργανικές θέσεις προσωπικού μεταφέρονται στο ΠΕΣΥ και αυτό δημιουργεί ανασφάλεια και ομηρεία σε 80.000 εργαζόμενους.
 * Προτείνεται η συγκρότηση του Ενιαίου Φορέα Υγείας (ΕΦΥ) που παρέμενε και παραμένει στρατηγικός στόχος του νοσοκομειακού κινήματος. Ενας φορέας άρρηκτα συνδεδεμένος με το ΕΣΥ, χωρίς τις νεόφερτες πολιτικές διαχωρισμού αγοραστών και πωλητών, που εισάγει η κυβέρνηση. Πρέπει άμεσα να προχωρήσει η κυβέρνηση στη δημιουργία ΕΦΥ ως Νομικού Προσώπου Δημοσίου Δικαίου που θα παράγει και θα χρηματοδοτεί ταυτόχρονα τις υπηρεσίες περίθαλψης. Ολοι οι πολίτες της χώρας να
ασφαλίζονται υποχρεωτικά στον ΕΦΥ από τη στιγμή της γέννησής τους ή την έναρξη
της διαμονής τους στην Ελλάδα. Ο ΕΦΥ να χρηματοδοτείται από τις εισφορές των ασφαλισμένων και από τον κρατικό προϋπολογισμό.
 * Διαφωνεί με τον ΟΔΙΠΥ. Η Ενωση θέλει τον ΕΦΥ έτσι, όπως τον εισάγει ο 13/97 (πρώτος νόμος του ΕΣΥ).
 * Σε κάθε δε περίπτωση δεν μπορεί ο ΟΔΙΠΥ να διαχειρίζεται δημόσιο χρήμα και να είναι Νομικό Πρόσωπο Ιδιωτικού Δικαίου. Οδηγεί σε ευθεία αμφισβήτηση τον Δημόσιο Χαρακτήρα της Υγείας.
 * Διαφωνεί με τον ΟΔΙΠΥ, ο οποίος θα διαχειρίζεται τα αποθεματικά των ταμείων.
Προτείνεται να είναι Νομικό Πρόσωπο Ιδιωτικού Δικαίου, ενώ η Ομοσπονδία θεωρεί
ότι πρέπει να είναι Νομικό Πρόσωπο Δημοσίου Δικαίου.
 * Είναι αρνητικό το ότι εγκαταλείπεται ο ΕΦΥ και προωθείται ο ΟΔΙΠΥ, που με επιχειρηματικά κριτήρια μπορεί να κατευθύνει και προς τον ιδιωτικό τομέα πόρους των ταμείων.
 * Συμφωνεί με τον θεσμό του προσωπικού (οικογενειακού) γιατρού.
 * Επισημαίνει ότι δεν μπορεί η ΠΦΥ να έχει περιορισμούς στην ελευθερία προσέγγισης σε οποιοδήποτε επίπεδο του συστήματος περίθαλψης, όπως γιά παράδειγμα να μην έχουμε ανοικτά νοσοκομεία όλο το 24ωρο (η primar ycare) των ΗΠΑ και χρήση υψηλής τεχνολογίας και για ΠΦΥ.
 * Η ΠΦΥ, έτσι όπως προτείνεται, δεν εξασφαλίζει πρόσβαση σε όλους τους κατοίκους της χώρας αλλά ούτε και ισότιμη πρόσβαση στους υπόλοιπους.
 * Η ΠΦΥ έτσι όπως παρουσιάζεται ορθώνει εμπόδια στην προσέγγιση των υπηρεσιών υγείας, επιβάλλοντας ποινές σε όσους επιθυμούν να προσεγγίσουν αυτές ελεύθερα.
 * Η Ενωση ζητεί τα απαραίτητα Κέντρα Υγείας Αστικού και μη Αστικού Τύπου, ώστε
η επάρκεια των δομών της ΠΦΥ να δρα σαν φίλτρο προς την δευτεροβάθμια (νοσοκομεία) και όχι οι διάφορες απαγορεύσεις.
 * Ο προσωπικός γιατρός να εμπνέει εμπιστοσύνη και όχι να δώσει την εντύπωση «θυρωρού» του συστήματος που θα εμποδίζει τον άρρωστο.
 * Συμφωνεί με την ανάπτυξη ΠΦΥ με τις εξής προϋποθέσεις: 
 α) Δημιουργία Κέντρων Υγείας Αστικού Τύπου με σύγχρονες κτιριακές υποδομές και
μηχανολογικό εξοπλισμό για να είναι ανταγωνιστικά με τα ιδιωτικά διαγνωστικά κέντρα (εκτιμά ότι πρέπει να ανεγερθούν 60-80 τέτοια κέντρα).
 * Δεν πρέπει να ενταχθούν τα Δημόσια Ιατρεία και Πολυϊατρεία του ΙΚΑ στην ΠΦΥ στα Αστικά Κέντρα. Εκτιμά ότι σε καμμία περίπτωση δεν μπορούν να ανταποκριθούν
στις ανάγκες στο σύνολο του πληθυσμού και δεν μπορούμε να ταυτίσουμε τις υπηρεσίες της ΠΦΥ με τις ουρές και την κακή εξυπηρέτηση που υπάρχει σήμερα στο
 * Δεν προσδιορίζεται στο σχέδιο μεταρρύθμισης ο τρόπος διοίκησης των Κέντρων Υγείας Αστικού Τύπου. Δεν μπορούν να διαχειριστούν προϋπολογισμό με τη σημερινή σύνθεση προσωπικού.
 * Ο προσωπικός γιατρός πρέπει να αμείβεται ικανοποιητικά και να αποδοθεί ειδικότητα γενικής ιατρικής σε όλους τους παθολόγους που θα υπαχθούν στον θεσμό.
 * Να διαφυλαχθεί ο δημόσιος χαρακτήρας τους και να διατηρηθούν οι οργανισμοί τους.
 * Δεν εξουσιοδοτούμε εν λευκώ κανένα να κατανέμει και να ανακατανέμει κλίνες, εργαστήρια και ανθρώπινο δυναμικό. Ούτε να συγχωνεύει κλίνη ή να αλλάζει χρήση
 * Ο διοικητής-μάνατζερ υπογράφει συμβόλαιο αποδοτικότητας και επίτευξης στόχων, σε συνδυασμό με τους κλειστούς προϋπολογισμούς, δημιουργεί συνθήκες ιδιωτικοποίησης στον χώρο της υποτιθέμενης δημόσιας υγείας. Γι' αυτό οι προτάσεις του σχεδίου μεταρρύθμισης δείχνουν απέχθεια σε ο, τιδήποτε εκλεγμένο.
 * Χρειάζεται διοικητική παρέμβαση. Η Ενωση ζητεί ευέλικτη διοίκηση, αποτελεσματική και όχι αυταρχική και ανεξέλεγκτη. Δηλαδή όχι κομματική διοίκηση. Σε κάθε περίπτωση, τα μέλη της Ενωσης να έχουν συμμετοχή στις αποφάσεις.
 * Ριζικά αντίθετη στην κατάργηση των νοσοκομείων ως Νομικών Προσώπων Δημοσίου Δικαίου.
 * Στα συντονιστικά συμβούλια πρέπει να συμμετέχουν εκπρόσωποι εργαζομένων και φορέων.
 * Διαφωνεί με τη λειτουργία απογευματινών ιατρείων μέσα στα νοσοκομεία. Θεωρεί
ότι θα οδηγήσει στην υποβάθμιση των τακτικών πρωϊνών ιατρείων, με αποτέλεσμα τη δημιουργία δύο ταχυτήτων ασθενών: Οι έχοντες, που θα πηγαίνουν το απόγευμα και οι μη έχοντες, που θα πηγαίνουν το πρωί.
 * Διαφωνεί με την άρση της μονιμότητας των νεοεισερχομένων στο σύστημα. Ζητεί μονιμότητα για όλους τους γιατρού του ΕΣΥ.
 * Να δοθεί έμφαση στην εκπαίδευση και στις επενδύσεις υψηλής τεχνολογίας για τη διακοπή διαφυγής πόρων από το δημόσιο στον ιδιωτικό τομέα.
 * Είναι αδιαπράγματευτο, ότι το πτυχίο ιατρικής σημαίνει άδεια ασκήσεως επαγγέλματος. Ο οποιοσδήποτε προγραμματισμός ιατρικού δυναμικού πρέπει να λαμβάνει υπόψη τις καθολικές υγειονομικές ανάγκες της χώρας, μέσα από τον δημόσιο χαρακτήρα του συστήματος και χωρίς να μειώνονται οι θέσεις των ειδικευομένων.
 * Οι γιατροί του ΕΣΥ για λόγους ουσιαστικούς αλλά και για λόγους ηθικής τάξης και δικαίου πρέπει να είναι μόνιμοι. Η Ενωση διαφωνεί με τη μη μονιμότητα των νεοεισερχόμενων.
 * Η συνεχής εκπαίδευση και έρευνα των γιατρών να είναι υποχρέωσή τους, αλλά και δικαίωμά τους συγχρόνως.
 * Ο χαρακτήρας του σχεδίου μεταρρύθμισης είναι έντονα ιατροκεντρικός.
 * Η ανάθεση καθηκόντων διοικητικού διευθυντή στον διευθυντή γιατρό καταργεί τον ρόλο και την αυτοτέλεια της διοικητικής και νοσηλευτικής υπηρεσίας. Πρόταση της Ομοσπονδίας είναι, να υπάρξει ρητή διάταξη ότι ο επιστημονικός διευθυντής γιατρός, με διοικητικά καθήκοντα, ασκεί διοίκηση στο προσωπικό της ιατρικής υπηρεσίας του τομέα του.
 * Συμφωνεί με την ένταξη των Πανεπιστημιακών γιατρών στο ΕΣΥ, αλλά πρέπει να περιγραφούν οι αμοιβές για το πρόσθετο έργο, με τρόπο που να μη δημιουργεί αντιθέσεις με γιατρούς του ΕΣΥ.
 * Συμμετοχή στη διοίκηση και τις αποφάσεις των λειτουργών του συστήματος (γιατρών και μη γιατρών).
 * Γρήγορη κάλυψη όλων των κενών οργανικών θέσεων των εργαζομένων στον χώρο της
 * Αποφυγή δημιουργίας δυσκίνητων οργανισμών, που τις περισσότερες φορές γίνονται για να τακτοποιηθούν κάποιοι.
 * Εκπροσώπηση εργαζομένων σε όλα τα κέντρα λήψης αποφάσεων. Δεν αναφέρεται πουθενά στο σχέδιο μεταρρύθμισης η εκπροσώπηση.
 * Εκδοση νέου Ενιαίου Πλαισίου Οργάνωσης Νοσοκομείων, Κέντρων Υγείας, Προνοιακών και Ψυχιατρικών Μονάδων.
 * Να γίνει προγραμματισμένη δουλειά στο θέμα των προσλήψεων, ώστε σε 3-4 χρόνια να καλυφθούν όλες οι κενές οργανικές θέσεις και, βέβαια, με επιτάχυνση των διαδικασιών.
 * Υποχρεωτική ασφάλιση όλων των εργαζομένων στο σύστημα και επιπλέον εγγύηση του κράτους για αδιατάρακτη λειτουργία του συστήματος.
 * Καταβάλλεται αγωνιώδης προσπάθεια μείωσης των δημόσιων δαπανών γιά την υγεία. Αυτό, καταβάλλεται προσπάθεια να γίνεται προς όφελος του κρατικού προϋπολογισμού και εις βάρος των ασφαλιστικών ταμείων. Η υγεία είναι δημόσιο αγαθό, γι' αυτό το κύριο βάρος των δαπανών πρέπει να έχει ο κρατικός προϋπολογισμός. Η Ενωση ζητεί δέσμευση ότι η αναλογία συμμετοχής κρατικού προϋπολογισμού και ασφαλιστικών ταμείων να είναι 2 προς 1.
 * Αύξηση των δαπανών για τη Δημόσια Υγεία τουλάχιστον κατά 3% ως ποσοστό του ΑΕΠ (από 5, 1% σε 8% του ΑΕΠ).
 * Ο ΕΦΥ, αν συγκροτηθεί, δίνει απάντηση στο θέμα των ταμείων.
 * Δεν δεχόμαστε ότι όλο το εγχείρημα της μεταρρύθμισης μπορεί να στηριχθεί από
την περικοπή της σπατάλης των δαπανών, όπως αναφέρεται στην εισήγηση της μεταρρύθμισης.
