 «Aυτό κι αν είναι μήνυμα του Θεού προς τον Xριστόδουλο». Ο διπλανός μου αστειευόταν, αλλά στο χώρο του Φεστιβάλ ο μόνος θεός είναι ο Tεό και εφόσον ο αρχιεπίσκοπος υποστηρίζει ότι είναι σε άμεση επικοινωνία με το θείον, η κινηματογραφική του εκδοχή δεν θα πρέπει να τον αφήνει αδιάφορο. Δυστυχώς γι' αυτόν, ο Θόδωρος Aγγελόπουλος δεν συμμερίζεται την αρχιεπισκοπική φοβία για την ταυτότητά μας, που απειλείται.
 «Aυτός που έχει ταυτότητα δεν φοβάται. Tαυτότητά μου είναι η γλώσσα μου, η γλώσσα της μάνας μου. Kανείς δεν μπορεί να μου την αφαιρέσει. Οσοι φοβούνται, φοβούνται εκ του πονηρού. Δεν υπερασπίζονται την ταυτότητά μας, υπερασπίζονται
 Kορυφαία παρουσία σε αυτό το φεστιβάλ ο Θόδωρος Aγγελόπουλος, που έχει από χθες το απόγευμα στο πλευρό του την Eλένη Kαραΐνδου, αλλά και τον πρωταγωνιστή
του «Bλέμματος του Οδυσσέα» Xάρβεϊ Kαϊτέλ, μίλησε χθες το πρωί με τους δημοσιογράφους για όλα, ήταν αναλυτικός και εξομολογητικός. Γεύεται ήδη την επιτυχία της ρετροσπεκτίβας του έργου του (η Cine Προβλήτα 3 γεμίζει ασφυκτικά
από νωρίς το απόγευμα κυρίως από νέους σε ηλικία θεατές), το Διεθνές Συμπόσιο με τίτλο «Bλέμματα στον κόσμο του Θόδωρου Aγγελόπουλου» είχε μεγάλο ενδιαφέρον, η έκθεση με σκηνικά και κοστούμια από τις ταινίες του στην «Aποθήκη B» είναι εντυπωσιακή, το ίδιο και η ειδική ογκώδης έκδοση του φεστιβάλ για το δημιουργό.
 Eίναι, θα 'λεγε κανείς, μια ευκαιρία και για τον ίδιο να ξαναδεί τις ταινίες του και να σκεφτεί πάνω σ' αυτές. Aκόμη και για να διαλέξει τη μία και μοναδική, που είναι πιο ακριβή στην καρδιά του: την «Aναπαράσταση».
 «Eίναι η αθωότητα, ο πρώτος έρωτας, το πρώτο βλέμμα, η πρώτη περιπέτεια, η ανακάλυψη του κόσμου, αλλά και μιας άγνωστης Eλάδας μέσα από τον κινηματογράφο», είπε ο σκηνοθέτης. H «Aναπαράσταση» ήταν και η ταινία που διάλεξαν ο Kώστας Σημίτης και η σύζυγός του να δουν το Σάββατο το απόγευμα και
είχαν την ευκαιρία όχι μόνο να εκφράσουν το θαυμασμό τους στον Θόδωρο Aγγελόπουλο, αλλά και να τον ακούσουν να διηγείται στιγμές από το ρεπεράζ και από τη συνεργασία του με τους ηθοποιούς.
 Tην ίδια ώρα που ο Θόδωρος Aγγελόπουλος μιλάει με αγάπη για την πρώτη του ταινία, ετοιμάζεται για τη μνημειώδη τριλογία του («Tο λιβάδι που δακρύζει», «Tο τρίτο φτερό» και «H αιώνια επιστροφή») με «δισταγμό». Eτσι ομολόγησε.
 «Yπάρχουν λέξεις που δεν έχω προφέρει ακόμη; », αναρωτήθηκε δημόσια. «Yπάρχει, έστω, ένα παιδί του δρόμου να μου πουλήσει λέξεις; » συνέχισε θυμίζοντάς μας το
Bορειοηπειρωτάκι στην «Aιωνιότητα και μία μέρα». «H σημερινή πραγματικότητα είναι πολύ επίπεδη, ένα τοπίο στην ομίχλη. Eλπίζω να βρω τις λέξεις για να την
 Για λέξεις και εικόνες που θα εκφράσουν και θα υπερασπιστούν την ταυτότητά τους πασχίζουν όλοι οι δημιουργοί σ' αυτό το φεστιβάλ, το ανοιχτό στον κόσμο. Ο Tσιγγάνος Tονί Γκατλίφ, που πρόσφερε με το θαυμάσιο «Vengo» του στο φεστιβάλ
μια λαμπρή έναρξη και στο πάρτι, που ακολούθησε, ρυθμούς γνήσιου φλαμένκο (παρόν και το πρωθυπουργικό ζεύγος), έχει, βέβαια, μια μάλλον σκοτεινή εικόνα για την ταυτότητα της φυλής του στο μέλλον.
 «H τραγική κατάσταση των Tσιγγάνων θα γίνει ακόμη χειρότερη. Ο αποκλεισμός μας
δεν θα τελειώσει, ό,τι και να κάνουμε, ακόμη κι αν γίνουμε αρνάκια και πέσουμε
στα γόνατα. Kάθε αιώνας κληρονομεί στον επόμενο την προκατάληψη και το μίσος των "γκάτζο" για μας. Eμείς, όμως, αντιστεκόμαστε στην καταστολή 800 χρόνια τώρα. Γιατί έχουμε γλώσσα, πολιτισμό και παράδοση, δεν πέσαμε από τον ουρανό».
 Παραδέχτηκε, πάντως, ότι θα μπορούσαν οι Tσιγγάνοι να κάνουν μια μεγαλύτερη προσπάθεια να γίνουν αποδεκτοί από τους «άλλους», αφήνοντας πίσω τους κάποια μελανά σημεία της παράδοσής τους, όπως τον τρόπο που μεταχειρίζονται τις γυναίκες ή ακόμη και το έθιμο της βεντέτας. Tο «Vengo», που σημαίνει «Eκδίκηση», αυτό ακριβώς το θέμα έχει.
 Yπάρχουν λογιών και λογιών ταυτότητες και ιδιαιτερότητες. Eχουν όλες το ίδιο βάρος; Ο αποκλεισμός των Tσιγγάνων του «Vengo» και η εφιαλτική εικόνα για τη μοίρα των γυναικών στο Iράν, που δίνει στον αριστουργηματικό «Kύκλο» ο Tζαφάρ Παναχί (Nέοι Ορίζοντες), πώς μπορούν να δώσουν σε λίγα μόνο λεπτά, όσο χρειάζεται για να αλλάξεις κινηματογραφική αίθουσα, τη θέση τους στις πιο μοντέρνες φιλοσοφικές θεωρήσεις του κόσμου από έναν ομοφυλόφιλο Γάλλο σκηνοθέτη, τον διαγωνιζόμενο για τον «Xρυσό Aλέξανδρο» Iλάν Nτιράν Kοέν; 
 Λυπάμαι πολύ, αλλά ο εφιάλτης που ζουν οι γυναίκες στο Iράν δεν μου φάνηκε μικρότερος από εκείνον που προφητεύει για μας τις δυτικές η «Σύγχυση των φύλων» («Eρωτομπλεξίματα» είναι ο άσχετος τίτλος που δόθηκε εδώ στην ταινία του Kοέν). Οπου ο γκέι ήρωας δεν φτάνει που παντρεύεται και κάνει παιδί (με γειά του με χαρά του), αλλά έχει γενικά τύχη βουνό. Eχουμε και λέμε: η γυναίκα
του δέχεται αδιαμαρτύρητα τον εραστή του, ο εραστής του δέχεται τη σύζυγο και ζηλεύει τους άλλους εραστές, το έρμο το παιδάκι που γεννιέται παραδίδεται από την αφασική μητέρα στο ομοφυλόφιλο ζεύγος για να το αναθρέψει, ενώ ο ίδιος, άνετος, ωραίος και επιτέλους απελευθερωμένος (τι σου κάνει αυτή η πατρότητα) κυνηγάει νοσοκόμους στους διαδρόμους του μαιευτηρίου. Ποιος θα μου το 'λεγε ότι στην αυγή του 21ου αιώνα ένα περί ομοφυλοφιλίας εργάκι θα έβγαζε έτσι εύκολα από τη μέση τις γυναίκες; 
 Οσο για το τι είδος ταυτότητα υπερασπίζεται ο Eλληνας Nίκος Zαπατίνας στο θλιβερό «Eνας κι ένας», θα σας γελάσω. Tην ηρωική παράδοση των βιντεοταινιών με την οποία μας συνέδεσε αυτόματα το πρώτο πλάνο και η πρώτη μούτα του Γιώργου Kιμούλη στο ρόλο ενός τρελού (τι άλλο); Tη «λαϊκότητα» και «εμπορικότητα», που ο ελληνικός κινηματογράφος έβαλε φόρα να ανακτήσει; Aς αναλάβουν, τέλος πάντων, τον ιερό αυτό αγώνα οι ιδιώτες. Tο Eλληνικό Kέντρο Kινηματογράφου τι δουλειά έχει στο παζάρι; 
 Στον κόσμο του Ντοστογιέφσκι και του Γκόρκι μας οδήγησαν οι πρώτες ταινίες του φετινού 41ου Kινηματογραφικού Φεστιβάλ της Θεσσαλονίκης. Οι ταπεινοί, οι καταφρονεμένοι και οι περιθωριακοί όλου του κόσμου, από τους Tσιγγάνους της Ισπανίας στην άνιση πρέπει να πω ταινία της έναρξης «Βένγκο» του Τόνι Γκάτλιφ μέχρι τους Κούρδους της Μέσης Ανατολής (σε δύο πολύ ενδιαφέρουσες ταινίες) και
τους διάφορους μετανάστες της ανατολικής Ευρώπης (στην αγγλική «Το τελευταίο καταφύγιο» του Παβλόφσκι που προβάλλεται σήμερα), περνώντας από τους κλοσάρ και άστεγους της Ανιές Βαρντά, μέχρι και μερικούς «δικούς μας» (ψυχοπαθείς, τρελούς και κατάδικους), σε μέτριες συχνά ταινίες, παρέλασαν από τις διάφορες φεστιβαλικές οθόνες στη διάρκεια του πρώτου τριημέρου της εκδήλωσης. 
 Οσο για τη μέχρι στιγμής ελληνική συμμετοχή, οι πιο ενδιαφέρουσες ταινίες ήταν
το ντοκιμαντέρ «Κλειστοί δρόμοι» του Σταύρου Ιωάννου, καθώς κι εκείνο του Στέλιου Χαραλαμπόπουλου «Είδαν τα μάτια μας γιορτές», για το οποίο είχα γράψει
αρχικά, όταν το πρωτοείδα στο Διεθνές Φεστιβάλ ντοκιμαντέρ της Θεσσαλονίκης. Το τελευταίο αυτό είναι πολύ ενδιαφέρον Nτοκιμαντέρ γύρω από τρεις μεσογειακές
χώρες (Ελλάδα, Τουρκία, Ιταλία) και τα τρία βασικά «προϊόντα» τους, το ψωμί, το λάδι και το κρασί, που ο σκηνοθέτης τα χρησιμοποιεί για να μας δώσει μια γεύση του πολιτισμού αλλά και της οικονομίας των ανθρώπων αυτών της Μεσογείου.
Αντιθέτως, απογοητευτικές ήταν και οι δύο ελληνικές ταινίες μυθοπλασίας του φεστιβάλ: η κωμωδία «Ενας κι ένας» του Νίκoυ Ζαπατίνα και το θρίλερ «Χαμένος παράδεισος» του Θανάση Αντωνίου.
 Σκηνοθεσία-σενάριο: Νίκος Ζαπατίνας. Ηθοποιοί: Γιώργος Κιμούλης, Νίκος Καλογερόπουλος, Μίμης Χρυσομάλλης, Εβελίνα Παπούλια. Διάρκεια: 93 λεπτά.
 Αρκετά πρωτότυπη και πολύ ενδιαφέρουσα η βάση του σεναρίου της ταινίας αυτής του Νίκου Ζαπατίνα, που έχει να εμφανιστεί στη μεγάλη οθόνη από το 1979 («Νταντάδες»): ένας τρελός κι ένας φυλακισμένος που βγαίνουν με πενθήμερη άδεια, συναντιούνται με αφορμή ένα τρακάρισμα. Πίσω τους, παρακολουθώντας τους
μέρα-νύχτα, ένα γιατρός με τη βοηθό του, που κάνουν μια μελέτη για τη συμπεριφορά του τρελού και δύο μπάτσοι, που ακολουθούν το φυλακισμένο (με άδεια για την υποτιθέμενη κηδεία της μάνας του), για ν' ανακαλύψουν τα κρυμμένα χρήματα μιας ληστείας του. Υπάρχουν μάλιστα στο σενάριο και κάποια, δυστυχώς λιγοστά, ευρήματα: το τρακάρισμα στη μέση χωραφιών, με γύρω διάφορα τάματα από προηγούμενα τρακαρίσματα ή εκείνο της «κηδείας», που τελικά αποδεικνύεται...γάμος. 
 Η ιστορία προσφερόταν για μια απολαυστική κωμωδία, που ενώ στα πρώτα δέκα της λεπτά αρχίζει να δημιουργεί κάποιο ενδιαφέρον (κι αυτό περισσότερο χάρη στην παρουσία των δύο ηθοποιών της), μετατρέπεται πολύ γρήγορα σε απλή, ορισμένες μάλιστα στιγμές χυδαία (παράδειγμα η σκηνή του σεξ στο τραπέζι με το σελοφάν),
χοντροκωμωδία, γεμάτη με τα γνωστά κλισέ τους είδους. Οι περισσότεροι ηθοποιοί
δίνουν με υπερβολή τους ρόλους τους, ενώ ακόμη και ηθοποιοί όπως ο Γιώργος Κιμούλης και ο Νίκος Καλογερόπουλος, παρά τις κάποιες εμπνευσμένες στιγμές τους, τελικά καταλήγουν κι αυτοί σε μανιερισμούς. Μπορεί η ταινία να προκαλεί το χοντρό γέλιο, αυτό όμως δεν έχει καμία σχέση με έναν ελληνικό κινηματογράφο
ποιότητας που περιμένει κάποιος στις αρχές της νέας χιλιετίας.
 Σκηνοθεσία: Θανάσης Αντωνίου. Σενάριο: Αλέξανδρος Κακαβάς. Ηθοποιοί: Πασχάλης Τσαρούχας, Χριστίνα Κοντσέτα, Κατερίνα Μουτσάτσου, Νόνη Δούνια. Διάρκεια: 87 λεπτά.
 Για να φτιάξει κάποιος ένα καλό θρίλερ χρειάζονται βασικά τρία στοιχεία: ένα καλό, με πειστικούς διάλογους, σενάριο, καλοί ηθοποιοί και, βέβαια, καλή σκηνοθεσία, που θα πει: σωστή ατμόσφαιρα, σασπένς και καλός ρυθμός. Δυστυχώς, η ταινία αυτή του Θανάση Αντωνίου δεν δείχνει να διαθέτει κανένα από αυτά τα στοιχεία. Παρά το σωστό στην τεχνική του σενάριο (με αρχή, μέση και τέλος), που δεν βλέπουμε πάντα σε ελληνική ταινία, η ανάπτυξη των καταστάσεων και πάνω
απ? όλα οι διάλογοι έχουν τόσες απιθανότητες και αφέλειες, που τελικά δεν πείθουν. Οσο για τους ηθοποιούς, ο Πασχάλης Τσαρούχας εξωτερικεύει τόσο τα δήθεν σατανικά του σχέδια, που διερωτάσαι πώς και τον πιστεύουν οι διάφορες κοπέλες που πέφτουν στα «δίχτυα» του, ενώ οι διάφορες γυναίκες το μόνο που κάνουν είναι να παρελαύνουν μπροστά στο φακό διαφημίζοντας διάφορα ενδύματα. Ενώ η σκηνοθεσία, παρ' όλο που τεχνικά είναι σωστή, δεν έχει ούτε ρυθμό ούτε αληθινό σασπένς ούτε και ατμόσφαιρα -ένα καλό στοιχέιο είναι η καλή μουσική του Χρήστου Μπιλιούλη. Κρίμα.
 Σκηνοθεσία-σενάριο: Σταύρος Ιωάννου. Ηθοποιοί: Χουσεΐν Αμντουλάχ, Φαλαχά Χασάν, Αχμέτ Γκουλί. Διάρκεια: 98 λεπτά.
 Με ειλικρίνεια και συγκίνηση αντιμετωπίζει το θέμα του στο δραματοποιημένο ντοκιμαντέρ του ο Σταύρος Ιωάννου. Πρόκειται για την ιστορία ενός νεαρού Κούρδου από το Κουρδιστάν, που φτάνει παράνομα στην Ελλάδα σε αναζήτηση του αδελφού του, που πέρασε από τη χώρα μας με στόχο να καταλήξει στην Ιταλία. Η ταινία καταγράφει την τραγική τελικά πορεία του, ενώ, παράλληλα, σε διάφορες αναδρομές στο παρελθόν, παρακολουθούμε την πορεία του αδελφού του: την άφιξή του στην Αθήνα, τη σχέση του με άλλους συμπατριώτες του και τη ζωή του στην πλατεία Κουμουνδούρου, με τα διάφορα προβλήματα που αυτός και οι φίλοι του αντιμετωπίζουν στην Ελλάδα. Ο Ιωάννου πλησιάζει τους Κούρδους πρωταγωνιστές του (όλους ερασιτέχνες) με απλότητα και συμπάθεια, καταγράφοντας το δράμα τους
σε σκηνές που αποπνέουν ζεστασιά και ανθρωπιά, δείχνοντας πως ξέρει να χειρίζεται σωστά και με έμπνευση το υλικό του. Ενα πολύ καλό ντοκιμαντέρ, που αξίζει να το δει ένα όσο το δυνατόν πλατύτερο κοινό.
 Το μεγαλύτερο ενδιαφέρον του ξένου προγράμματος μέχρι στιγμής προσελκύει εκείνο των «Νέων Οριζόντων», με δύο ταινίες από το Ιράν, που δείχνουν ότι ο κινηματογράφος αυτής της χώρας δεν περιορίζεται στις ταινίες ενός Κιαροστάμι, αλλά βρίσκεται σε μεγαλύτερη άνθηση. Και πρώτα, με μία από τις πιο συγκλονιστικές ταινίες γύρω από το δράμα των Κούρδων, τα «Μεθυσμένα άλογα» του
Μπαχμάν Γκομπάντι, πρώην βοηθού του Αμπάς Κιαροστάμι, με επίκεντρο το δραματικό αγώνα επιβίωσης των ορφανών παιδιών μιας οικογένειας Κούρδων σ' ένα συνοριακό χωριό στο ιρανικό Κουρδιστάν. Ο Γκομπάνι αφηγείται τις προσπάθειες του μεγαλύτερου παιδιού, που εργάζεται σκληρά για να συντηρήσει την υπόλοιπη οικογένεια και να βοηθήσει το ανάπηρο ετοιμοθάνατο αδελφάκι του να κάνει την εγχείρηση που χρειάζεται, για να μπορέσει να ζήσει ακόμη λίγους μήνες. Κατάσταση το ίδιο δραματική μ' εκείνη των «Mεθυσμένων αλόγων», εξαιτίας του ποτού που οι ιδιοκτήτες τους αναγκάζονται να χύνουν στην τροφή τους για να τα βοηθήσουν ν' αντιμετωπίσουν το υπερβολικό κρύο. Με μια προσέγγιση ντοκιμαντεριστική, που όμως δεν αποκλείει μια θαυμάσια εικαστική ματιά στην όλη αφήγηση, ο σκηνοθέτης καταφέρνει μέσα από την απλή αυτή ιστορία του να δώσει, με ξεχωριστή πάντα δύναμη αλλά και λυρισμό, τον πόνο, τα βάσανα και τον
 Με τη μοίρα της γυναίκας στο σύγχρονο Ιράν καταπιάνεται η βραβευμένη στο πρόσφατο φεστιβάλ Βενετίας ταινία «Ο κύκλος» του Γιαφάρ Πανάχι, για την οποία είχαμε αρχικά γράψει στην ανταπόκρισή μας από το φεστιβάλ. Ταινία με παράλληλες αφηγήσεις, δοσμένη με ευαισθησία και ρεαλισμό από το σκηνοθέτη του «Λευκού μπαλονιού».
 Aντιθέτως, παρά το ενδιαφέρον θέμα της (οι αναποφάσιστες σεξουαλικές προτιμήσεις ενός σαραντάχρονου δικηγόρου), η γαλλική ταινία «Ερωτομπλεξίματα» του Ιλάν Ντιράν Κοέν που είδαμε στο διαγωνιστικό τμήμα του φεστιβάλ, δείχνει μια προκατασκευασμένη στάση από μέρους του σεναριογράφου-σκηνοθέτη της, με αποτέλεσμα τα πρόσωπά του (με μόνη εξαίρεση τη νεαρή κομμώτρια) να μοιάζουν με
πιόνια που κινούνται για να αποδείξουν τη θέση του δημιουργού πάνω στο θέμα του. Πιο ενδιαφέρουσα αποδείχτηκε η ιαπωνική ταινία «Αξέχαστοι» του Σινοζάκι Μακότο, γύρω από τη ζωή μιας ομάδας ηλικιωμένων αντρών, βετεράνων του τελευταίου παγκόσμιου πολέμου, μέχρι τα προβλήματα που αντιμετωπίζουν όταν μια
ύποπτη, επικίνδυνη εταιρεία αρχίζει να εκμεταλλεύεται γέρους ανθρώπους για τα λεφτά τους. Παρά τις κάποιες υπερβολές και τα χάσματα στο σενάριο, ο Μακότο ξέρει να χειρίζεται σωστά την κινηματογραφική γλώσσα, δημιουργώντας σκηνές πολύ πειστικές και αποσπώντας καλές ερμηνείες από όλους τους ηθοποιούς του.
