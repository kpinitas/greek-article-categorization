 Το ΝΑΤΟ σε συνεργασία με την Τουρκία, και όχι μόνη της η Τουρκία, έκλεισαν τις πόρτες της ΝATΟϊκής άσκησης «Ντέστιν Γκλόρι» στην Ελλάδα.
 Τρεις μέρες μετά την αποχώρηση των Ελληνικών Δυνάμεων από την «Ντέστιν Γκλόρι», αναδείχθηκε μια ουσιώδης πτυχή: Το περασμένο Σάββατο ανακοινώθηκε επισήμως ότι η Ελλάδα αποχωρεί από την άσκηση, διότι η Τουρκία έκλεισε τον εναέριο χώρο της για τα ελληνικά - ΝATΟϊκά αεροσκάφη. Επιμελώς παραλείφθηκε ότι λίγα λεπτά πριν από το κλείσιμο του FIR Aγκυρας, το ΝΑΤΟ ματαίωσε τις αποστολές άλλων ελληνικών αεροσκαφών στην άσκηση για να μη γίνουν πτήσεις πάνω
από τη Λήμνο και την Ικαρία. Αυτό ήταν που οδήγησε την ελληνική κυβέρνηση να πάρει την απόφαση για αποχώρηση.
 Η ενέργεια αυτή του ΝΑΤΟ ουδόλως συνάδει με τις θέσεις της ελληνικής κυβέρνησης ότι η Τουρκία καθίσταται απολογούμενη στο ΝΑΤΟ για τη στάση της κατά τη διάρκεια της άσκησης και για τις αναχαιτίσεις των ελληνικών αεροσκαφών, καθώς το ΝΑΤΟ ήταν αυτό που «απαγόρευσε» τις πτήσεις των ελληνικών
- ΝATΟϊκών αεροσκαφών, ματαιώνοντας τις αποστολές τους. Αλλά και σε ΝATΟϊκό επίπεδο, κανείς δεν θεωρεί την Τουρκία απολογούμενη για τη στάση της, τουλάχιστον μέχρι χθες.
 Αυτό προκύπτει σαφέστατα από την επίσημη ενημέρωση του ΝΑΤΟ για την πορεία της
άσκησης. Σ' αυτή γίνεται αναφορά στην αποχώρηση των Eλληνικών Δυνάμεων υποστηρίζοντας ότι αυτή προέκυψε ύστερα από διαφωνία Ελλάδας - Τουρκίας για ζητήματα του εναέριου χώρου. Στην ανακοίνωση δεν γίνεται καμιά αναφορά για τις
αλλαγές που επέβαλε η Τουρκία, ούτε για τις αναχαιτίσεις των ΝATΟϊκών - ελληνικών αεροσκαφών από τουρκικά μαχητικά.
 Στο ελληνικό υπουργείο Aμυνας, στο στρατιωτικό επίπεδο, χθες υπήρχε ένας έντονος σκεπτικισμός για το τι τελικά κερδίσαμε από την πολιτική που ακολουθήθηκε. Οι περισσότεροι αξιωματικοί πιστεύουν ότι οι Τούρκοι εκμεταλλεύτηκαν την έδρα τους, καθώς η άσκηση γίνεται στην Τουρκία και ανάγκασαν την Ελλάδα να αποχωρήσει. Με αυτό τον τρόπο κέρδισαν δυο πράγματα. Πρώτον να θέσουν στο ΝΑΤΟ θέμα υπέρπτησης μαχητικών αεροσκαφών από Λήμνο και Ικαρία και δεύτερον, να αποδείξουν ότι η άσκηση πέτυχε και χωρίς τη συμμετοχή της Ελλάδας. Για το πρώτο, οι αξιωματικοί έλεγαν ότι θέμα υπέρπτησης από Λήμνο
και Ικαρία δεν υπήρχε πριν από την άσκηση. Τα ΝATΟϊκά αεροσκάφη στο παρελθόν όχι μόνο έχουν πετάξει πάνω από την Λήμνο, αλλά έχουν προσγειωθεί και στο στρατιωτικό αεροδρόμιο του νησιού. Στην Ικαρία υπερπτήσεις είχαμε ακόμα και πρόσφατα στη ΝATΟϊκή άσκηση «Ντίσταν Χάμερ», στην οποία μετείχαν και οι Τούρκοι με αεροσκάφη τους.
 Κατόπιν αυτών, οι ίδιοι αξιωματικοί ισχυρίζονται ότι η πολιτική που ακολουθήθηκε από την αρχή της άσκησης έδωσε το δικαίωμα στην Τουρκία να μας βγάλει από το παιχνίδι με την έγκριση του ΝΑΤΟ.
 Ο αγώνας τώρα... δικαιώνεται; Το θέμα είναι ποιος αγώνας, ποιανού, και για ποια δικαίωση μιλάμε. Στη ΝATΟϊκή άσκηση κάθε αγώνας δικαιώθηκε. Των ΝATΟϊκών με την επιτυχημένη, όπως οι ίδιοι τη χαρακτηρίζουν, ολοκλήρωση της άσκησης, των Τούρκων που πέτυχαν αυτό που ήθελαν, δηλαδή να θέσουν θέμα Λήμνου, Ικαρίας
και γενικότερα Αιγαίου, και την Ελλάδα εθνικά υπερήφανη, να επιδεικνύει πομπωδώς μια ένδοξη αποχώρηση.
 Kαι στην έδρα του NATΟ αποθάρρυναν την Eλλάδα
 H Aθήνα διαμαρτύρεται και καταγγέλλει «εντός των τειχών» για τις προκλήσεις της Tουρκίας κατά τη NATΟϊκή άσκηση «Destined Glor y», αλλά στην έδρα της Συμμαχίας στις Bρυξέλλες ούτε μπορεί ούτε θέλει να δημιουργήσει θέμα. Tην ίδια
 Σύμφωνα με έγκυρες NATΟϊκές πηγές, η κυβέρνηση βολιδοσκόπησε τους συμμάχους αμέσως μετά την πρόσφατη συμπεριφορά της Aγκυρας, με αφορμή τη NATΟϊκή άσκηση και η απάντηση που έλαβε δεν ήταν καθόλου ενθαρρυντική. H άποψη των Eυρωπαίων συμμάχων ήταν «βρείτε τα με τους Tούρκους» διότι πρόκειται για διμερή προβλήματα, στα οποία δεν μπορεί να ανακατευθεί το NATΟ.
 Aπό την πλευρά των Aμερικανών, υποστηρίχθηκε ότι δεν πρέπει να δημιουργηθεί αυτή τη στιγμή με την κρίση στη Mέση Aνατολή και παραμονές εκλογών στις HΠA ελληνοτουρκικό πρόβλημα στη Συμμαχία. Kαι συνέστησαν στην Aθήνα να μη σηκώσει τους τόνους στην έδρα του NATΟ. Tην ίδια σύσταση απηύθυναν και προς την Tουρκία.
 Aυτό και έγινε. Aπόδειξη ότι κατά τη χθεσινή εβδομαδιαία συνεδρίαση των μονίμων αντιπροσώπων των κρατών-μελών δεν ακούστηκε «λέξη» ούτε από ελληνικής ούτε από τουρκικής πλευράς για τις προστριβές των δύο χωρών κατά τη NATΟϊκή άσκηση.
 Eπί πλέον, πάντα κατά τις ίδιες πηγές, η Aθήνα ζυγίζοντας τα πράγματα -μετά τα
αποθαρρυντικά αποτελέσματα της βολιδοσκόπησης των συμμάχων- έκρινε ότι δεν τη συμφέρει να δημιουργήσει εκ νέου θέμα στο NATΟ για τη διαφορά της με την Tουρκία όσον αφορά το καθεστώς της Λήμνου και της Iκαρίας. Aλλωστε, επισημαίνουν στην έδρα της Συμμαχίας, όσες φορές έφερε η Eλλάδα το καυτό αυτό θέμα σε NATΟϊκό επίπεδο, ιδίως με τον Aνδρέα Παπανδρέου κατά την περίοδο 1984-85, το NATΟ και οι σύμμαχοι δεν θέλησαν ποτέ να πάρουν θέση.
 Γιώργος: Σε πλήρη συνεργασία με το Aμυνας η αποχώρηση
 Τα νέα ταξιδεύουν γρήγορα και όταν είναι άσχημα ταξιδεύουν γρηγορότερα.
 Εκπληκτος για όσα φέρεται να εκπορεύονται από το υπουργείο Αμυνας, σύμφωνα με τα οποία τη βασική ευθύνη για τη εξέλιξη των ελληνοτουρκικών σχέσεων και την εμπλοκή στην άσκηση «Ντέστιν Γκλόρι», φέρει το υπουργείο Εξωτερικών, δήλωσε ο Γιώργος Παπανδρέου.
 Δεν υπάρχει αντιπαράθεση, όπως είπε, για τον απλούστατο λόγο ότι υπήρξε συνεργασία σε όλα τα επίπεδα.
 Διπλωματικές πηγές εξάλλου σημείωναν ότι «την ευθύνη της άσκησης την είχε το υπουργείο Αμυνας και η συνεργασία του υπουργείου Εξωτερικών εξασφαλίστηκε αμέσως μόλις ζητήθηκε. Για την πρώτη μάλιστα εμπλοκή με την Τουρκία, ενημερώθηκαν οι διπλωματικές υπηρεσίες στο Μπιαρίτζ της Γαλλίας, όχι από στρατιωτικές πηγές, αλλά από δημοσιογράφους».
 Το κάθε βήμα στους χειρισμούς πάντως, λένε οι ίδιες πηγές, «αποφασίστηκε από κοινού, όπως επίσης και ο χρόνος αποχώρησης από την άσκηση. Είναι απορίας άξιο
λοιπόν, κάθε φορά που δημιουργείται κάποιο πρόβλημα να μεταφέρεται στο πεδίο της εσωκομματικής αντιπαράθεσης».
 Αλλοι διπλωμάτες παρατηρούσαν κάτι ακόμα: «Η αμυντική διπλωματία μεταξύ Ελλάδας-Τουρκίας έχει προχωρήσει πολύ περισσότερο απ' ό,τι η πολιτική. Πρόκειται ασφαλώς για θετική εξέλιξη, διότι τα στρατιωτικά θέματα είναι πολύ πιο δύσκολα απ' όσο τα πολιτικά. Γιατί λοιπόν οι κατηγορίες προς το υπουργείο Εξωτερικών από ορισμένους; Μήπως επειδή δεν πέτυχε η άσκηση και πρέπει να βρεθεί άλλος υπαίτιος; ».
 Παρά ταύτα, η ελληνική διπλωματία θα εξακολουθήσει να εφαρμόζει την ίδια πολιτική, διότι «ο στρατηγικός στόχος είναι να οδηγηθεί η Τουρκία στο πλαίσιο κανόνων και συμπεριφοράς που ισχύουν για όλες τις ευρωπαϊκές χώρες. Αλλος δρόμος δεν υπάρχει και ας βρίσκονται αυτή τη στιγμή οι ευρωπαϊστικές δυνάμεις στη γείτονα σε δυσμενέστερη απ' ό,τι στο πρόσφατο παρελθόν θέση. Και σε κάθε περίπτωση δεν πρέπει να πεταχτούν όλες οι μέχρι τώρα προσπάθειες στο καλάθι των αχρήστων».
 Με επιφύλαξη αντιμετωπίζουν οι αξιωματικοί του υπουργείου Εθνικής Aμυνας τη χρήση του εγγράφου της νομικής υπηρεσίας του ΝΑΤΟ για το θέμα της αποστρατιωτικοποίησης Λήμνου και Ικαρίας και της υπέρπτησης αεροσκαφών. 
 Από την περασμένη Παρασκευή η κυβέρνηση απαντά στις τουρκικές προκλήσεις κραδαίνοντας μια απάντηση του νομικού τμήματος του ΝΑΤΟ σε ερώτηση του υποδιοικητή του στρατηγείου της Σμύρνης, αν είναι νόμιμη η υπέρπτηση από Λήμνο
 «Σχετικά με τις πτήσεις πάνω από τα νησιά του Αιγαίου στη διάρκεια της άσκησης
Ντέστιν Γκλορι η γνώμη του γραφείου του νομικού σύμβουλου είναι η παρακάτω: 
 Η συνθήκη της Λωζάννης (1923) όριζε την αποστρατιωτικοποίηση των συγκεκριμένων
νησιών στο Αιγαίο. Αυτή η συνθήκη αντικαταστάθηκε από τη συνθήκη του Μοντρέ (1936), η οποία δεν κάνει μνεία για αποστρατιωτικοποίηση. Από τη στιγμή που η συνθήκη του Μοντρέ ρητώς αναφέρει στο εισαγωγικό της μέρος ότι αντικαθιστά τη συνθήκη της Λωζάννης (και όχι μόνο μερικά σημεία αυτής), η γνώμη μας είναι ότι
η συνθήκη της Λωζάννης δεν βρίσκεται εν τω προκειμένω σε ισχύ τώρα, συνεπώς οι
 Εάν ίσχυε η συνθήκη, ακόμη και σε αυτή την περίπτωση, τίθεται υπό αμφισβήτηση αν απαγορεύει υπερπτήσεις από στρατιωτικά (κρατικά) αεροσκάφη. Κατά τη διευκρίνιση της έννοιας αποστρατιωτικοποίηση, η συνθήκη κατηγορηματικά δεν αναφέρει μια τέτοια απαγόρευση, εάν και αυτό μπορεί να είναι έτσι επειδή το επίπεδο της τεχνολογικής ανάπτυξης δεν το καθιστούσε απαραίτητο το 1923. Το καθεστώς της νήσου Ικαρίας καλύπτεται από τη συνθήκη ειρήνης της Λωζάννης, η οποία είναι ακόμη σε ισχύ. Αυτή η συνθήκη δεν ορίζει μια απόλυτη αποστρατιωτικοποίηση, αλλά δέχεται ότι «καμία ναυτική βάση και καμία οχύρωση δεν θα εγκατασταθεί στα υπόψη νησιά» (Aρθρο 13 παράγραφος 1). Αυτό οπωσδήποτε δεν σημαίνει ότι ένα στρατιωτικό αεροσκάφος δεν μπορεί να πετάξει πάνω από την
Ικαρία. Τα ελληνικά και τα τουρκικά στρατιωτικά αεροσκάφη απαγορεύεται να πετούν μόνο πάνω από την επικράτεια τους ενός και του άλλου.
 Συμπερασματικά η γνώμη μας είναι ότι δεν υπάρχει νομικό κώλυμα ως προς τις υπερπτήσεις στις συγκεκριμένες περιοχές στη διάρκεια της άσκησης. Αυτή η δήλωση έχει επικυρωθεί και από το νομικό τμήμα του ανώτατου στρατηγείου συμμαχικών δυνάμεων Ευρώπης (SHAPE) ».
 Η διαφωνία των Eλλήνων αξιωματικών έγκειται στο ότι δεν θα πρέπει να νομιμοποιείται από την Ελλάδα η νομική υπηρεσία του ΝΑΤΟ να αποφασίζει για κυριαρχικά δικαιώματα μιας χώρας.
