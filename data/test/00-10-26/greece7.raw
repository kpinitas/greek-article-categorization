 «Επί όνου καθήμενος», έκανε περισσότερα από 6.000 χιλιόμετρα ο 60χρονος Jean Grenapin, από τις δυτικές ακτές της Γαλλίας. Με το 9χρονο γαϊδουράκι του, το Bumbu ξεκίνησε στις 27 Φεβρουαρίου για να εκπληρώσει ένα τάμα, ύστερα από περιπέτεια που είχε με την υγεία του και να προσκυνήσει στους Aγίους Τόπους.
ειδικό τροχόσπιτο, όπου και έμενε κατά τη διάρκεια του ταξιδιού, με όσο το δυνατόν περισσότερες ανέσεις, προσέχοντας ιδιαίτερα τα φρένα για μεγαλύτερη ασφάλεια.
 Στο μακρύ ταξίδι πέρασε διαδοχικά από οχτώ χώρες. Τα σημαιάκια από Ελβετία, Ιταλία, Σλοβενία, Κροατία, Ουγγαρία, Ρουμανία, Βουλγαρία και Τουρκία που είναι
κολλημένα στο πλάι του «τροχόσπιτου» είναι αδιάψευστοι μάρτυρες για τη διαδρομή. Ομως το τάμα δεν κατάφερε να το υλοποιήσει, αφού στα σύνορα της Συρίας δεν του επέτρεψαν να περάσει, φοβούμενοι ίσως το... γάιδαρο! 
 Το ταξίδι όπως σημειώνει ο Jean Grenapin, που του έχει απαγορευθεί από το γιατρό του να οδηγεί αυτοκίνητο, ήταν ιδιαίτερα δύσκολο, αφού έπρεπε να περάσουν από τις Aλπεις και να ανεβοκατεβούν αμέτρητες ανηφόρες και κατηφόρες.
Παρ' όλα αυτά δηλώνει ευχαριστημένος που τα κατάφερε και τώρα κάνει το ταξίδι του γυρισμού, έφτασε στη Χίο προερχόμενος από τον Τσεσμέ της Τουρκίας, έτσι ώστε μέχρι τα Χριστούγεννα να έχει φτάσει στο σπίτι του, όπου τον περιμένει η οικογένειά του.
 Εκπληκτοι έμειναν από τον «παράξενο ταξιδιώτη» και τα μέλη του πληρώματος του πλοίου ΘΕΟΦΙΛΟΣ, με το οποίο ταξίδεψε από τη Χίο για Πειραιά ο Γάλλος προσκυνητής. Αν και ήταν η πρώτη φορά που θα είχαν να περιποιηθούν γαϊδουράκι,
το οποίο ταξίδεψε δωρεάν, φρόντισαν να κάνουν όσο το δυνατόν ασφαλέστερο το ταξίδι του.
