 Οταν χθες το πρωί ο Οικουμενικός Πατριάρχης Βαρθολομαίος έφευγε από την Αθήνα για το Φανάρι, μαζί με τη συνοδεία του, κρατούσε ένα κλαδί ελιάς και έπαιρνε μαζί του και την εμπειρία της επίσκεψης στην Ελλάδα. Μια επίσκεψη που προκάλεσε νέα ένταση στις σχέσεις της Εκκλησίας της Ελλάδος με το Οικουμενικό Πατριαρχείο. 
 Από χθες οι σχέσεις των δύο Εκκλησιών περνούν σε νέα περίοδο. Περίοδο έντασης και κρίσης που υπέβοσκε από τότε που εξελέγη Οικουμενικός Πατριάρχης ο Βαρθολομαίος και ξέσπασε όταν εξελέγη αρχιεπίσκοπος ο Χριστόδουλος. Πριν από δύο χρόνια οι διαφορές μεταξύ των δύο προκαθημένων, σύμφωνα με ιεράρχες, είχαν
σχέση με τα διοικητικά και πνευματικά όρια των δύο Εκκλησιών στις μητροπόλεις των Νέων Χωρών, δηλαδή τις μητροπόλεις της Ηπείρου, της Μακεδονίας, της Θράκης
και των νησιών του ανατολικού Αιγαίου. Στην πορεία ξέσπασε και η κόντρα για το
γραφείο που εγκαινίασε το Πατριαρχείο στην Αθήνα και το γραφείο που επιθυμεί να λειτουργήσει η Εκκλησία της Ελλάδος στις Βρυξέλλες, ανεξάρτητο από αυτό του
 Στη συνέχεια όμως οι διαφορές απέκτησαν και θεωρητικό υπόβαθρο, με αφορμή την παρουσία και το λόγο των δύο προκαθημένων. Από τη μία του Οικουμενικού Πατριάρχη Βαρθολομαίου, που μιλά για το ρόλο της Ορθόδοξης Εκκλησίας στην παγκόσμια κοινωνία, υπογραμμίζοντας ότι η ιστορία έχει αποδείξει πως δεν υπάρχει κίνδυνος για τα έθνη να χάσουν την ταυτότητά τους, και από την άλλη του αρχιεπισκόπου Χριστόδουλου, που μάχεται για την αναγραφή του θρησκεύματος στις αστυνομικές ταυτότητες για να μη χαθεί η ιδιοπροσωπία του ελληνοχριστιανικού έθνους. Eπειτα από αυτό, οι συγκρίσεις μεταξύ των δύο προκαθημένων ήταν αναπόφευκτες. Και ακόμη και ιεράρχες έφτασαν στο σημείο, κατά τη διάρκεια της εβδομάδας που πέρασε να μιλούν για έναν Οικουμενικό Πατριάρχη «κοσμοπολίτη» κι έναν αρχιεπίσκοπο που τα όριά του δεν μπορούν να ξεπεράσουν τα ελληνικά σύνορα. 
 Κατά τη διάρκεια της επίσκεψής του ο Οικουμενικός Πατριάρχης τόνισε πολλές φορές την οικουμενικότητα της Ορθοδοξίας. Μίλησε και για την παγκοσμιοποίηση υποστηρίζοντας ότι «η πολυπολιτισμική ενότητα χωρίς εσωτερικά σύνορα ενοτήτων,
ενέχει βεβαίως τον κίνδυνο αφομοιώσεως των ασνενεστέρων ομάδων υπό των ισχυροτέρων. Αλλά η ιστορική πείρα κατέδειξε ότι η εν λόγω αφομοίωση συναντά ισχυρές αντιστάσεις». 
 Στον αντίποδα αυτών των απόψεων είναι οι απόψεις του αρχιεπισκόπου Χριστόδουλου. Ο ίδιος μιλά συχνά για το ρόλο της Ορθοδοξίας και τους κινδύνους
που ενέχει η παγκοσμιοποίηση για την «ιδιοπροσωπία των Ελλήνων ορθοδόξων». Ο ίδιος ταυτίζει την Ορθοδοξία με τον Eλληνισμό και πρόσφατα, κατά τη διάρκεια κήρύγματός του, τόνισε ότι «δεν έχουμε δικαίωμα αλλά ούτε και την πρόθεση να αντικαταστήσουμε αυτή την ομπρέλα (σ.σ. εννοεί την ορθόδοξη Εκκλησία) με κάποιες άλλες νάιλον ομπρέλες, που μπορεί να φαίνονται και να φαντάζουν πολύχρωμες, αλλά είναι από νάιλον, δεν είναι από σταθερό ύφασμα σαν και αυτό που είναι η ομπρέλα του πολιτισμού μας, της ορθοδοξίας μας και της παράδοσής μας».
 Ο ίδιος έχει χρησιμοποιήσει ακόμη και τα ιερά σύμβολα όπως το Τίμιο Ξύλο στον ανένδοτο των ταυτοτήτων, τονίζουν ιεράρχες, θυμίζοντας τι είχε πει όταν το Τίμιο Ξύλο έφτασε στην Αθήνα: «Το Τίμιο Ξύλο έρχεται σε επίκαιρη στιγμή, γιατί
από την επομένη της εορτής της υψώσεως του Σταυρού τίθεται εν λειτουργία η εκστρατεία που έχει κηρύξει η Ιερά Σύνοδος της Ιεραρχίας της Εκκλησίας της Ελλάδος για συλλογή υπογραφών των πιστών μελών της Εκκλησίας με αντικείμενο την αίτηση προς την κυβέρνηση και τη Βουλή για να αποφασιστεί η διενέργεια δημοψηφίσματος, όπου κάθε Ελληνας πολίτης θα κληθεί να πει την άποψή του με υπευθυνότητα και μυστικότητα».
 Στο μεταξύ, λίγο πριν από την αναχώρηση του Πατριάρχη χθες το πρωί, κύκλοι του
Πατριαρχείου εξέφρασαν τη δυσαρέσκειά τους για όσα είπε ο αρχιεπίσκοπος κατά τη διάρκεια του προχθεσινού δείπνου προς τιμήν του Βαρθολομαίου. Υποστήριζαν ότι όσα είπε ο αρχιεπίσκοπος για την «Ελλάδα που απολαμβάνει την αυτοκεφαλία της» και η αναφορά σε 80 μητροπόλεις, δεν είναι σωστό να λέγονται. «Αφού, είπαν, οι μητροπόλεις των Νέων Χωρών ανήκουν διοικητικά στην Εκκλησία της Ελλάδος και πνευματικά στο Οικουμενικό Πατριαρχείο».
 Το θέμα όμως το οποίο συζητήθηκε περισσότερο κατά τη διάρκεια της παραμονής του Πατριάρχη στην Αθήνα είχε σχέση με τις αναφορές που έκανε ο Βαρθολομαίος στη μητρόπολη Θηβών και Λεβαδείας, όταν διερωτήθηκε πώς είναι δυνατό να μιλούν
 Εκεί ο μητροπολίτης Θηβών μίλησε για «το σχίσμα» του 1833, όταν δηλαδή η Εκκλησία της Ελλάδος αναγορεύτηκε σε αυτοκέφαλη Εκκλησία. Οσο για το μητροπολίτη Κορίνθου Παντελεήμονα, επανήλθε σε παλαιότερη πρότασή του, σύμφωνα
με την οποία η Εκκλησία της Ελλάδος πρέπει να αναθεωρήσει το αυτοκέφαλό της και να υπαχθεί πλήρως στο Οικουμενικό Πατριαρχείο.
 Οσα ειπώθηκαν στη Μονή Οσίου Λουκά, της Λιβαδειάς, έγιναν αντικείμενο ανακοίνωσης της Ιεράς Συνόδου, η οποία χθες, αμέσως μετά την αναχώρηση του Πατριάρχη, ανέφερε: «Τα όσα αναφέρθηκαν παρουσία της ΑΘΠ του Οικουμενικού Πατριάρχου κ.κ. Βαρθολομαίου, εις τα όρια της Μητροπόλεως Θηβών από τον οικείο
Σεβασμιότατο Μητροπολίτη και τον Σεβασμιότατο Μητροπολίτη Κορίνθου, προκαλούν θλίψη. Ουδείς έχει το δικαίωμα να ομιλεί απαξιωτικά περί της Ιεράς Συνόδου της
Ιεραρχίας, που είναι Ανώτατο θεσμικό Οργανο διαποίμανσης της Εκκλησίας, όπως επίσης ουδείς έχει το δικαίωμα να ομιλεί περιφρονητικά για το έργο που Αυτή επιτελεί. Τις όποιες σκέψεις και προτάσεις του ο κάθε Ιεράρχης έχει το δικαίωμα αλλά και την υποχρέωση να τις καταθέτει στα αρμόδια Συνοδικά όργανα, ο συνετός των οποίων ελεύθερος και εποικοδομητικός διάλογος βοηθά στο να λαμβάνονται οι ορθές αποφάσεις και όχι ο μονόλογος μέσω των ΜΜΕ.
 Τα θέματα, τα οποία ετέθησαν δημοσίως από τους Σεβασμιοτάτους Μητροπολίτας είναι ανύπαρκτα και προς πρόκληση και μόνον εντυπώσεων. Εκείνο το οποίο απασχολεί την Εκκλησία της Ελλάδος είναι να ανταποκρίνεται συνεχώς στις πνευματικές ανάγκες του ποιμνίου Tης, να ευρίσκεται στην πρώτη γραμμή των αγώνων για τον άνθρωπο, ο οποίος είναι εικόνα του θεού, να δίδει καθημερινώς μαρτυρία ήθους και συμφωνίας Ευαγγελικού Λόγου και πράξεων και να τιμά την Aποστολή και Παράδοσή Tης».
 Εδώ όμως πρέπει γίνουν γνωστά δύο πράγματα. Πρώτον, το Μάρτιο του 1987, όταν ήταν στο αποκορύφωμα η κρίση μεταξύ Πολιτείας και Εκκλησίας με αφορμή την εκκλησιαστική περιουσία και το νόμο για τη συμμετοχή λαϊκών στα ενοριακά συμβούλια είχε γίνει το εξής. Πέντε μητροπολίτες οι Λαγκαδά Σπυρίδων, Περιστερίου Χρυσόστομος, Φλωρίνης Αυγουστίνος και οι Κορίνθου Παντελεήμων και Δημητριάδος Χριστόδουλος, δηλαδή ο σημερινός αρχιεπίσκοπος, επισκέφτηκαν το Φανάρι για να διαπραγματευτούν την άρση του αυτοκεφάλου της Εκκλησίας της Ελλάδος και την επαναφορά στο προηγούμενο καθεστώς που ίσχυε πριν από το 1833,
όταν η ελλαδική Εκκλησία ήταν κομμάτι του Οικουμενικού Πατριαρχείου. Και όλα αυτά για να μην εφαρμοστεί ο νόμος 1700/87, ο ένας από τους δύο «νόμους Τρίτση» (ο άλλος είναι ο 1811/88) για την εκκλησιαστική περιουσία και τη συμμετοχή λαϊκών στα ενοριακά συμβούλια. Τότε ο σημερινός αρχιεπίσκοπος Χριστόδουλος επισκέφθηκε μαζί με άλλους αρχιερείς το Φανάρι για να συζητήσουν την άρση του αυτοκεφάλου, σε μια προσπάθεια να ασκήσουν πίεση στην κυβέρνηση και να μην περάσει το νόμο. Δεν έκαναν τίποτα περισσότερο από το να «εντυπωσιάσουν» και να «προκαλέσουν».
 Δεύτερον, ο μητροπολίτης Κορίνθου Παντελεήμων, ανάλογες απόψεις με αυτές που εξέφρασε στη μητρόπολη Θηβών και Λεβαδείας είχε εκφράσει και το 1980, σε άρθρο
στο περιοδικό «Εκκλησία», δηλαδή σ' ένα από τα έντυπα της Ιεράς Συνόδου. Ανέφερε τότε ο μητροπολίτης Κορίνθου: 
 «Πρέπει το Οικουμενικό Πατριαρχείο να πάρει πίσω τις επαρχίες του της Βόρειας Ελλάδας για τις οποίες πιέσθηκε να επιτρέψει "προσωρινώς και άχρι καιρού" επιτροπικώς να συνδιοικηθούν με την Αυτοκέφαλη Εκκλησία της Ελλάδος, και αυτό είναι ανάγκη να χαιρετιστεί χωρίς καμία εξαίρεση από τους Αρχιερείς των Νέων Χωρών για πολλούς λόγους και προπαντός για λόγους στοιχειώδους κανονικής συνέπειας». Υποστήριζε ακόμη ότι: «Πρέπει ίσως να σκεφτεί να αναθεωρήσει το Αυτοκέφαλό της η Εκκλησία της Ελλάδος, να υπαχθεί πλήρως υπό το Οικουμενικό Πατριαρχείο και να συμμετέχουν στην Πατριαρχική Σύνοδό του οι Μητροπολίτες, όπως γινόταν επί αιώνες».
