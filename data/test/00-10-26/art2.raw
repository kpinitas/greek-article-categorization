Βροχή από πρεμιέρες αναμένεται αύριο, αφού δέκα αθηναϊκά θέατρα ανοίγουν την αυλαία τους κι άλλα δύο στη Θεσσαλονίκη. Για σήμερα έχουμε μόνο δύο. Αναλυτικότερα: 
 - Το έργο του Αμερικανού συγγραφέα Τζον Πάτρικ Σάνλεϊ «Ο Ντάνι και η βαθιά γαλάζια θάλασσα» παρουσιάζεται σε μετάφραση και σκηνοθεσία Βασίλη Βαφέα από σήμερα στον Κάτω Χώρο του Θεάτρου του Νέου Κόσμου. Η βία, η μοναξιά, η έλλειψη
επικοινωνίας, η κοινωνική απομόνωση θίγονται με ευαίσθητο τρόπο μέσα από την ιστορία δύο νεαρών ατόμων γύρω στα 30 που γνωρίζονται τυχαία σ'ένα μπαρ. Παίζουν ο Νίκος Ορφανός και η Εύα Βλαχάκου. Τα σκηνικά-κοστούμια είναι της Ιουλίας Σταυρίδου, οι φωτισμοί του Ντίνου Κατσουρίδη.
 - Κωμωδία γύρω από την ερωτική απιστία και τα απρόοπτα των παρεξηγήσεων, το «Week End» του Μαρκ Καμολέτι παρουσιάζεται στο θέατρο «Βικτώρια» σε διασκευή και σκηνοθεσία Γιώργου Θεοδοσιάδη. Ενα παντρεμένο ζευγάρι στο εξοχικό του σπίτι, η επίσκεψη ενός φίλου, μια μπλόφα για να έρθει η ερωμένη του σύζυγου, μια μαγείρισσα δημιουργούν διάφορα κωμικά μπερδέματα. Παίζουν οι Βερόνικα Αργέντζη, Ισαβέλλα Βλασιάδου, Φαίδρα Δρούκα, Χρήστος Ευθυμίου, Μάνος Ζαχαράκος, Χρήστος Τριπόδης.
 - Κλασική κωμωδία που θίγει τα κακώς κείμενα και ιδιαιτέρως την υποκρισία, ο «Ταρτούφος» του Μολιέρου παρουσιάζεται από αύριο στο θέατρο «Πόρτα» σε σκηνοθεσία Βασίλη Νικολαΐδη και πρωταγωνιστές τους Γιάννη Μπέζο, Παύλο Χαϊκάλη, Ναταλία Τσαλίκη. «Τη σημερινή εποχή, όπου η υποκρισία και το δήθεν βασιλεύουν στη ζωή μας, το έργο παραμένει επίκαιρο παρά ποτέ» σημειώνει ο σκηνοθέτης. Η μετάφραση, που διατηρεί την ομοιοκαταληξία του πρωτότυπου, είναι
του Ανδρέα Στάϊκου, τα σκηνικά του Γιώργου Ζιάκα, τα κοστούμια της Αφροδίτης Κουτσουδάκη, οι φωτισμοί του Φίλιππου Κουτσαφτή. Παίζουν επίσης οι Τζένη Μιχαηλίδου, Ελένη Κοκκίδου, Γιώργος Ζιόβας, Αριστοτέλης Αποσκίτης, Δημήτρης Μάριζας, Χριστίνα Φίλου, Χρήστος Θάνος, Βαγγέλης Ψωμάς.
 - Ο Γιώργος Κωνσταντίνου και ο Σωτήρης Μουστάκας είναι οι...διαπλεκόμενοι πρωταγωνιστές της επθεώρησης «Μείναμε πετσί και... Κόκκαλη», που έχει πρεμιέρα
αύριο στο θέατρο «Περοκέ». Τα κείμενα είναι των Γιώργου Κωνσταντίνου και Μιχάλη Ανθη που σατιρίζουν τα διαπλεκόμενα της πολιτικής, κοινωνικής και οικονομικής ζωής της χώρας μας. Η σκηνοθεσία και χορογραφία είναι του Φώτη Μεταξόπουλου, Παίζουν επίσης οι Κώστας Τσάκωνας, Μαρία Μπονέλου, Νίκος Παπαναστασίου, Αθηνά Μαυρομάτη, Χριστίνα Παππά, Ελένη Τζώρτζη, Τάσος Κωστής.Τα
σκηνικά είναι του Κάρολου Ρωμούση, η μουσική του Ζακ Ιακωβίδη, τα κοστούμια των Γιάννη Καλιανιώτη-Ολίβια Γαζή.Χορεύει η Νανά Δόγκα με πολυμελές μπαλέτο.
 - Ενα κωμικοτραγικό έργο για την καταλυτική επίδραση που έχουν στο γάμο και στη σχέση ενός ζευγαριού οι διαρκείς ανεπιτυχείς προσπάθειες να τεκνοποιήσει με τη μέθοδο της τεχνητής γονιμοποίησης. Είναι η «Σπερματογονία» του Ντέιβιντ Λιούις, που έχει πρεμιέρα στο Θέατρο Ερευνας σε σκηνοθεσία και εικαστική επιμέλεια Δημήτρη Ποταμίτη. Εκτός από τη βιολογική στειρότητα, το έργο θίγει τη στειρότητα της σχέσης και της ανθρώπινης επικοινωνίας, την επίδραση της τεχνολογίας στον άνθρωπο. Η απόδοση είναι των Δ. Ποταμίτη-Γ. Πακαπούκα, η κίνηση της Κ. Σελιώνη. Παίζουν, εκτός από τον Ποταμίτη, οι Αννα Αδριανού, Παύλος Ευαγγελόπουλος, Χρυσούλα Παπαδοπούλου.
 - Ο κόσμος των ψυχοθεραπευτών και των ασθενών μέσα από μια σατιρική ματιά ζωντανεύει στο έργο του Τσαρλς Λάντλαμ «Αψού-αντίστροφη ψυχολογία», που ανεβαίνει αύριο στο «Από Μηχανής Θέατρο» σε σκηνοθεσία Χρήστου Βαλαβανίδη ο οποίος πρωταγωνιστεί μαζί με την Ασπασία Κράλλη, τον Τόνυ Δημητρίου και την Εμμανουέλα Αλεξίου (το ίδιο έργο-όπως γράψαμε χθες- έχει επίσης πρεμιέρα αύριο
στη Νέα Σκηνή του Εθνικού Θεάτρου σε σκηνοθεσία Αλέξανδρου Μυλωνά). Ενα...φτέρνισμα της ψυχής παραδίδει τους ήρωες στη δίνη μιας ερωτικής περιπέτειας, με απρόβλεπτες συνέπειες. Η μετάφραση είναι της Εμμανουέλας Αλεξίου, τα σκηνικά-κοστούμια της Λαλούλας Χρυσικοπούλου, οι φωτισμοί του Αλέκου Αναστασίου. Το τραγούδι του έργου έγραψε και τραγουδάει ο Σταμάτης Κραουνάκης σε στίχους Χρήστου Βαλαβανίδη.
 - Στο πλήρως ανακαινισμένο θέατρο «Αμιράλ» παρουσιάζεται το αστυνομικό έργο του Ρομπέρ Τομά «Οκτώ γυναίκες κατηγορούνται», που παίχτηκε και το καλοκαίρι στο «Σμαρούλα». Τις οκτώ γυναίκες, που είναι ύποπτες για το θάνατο ενός άντρα,
ερμηνεύουν οι Τασσώ Καββαδία, Ιλιάς Λαμπρίδου, Ειρήνη Μπαλτά, Νεφέλη Ορφανού, Λουκία Παπαδάκη, Ελευθερία Ρήγου, Λίνα Σακκά, Μαριάννα Τουμασάτου. Η σκηνοθεσία είναι Μανούσου Μανουσάκη, τα σκηνικά-κοστούμια της Δέσποινας Βολίδη, η μουσική του Μανώλη Μανουσάκη.
 - Παίχτηκε για δύο σεζόν ('94-'96) στο Υπόγειο του Θεάτρου Τέχνης, και τώρα το
ποιητικό έργο του Αντουάν ντε Σεντ Εξιπερί «Ο μικρός πρίγκιπας» επαναλαμβάνεται από αύριο στο Θέατρο Τέχνης-Κάρολος Κουν της οδού Φρυνίχου στην Πλάκα, σε σκηνοθεσία και θεατρική προσαρμογή Μίμη Κουγιουμτζή (φέτος κλείνουν 100 χρόνια από τη γέννηση του Εξιπερί). Ενα ταξίδι στο μαγικό κόσμο των πλανητών, στην παιδική αθωότητα, το όνειρο και τη φαντασία θα ζωντανέψει επί σκηνής, με νέα διανομή, νέα σκηνικά και κοστούμια. Η χορεύτρια της ομάδας «Οκτάνα» Ρούλα Κουτρουμπέλη ερμηνεύει το μικρό πρίγκιπα (παίζουν ακόμη 15 ηθοποιοί). Τα σκηνικά-κοστούμια είναι της Τότας Πρίτσα, η μουσική του Φίλιππου
Τσαλαχούρη, η κινησιολογία των Ελενας Βακαλοπούλου-Ρούλας Κουτρουμπέλη. Το έργο, εκτός από τις οργανωμένες παραστάσεις, θα παίζεται για το κοινό κάθε Κυριακή στις 11 π.μ. και 3 μ.μ.
 - Την πρώτη της σκηνοθετική προσπάθεια κάνει η ηθοποιός Ταμίλα Κουλίεβα με το μονόπρακτο έργο του Ζαν Ανούιγ «Η ορχήστρα», που έχει πρεμιέρα αύριο στο θέατρο «Δημήτρης Χορν». Επτά μουσικοί, που συγκροτούν την ορχήστρα μιας μπιραρίας στη μεταπολεμική Γαλλία, ζουν με τα ανεκπλήρωτα όνειρά τους και τη μοναξιά τους. Το έργο παρουσιάζεται σε μετάφραση Πέτρου Σεβαστίκογλου, σκηνικά-κοστούμια Ελένης Μανωλοπούλου, μουσική Μάγδας Γιαννίκου, φωτισμούς Νίκου Καβουκίδου. Παίζουν οι Ταμίλα Κουλίεβα, Τάκης Βαμβακίδης, Αιμιλία Βάλβη,
Δήμητρα Γεωργοπούλου, Μαρία Μανιμανάκη, Μίλτος Νίκας, Μαρία Σαριτσάμη, Ειρήνη Τζανετουλάκου. 
 Τι μπορεί να συμβεί αν ένας άνεργος ταγματάρχης νοικιάσει ταυτόχρονα το διαμέρισμα της πρώην του σε δύο διαφορετικούς ενοικιαστές; Κωμωδία με απρόοπτα
και παρεξηγήσεις, το «Σιγά μην...εκτεθούμε» των Αντονι Μάριοτ -Μπομπ Γκραντ, ανεβαίνει στο θέατρο «Αυλαία» στον Πειραιά σε σκηνοθεσία Κώστα Αρζόγλου, μετάφραση Μιράντας Ιουλιανού, σκηνικά Δέσποινας Βολίδη, μουσική Νίκου Βεντουράτου. Παίζουν οι Φαίδων Γεωργίτσης, Τζένη Ιωακειμίδου, Γιώργος Ματαράγκας, Μαίρη Βλουτή, Σπύρος Θεοδόσης, Αννα Γκλέτσου, Γιάννης Νάπας, Γιώτα
 - Εναν πρωτότυπο μονόλογο του Ρώσου συγγραφέα Δανιήλ Χαρμς με τίτλο «Η γριά» παρουσιάζει το ΚΘΒΕ από αύριο στο Μικρό Θέατρο της Μονής Λαζαριστών σε σκηνοθεσία Ισαβέλας Μαρτζοπούλου και με ερμηνευτή τον Φούλη Μπουντούρογλου. Μια άγνωστη γριά εμφανίζεται στο δωμάτιο ενός συγγραφέα που αναζητεί την έμπνευση της νέας ιστορίας του, αφήνοντας εκεί την τελευταία της πνοή. Η προσπάθεια του ήρωα ν'απαλλαγεί από το άγνωστο πτώμα αποκαλύπτει έναν κόσμο βίαιο και απάνθρωπο. Η μετάφραση είναι της Δέσποινας Μαυρομούστακου, τα σκηνικά του Χεγκ Βαν Λένεν. 
 - Η Πειραματική Σκηνή της «Τέχνης» επαναλαμβάνει στο θέατρο «Αμαλία» το έργο των Δημήτρη Κεχαΐδη-Ελένης Χαβιαρά «Με δύναμη από την Κηφισιά» σε σκηνοθεσία Ερσης Βασιλικιώτη. Οι σχέσεις τεσσάρων γυναικών με αφορμή ένα σχεδιαζόμενο ταξίδι και με την καταλυτική απουσία του άντρα γύρω τους, θίγονται με κωμικοτραγικό τρόπο. Παίζουν οι Μαρία Κοσκινά, Μένη Κυριάκογλου, Στέλλα Μιχαηλίδου, Εφη Σταμούλη. Τα σκηνικά-κοστούμια είναι της Ιωάννας Μανωλεδάκη, η
