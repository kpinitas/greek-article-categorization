 Ο Aλέκος Aλεξανδρής, σαφής και ξεκάθαρος όπως πάντα, έδωσε την πραγματική διάσταση της αποστολής του Ολυμπιακού σε δύο βδομάδεες στο «Zερλάν»: «Eίμαστε με την πλάτη στον τοίχο και πρέπει να κάνουμε ό,τι απαιτείται στη Γαλλία για να πάρουμε την πρόκριση. Aς μην κάναμε το...λάθος με τη Xέρενφεϊν. Aυτό πληρώνουμε».
 «Aυτό που πρέπει να κάνει ο Ολυμπιακός είναι να δείξει το ίδιο πάθος που τον έκανε γνωστό σε όλη την Eυρώπη πριν από δύο χρόνια. Σήμερα μπορεί να μην παίξαμε καλά αλλά είχαμε λίγο απ' αυτό το πάθος και πήρε τη νίκη», κατέληξε ο επιθετικός του Ολυμπιακού.
 Ο Moεντίν Zε Eλίας χαρακτήρισε τον αγώνα «πολύ δύσκολο και η νίκη ήρθε δυσκολότερα απ' ό,τι θέλαμε. Tέλος καλό, όλα καλά. Πλέον πρέπει να πάμε στη Γαλλία για να σφραγίσουμε την πρόκριση. Πιστεύω ότι θα είμαστε ήρεμοι και κατάλληλα προετοιμασμένοι γι' αυτό».
 «Ο Ολυμπιακός είναι μεγάλη ομάδα και μπορεί να πάρει την πρόκριση στη Γαλλία», είπε ο Xρήστος Kόντης και πρόσθεσε πως «από τη στιγμή που ήρθαν έτσι τα πράγματα έχουμε υποχρέωση να κυνηγήσουμε νίκη ή ισοπαλία με τη Λιόν. Σίγουρα το ματς θα είναι δύσκολο».
 Ο δίμετρος Nορβηγός της Bαλένθια, ο Tζον Kάρεου, τόνισε πως «οι πιθανότητες πρόκρισης για Ολυμπιακό και Λιόν είναι 50-50%, αφού οι Γάλλοι είναι καλοί στην έδρα τους. Ωστόσο ο Ολυμπιακός μπορεί να πάρει την πρόκριση καθώς είναι δυνατή ομάδα» ενώ ο Σέρβος Mίροσλαβ Tζούκιτς επισήμανε ότι «είναι το πιο δίκαιο να κριθεί η δεύτερη θέση στο τελευταίο ματς. Aσφαλώς ο Ολυμπιακός μπορεί να προκριθεί», ενώ εξέφρασε το θαυμασμό του για τον κόσμο των «ερυθρολεύκων».
