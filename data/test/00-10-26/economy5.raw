Φόρο -κατά μέσο όρο- 522.604 δρχ., σε μια δόση (λήγει 29 Δεκεμβρίου), καλούνται
να πληρώσουν οι 117.925 φορολογούμενοι που θα λάβουν το εκκαθαριστικό τους εντός των επόμενων ημερών. Απομένει η εκκαθάριση άλλων περίπου 500.000 φορολογικών δηλώσεων.
 Σύμφωνα με στοιχεία της Γενικής Γραμματείας Πληροφορικών Συστημάτων (ΓΓΠΣ), μέχρι σήμερα έχουν εκκαθαριστεί 3.803.550 δηλώσεις, εκ των οποίων οι 514.483 (στοιχεία από την ένατη παρτίδα) εμφάνισαν λάθη, σε σύνολο 4.803.983 δηλώσεων.
 Στο σύνολο των 3.803.550 δηλώσεων το 81, 1% των φορολογουμένων βρέθηκε φορολογικά ενήμερο, ενώ τα δηλωθέντα εισοδήματά τους φτάνουν συνολικά σε 12, 8 τρισ. δρχ. Ετσι, το μέσο ετήσιο εισόδημα διαμορφώνεται σε 3.367.409 δρχ. 
 Οι 1.021.745 φορολογούμενοι (φορολογικά ενήμεροι ήταν το 79, 5% ή 812.374 φορολογούμενοι) για τους οποίους προέκυψε, χρεωστικό υπόλοιπο, δήλωσαν συνολικό εισόδημα 5, 28 τρισ. δρχ. ή κατά μέσο όρο 5.167.679 δρχ. Ενώ καλούνται
να πληρώσουν συνολικό φόρο 438, 8 δισ. δρχ. ή κατά μέσο όρο 429.493 δρχ.
 Οι 1.665.946 φορολογούμενοι (φορολογικά ενήμεροι το 82, 9% ή 1.381.518) με πιστωτικό υπόλοιπο, λαμβάνουν συνολικά επιστρεφόμενο φόρο 179, 8 δισ. δρχ. Το συνολικό δηλωθέν εισόδημά τους φτάνει τα 6, 2 τρισ. δρχ. ή κατά μέσο όρο 3.697.332 δρχ.
 Για 1.115.859 φορολογούμενους (ενήμεροι το 80% ή 892.173) προέκυψε μηδενικό υπόλοιπο, ενώ δήλωσαν συνολικά εισοδήματα 1, 4 τρισ. δρχ. ή κατά μέσο όρο 1.226.415 δρχ.
 Σημειώνεται ότι η καθαρή θέση του Δημοσίου, δηλαδή τα εισπραχθέντα χρήματα -μετά την αφαίρεση των ποσών φόρου που επιστρέφονται- ανέρχονται σε 259 δισ. δρχ.
