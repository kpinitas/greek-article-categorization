Φιλόδοξους στόχους για την Εμπορική θέτει ο πρόεδρος της, Γιάννης Στουρνάρας,
το νοικοκύρεμα της προηγούμενης διοίκησης να δώσει στην τράπεζα αναπτυξιακή ώθηση απογειώνοντάς
την, όπως ο ίδιος λέει. Ο κ. Στουρνάρας θεωρεί ότι τα μέτρα που εξήγγειλε
την Εμπορική κινούνται προς τη σωστή κατεύθυνση. Ομως επισημαίνει ότι
η διασφάλιστη της πλήρους απελευθέρωσης των τραπεζών αυτών
τις φήμες για παρέμβαση των κρατικών τραπεζών, ενώ εκτιμά ότι το ευνοϊκό μακροοικονομικό περιβάλλον πρέπει 
EP.: Συμμερίζεστε την άποψη ότι τα μέτρα που εξήγγειλε ο υπ. Εθνικής Οικονομίας θα οδηγήσουν σε νέο κύμα συγχωνεύσεων και εξαγορών στον τραπεζικό τομέα;
AΠ.: Δεν νομίζω ότι η εμπειρία των συγχωνεύσεων που βιώσαμε κατά το πρόσφατο παρελθόν θα επαναληφθεί. Δεν αποκλείω βέβαια να υπάρξουν ανάλογες κινήσεις, σε ειδικές όμως περιπτώσεις. Αλλωστε, το ελληνικό τραπεζικό σύστημα μετά αυτό της Πορτογαλίας είναι το δεύτερο στην Ε.Ε., από πλευράς συγκέντρωσης. Συνεπώς, οι ελληνικές τράπεζες έχουν ήδη αποκτήσει την «κρίσιμη» μάζα που θα τους επιτρέψει να λειτουργήσουν αποδοτικά στο νέο περιβάλλον του ευρώ. 
Αντίθετα, θα μπορούσαν να υπάρξουν συνεργασίες μεταξύ των ελληνικών τραπεζών και ειδικών πιστωτικών ιδρυμάτων όπως της Αγροτικής, του Ταχυδρομικού Ταμιευτηρίου και του Ταμείου Παρακαταθηκών και Δανείων. 
EP.: Την Εμπορική θα την ενδιέφερε κάποιος από τους παραπάνω οργανισμούς;
AΠ.: Κατ' αρχάς, πρέπει να περιμένουμε τις εξαγγελίες της κυβέρνησης για τους οργανισμούς αυτούς. Ειδικά για το Ταμείο Παρακαταθηκών και Δανείων υπό ορισμένες προϋποθέσεις μάς ενδιέφερε η σύναψη στρατηγικής συμμαχίας. Αλλωστε, το ΤΠΔ είναι ο μεγαλύτερος μέτοχος της Εμπορικής, γεγονός που κάνει την τριγωνική σχέση Εμπορικής -Credit Agricole- Ταμείου Παρακαταθηκών και Δανείων πιο ελκυστική. Βέβαια για τους παραπάνω οργανισμούς προφανώς υπάρχει ενδιαφέρον και από άλλες τράπεζες. Ομως νομίζω ότι η «αναδιανομή» αυτή, με δεδομένα τα μεγέθη των ελληνικών τραπεζών, δεν πρέπει να οδηγήσει σε μονοπωλιακές καταστάσεις στην αγορά. 
EP.: Να υποθέσουμε ότι δεν ενδιαφέρεστε για περαιτέρω εξαγορές στην Ελλάδα ή στα Βαλκάνια;
AΠ.: Ενδιαφερόμαστε στο βαθμό που αυτές δεν θα επηρεάσουν αρνητικά την κεροδοφορία της τράπεζας, καθώς πρώτιστο μέλημά μας είναι η μεγιστοποίηση του κέρδους για τους μετόχους μας. Αρα, σε καμία περίπτωση δεν θα κάνουμε μια κίνηση η οποία θα έχει μόνο «επεκτατικό χαρακτήρα», στο βαθμό που αυτή δεν βελιτώνει την κερδοφορία της τράπεζάς μας μεσοπρόθεσμα. 
Για το λόγο αυτό είμαστε αρκετά προσεκτικοί, ιδιαίτερα για τις εξαγορές στα Βαλκάνια. Μάλιστα, στη Βουλγαρία, όπου μελετάμε την εξαγορά μιας τράπεζας, δεν θα προχωρήσουμε αν τελικά η απόδοση της συγκεκριμένης επένδυσης υπολείπεται του ασφαλιστικού κινδύνου που ενέχει η συγκεκριμένη αγορά. Iδιαίτερο ενδιαφέρον, επίσης, έχει η αγορά της Σερβίας.
EP.: Ολα τα σενάρια, τα οποία περιστρέφονται γύρω από τους φορείς που προαναφέρατε, μήπως καταλήγουν σε μια γιγάντωση της κρατικής παρουσίας στην ελληνική τραπεζική αγορά;
AΠ.: Νομίζω ότι οι πρόσφατες εξαγγελίες του κ. Παπαντωνίου ήθελαν να καταδείξουν ότι η Εθνική και η Εμπορική είναι ιδιωτικός τομέας και κατά συνέπεια πρέπει να παίξουν με τους αντίστοιχους όρους. Αντίθετα μέχρι τώρα, παρόλο που το 58% του μετοχικού κεφαλαίου της Εμπορικής βρίσκεται στα χέρια ιδιωτών, ακόμη και για τις προσλήψεις που θέλαμε να κάνουμε είμαστε δεσμευμένοι από το ΑΣΕΠ. Επομένως, αυτό που μας ενδιαφέρει είναι η μεγιστοποίηση του κέρδους μας σε μεσοπρόθεσμη βάση και οι κινήσεις μας. 
EP.: Εκτός όμως από τις «καλές προθέσεις της κυβέρνησης» υπάρχει θεσμική κατοχύρωση για τη λειτουργία των δύο τραπεζών ως «ιδιωτικών επιχειρήσεων»;
AΠ.: Αυτό ασφαλώς θα κατοχυρωθεί μόνο με τη μείωση του ποσοστού που διαθέτει το Δημόσιο στο μετοχικό κεφάλαιο των τραπεζών αυτών. 
EP.: Πώς κρίνετε τις τρέχουσες εξελίξεις στο Χρηματιστήριο;
AΠ.: Κατ' αρχάς πρέπει να κατανοήσουμε ότι η ελληνική αγορά είναι κομμάτι της παγκόσμιας χρηματιστηριακής αγοράς. Η εγχώρια αγορά είναι ακόμη κατεταγμένη στις αναπτυσσόμενες αγορές, όμως το 99% των ξένων κεφαλαίων που επενδύονται στις αγορές αυτές έχουν ήδη φύγει. Από την άλλη πλευρά, τα κεφάλαια που επενδύονται στις ανεπτυγμένες αγορές δεν έχουν αρχίσει ακόμη να εισρέουν. Εκτός όμως από την ιδιαιτερότητα αυτή της ελληνικής αγοράς, παρατηρούμε ότι και οι ανεπτυγμένες αγορές θα έχουν φέτος παρά πολύ μεγάλη πτώση τόσο στην Ευρώπη όσο και στην Αμερική. Ο Νasdaq, για παράδειγμα, έχει μια μείωση 35%. Ετσι και η μεγάλη υποχώρηση της ελληνικής αγοράς εξηγείται εν μέρει από τη μεγάλη άνοδο του 1999, αλλά και από την αρνητική διεθνή συγκυρία. Χρηματιστηριακά, φαίνεται ότι το 2001 θα είναι χειρότερο από το 2000. 
Ωστόσο, η ελληνική αγορά διαθέτει ορισμένα συγκριτικά πλεονεκτήματα τα οποία θα μπορούσαν να τις δώσουν ώθηση. Κατ' αρχάς υπάρχει ένα αρκετά ευνοϊκό περιβάλλον καθώς αναμένεται να υπάρξει αποκλιμάκωση των επιτοκίων και αναβάθμιση της αγοράς. Εκτιμώ ότι μετά την αναβάθμιση θα εισρεύσουν στην ελληνική αγορά τουλάχιστον 4 δισ. δολάρια (περίπου 1,6 τρισ. δρχ.).
EP.: Εχουν κατηγορηθεί αρκετές τράπεζες ότι προχώρησαν, τόσο προεκλογικά όσο και τις τελευταίες ημέρες, σε κινήσεις στήριξης του ΧΑΑ. Εσείς έχετε δώσει ποτέ τέτοιες εντολές;
AΠ.: Οχι, ποτέ, και το θεωρώ μη υγιές να δώσω μια εντολή αγοράς μετοχών σε μια τέτοια συγκυρία. Στο βαθμό που αφορά την Εμπορική θα ήθελα να σας διαβεβαιώσω ότι δεν έχουμε κάνει τέτοιες κινήσεις. Βέβαια, αν αγοράζουν τα Αμοιβαία Κεφάλαια του Ομίλου, αυτό γίνεται με επενδυτικά κριτήρια. Σε καμία περίπτωση δεν δίνουμε εντολές στα Α/Κ να προχωρούν σε αγορές.
EP.: Πού αποδίδετε την άνοδο των τελευταίων ημερών;
AΠ.: Εκτιμώ ότι έχει αλλάξει η ψυχολογία. Και αυτό γιατί η κυβέρνηση εξήγγειλε μέτρα. Η ελληνική αγορά είναι ακόμη ρηχή, κινείται ακόμη παρά πολύ με βάση το θυμικό. Ετσι εξηγείται άλλωστε και η μεγάλη πτώση που έχει προηγηθεί, καθώς δεν έχει διαμορφωθεί επενδυτική κουλτούρα.
EP.: Είστε εκ των κυρίων αναδόχων για την εισαγωγή της Αγροτικής Τράπεζας στο ΧΑΑ. Είναι αλήθεια ότι η συγκεκριμένη έκδοση έχει αρκετά προβλήματα;
AΠ.: Νομίζω ότι τα ερωτήματα που ετέθησαν από την Επιτροπή Κεφαλαιαγοράς και το δ.σ. του ΧΑΑ, τα οποία ήταν μάλιστα εξαντλητικά, απαντήθηκαν ικανοποιητικά. Μάλιστα, για τα τελευταία 600 δισ. δρχ. που έλαβε ως ενίσχυση η τράπεζα, υπάρχει δέσμευση των υπουργών Γεωργίας της Ε.Ε. με την οποία έχει επικυρωθεί σχετική ρύθμιση. 
Η Αγροτική Τράπεζα εισάγεται στο ΧΑΑ με πολύ χαμηλό p/e και πιστεύω ότι θα πάει αρκετά καλά.
