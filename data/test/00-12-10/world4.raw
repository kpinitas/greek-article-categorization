Υπό το βάρος κατηγοριών για «μίζες» που εισέπραττε ως δήμαρχος Παρισιού, κλονίζεται ο Ζακ Σιράκ
Οι μπουλντόζες των παριζιάνων εργολάβων ίσως αποδειχθούν μοιραίες για τον Ζακ Σιράκ, τον πρόεδρο της Γαλλικής Δημοκρατίας, τον αποκαλούμενο «μπουλντόζα».
Οφείλει το προσωνύμιό του στον τρόπο που ορμάει για να φτάσει εκεί που θέλει γκρεμίζοντας τα εμπόδια. Κάπως έτσι μάλιστα, με εφαλτήριο τη δημαρχία της «Πόλης του Φωτός», έφτασε και στο ύπατο πολιτικό αξίωμα.
Ο Ζακ Σιράκ νιώθει σαν να κάθεται σε αναμμένα κάρβουνα αυτή την εβδομάδα, προεδρεύοντας στο Ευρωπαϊκό Συμβούλιο της Νίκαιας. Οχι μόνο επειδή η κάκιστα προετοιμασμένη για να κρίνει τόσο καίρια και επίμαχα θέματα σύνοδος χρειαζόταν ένα θαύμα για να πετύχει. Αλλά, κυρίως, γιατί, όταν ο γάλλος πρόεδρος εν όψει του συμβουλίου έκανε τις προάλλες το γύρο της Ευρώπης, στο Παρίσι κορυφωνόταν το χειρότερο σκάνδαλο της καριέρας του.
Ο τύπος τον καλεί, ακόμη και με διάγγελμα, να απαντήσει επιτέλους στο ερώτημα αν εν γνώσει του την εποχή της δημαρχίας του οι εργολάβοι που ανελάμβαναν έργα του δήμου σε αντάλλαγμα έδιναν μίζες στα πολιτικά κόμματα και βέβαια τη μερίδα του λέοντος στο δικό του, το νεογκολικό κόμμα «Συναγερμός για τη Δημοκρατία» (RPR).
Εκτός και αν ο ίδιος είχε ενορχηστρώσει τα διαπλεκόμενα πολιτικά και επιχειρηματικά συμφέροντα...
Μέχρι τις τελευταίες συνταρακτικές μαρτυρίες για τον ρόλο του σημερινού αρχηγού του κράτους στην υπόθεση αυτή, που έχει επισκιάσει κάθε άλλο θέμα στη Γαλλία, όλες οι σφυγμομετρήσεις έφεραν τον Σιράκ φαβορί των προεδρικών εκλογών του 2002, με αντίπαλο τον Σοσιαλιστή, «νυν» πρωθυπουργό, Λιονέλ Ζοσπέν.
Το σκάνδαλο, βέβαια, θα κορυφωθεί μετά τη Νίκαια. Αλλά ήδη: Εδώ και δέκα μέρες έχει συλληφθεί ο Μισέλ Ρουσέν, 61 ετών, απόστρατος ανώτατος αξιωματικός της χωροφυλακής, τέως υφυπουργός και τέως διοικητής της «ΚΥΠ» που το 1989-93 ήταν διευθυντής του τότε δημάρχου Σιράκ.
Κατηγορείται ότι αυτός οργάνωνε διαγωνισμούς-μαϊμού για εργολαβίες κατασκευής σχολείων, νοσοκομείων, εργατικών κατοικιών. Οι ανάδοχοι διά του Ρουσέν στο διάστημα αυτό μοίρασαν το ποσό των 600 εκατ. φράγκων στο RPR, στο Σοσιαλιστικό και στο Κομμουνιστικό Κόμμα.
 Σχεδόν ταυτοχρόνως είχε συλληφθεί και αφεθεί ελεύθερη για να συλληφθεί όμως, πάλι, χαράματα της επομένης, η Λουίζ-Ιβόν Κασετά, που ο γαλλικός τύπος την αποκαλεί «Κασέτ», δηλαδή «μπεζαχτά». Πρόκειται για την «άτυπη» ταμία του RPR, η οποία κατέθεσε ότι στα χέρια του Ρουσέν κατέληγε το 2% των εισπράξεων των εργολάβων από τα δημοτικά έργα κι αυτός τα μοίραζε στα κόμματα, ενώ εκείνη τηρούσε ενήμερο τον Σιράκ!
Η πρώτη βόμβα είχε σκάσει το Σεπτέμβριο με τη μαρτυρία ενός νεκρού: Ο Ζαν-Κλοντ Μερί, μεγαλοκατασκευαστής, στέλεχος του RPR, στενός φίλος του Σιράκ, πέθανε από καρκίνο στη φυλακή πέρυσι. Αλλά άφησε βιντεοκασέτα διάρκειας μιας ώρας, όπου εξιστορεί πώς αυτός, πάντα με εντολές του Σιράκ, «κανόνιζε» ποιος θα πάρει τις εργολαβίες.
Την κασέτα, που το περιεχόμενό της δημοσίευσε η «Le Monde», την «έγραψε» το 1996, για να εκδικηθεί «αυτούς που τον παράτησαν να σαπίζει στη φυλακή».
Ο πρόεδρος βέβαια έχει ποινική ασυλία. Ομως ακόμη και στελέχη του κόμματος τον καλούν να μιλήσει από λόγους ευθιξίας.
Ο Φιλίπ Σεγκέν, υποψήφιος του RPR στις δημοτικές εκλογές του 2001, απαιτεί «πλήρεις εξηγήσεις από ολόκληρο τον πολιτικό κόσμο». Οι, «συγκάτοικοι» του Σιράκ στο μέλαθρον της εξουσίας, Σοσιαλιστές, ήρωες σκανδάλων, τρίβουν τα χέρια τους. Ο νεαρός βουλευτής Αρνό Μοντεμπούρ θέλει να μαζέψει υπογραφές για παραπομπή του προέδρου στο «ειδικό δικαστήριο»...
ωπαϊκής στρατηγικής για τα Βαλκάνια. Κάθε πρόβλημα στην περιοχή συνδέεται με κάποιο άλλο. Αν επιλύσαμε, προς το παρόν τουλάχιστον, το πρόβλημα της «Μεγάλης Σερβίας», πρέπει να αντιμετωπίσουμε και το πρόβλημα της «Μεγάλης Αλβανίας», που αποτελεί εξίσου μεγάλο κίνδυνο. Ο αλβανικός μεγαλοϊδεατισμός θα μπορούσε να αποσταθεροποιήσει τα Σκόπια και αυτός ήταν πάντα ο φόβος μου: πως οτιδήποτε συμβαίνει στα Βαλκάνια είναι ένα φυτίλι που καταλήγει σε μια βόμβα και η βόμβα αυτή είναι τα Σκόπια. 
ΕΡ.: Μια τέτοια πολιτική θα επιτρέπει και την ένοπλη επέμβαση σε τρίτες χώρες; 
ΑΠ.: Οταν έχουμε κατάφωρες παραβιάσεις του διεθνούς δικαίου, πολύνεκρες εμφύλιες συγκρούσεις, απειλούνται ολόκληροι πληθυσμοί και η σταθερότητα στην ευρύτερη περιοχή, η διεθνής κοινότητα δεν μπορεί να παραμένει αμέτοχη. Προσωπικά, δεν συμφωνώ με τη χρήση βίας. Εφόσον όμως έχουν εξαντληθεί όλα τα περιθώρια διαλόγου και εξεύρεσης μιας διπλωματικής λύσης, τότε και μόνο τότε πρέπει να προσφεύγουμε στη στρατιωτική λύση.
ΤΟ Κoσoβo, πεδίο αιώνιας αντιπαράθεσης δύο βαλκανικών λαών, αποτελεί προνομιακό χώρο πολιτικής ζύμωσης, στο εσωτερικό της Σερβίας, όσο και της Αλβανίας. 
Η αναζωπύρωση της δράσης των Αλβανών στη νότια Σερβία και τα επεισόδια ανάμεσα σε Σέρβους και ειρηνευτική δύναμη στο Κόσοβο σημειώνονται δύο εβδομάδες πριν τις βουλευτικές εκλογές στη Σερβία, που θα κρίνουν και το μέλλον της ιδιότυπης μεταπολίτευσης του Κοστούνιτσα.
Το Κόσοβο βρίσκεται στο επίκεντρο της εσωτερικής διαμάχης στη Σερβία, καθώς ο πρόεδρος Βόισλαβ Κοστούνιτσα και ο πιθανότερος μελλοντικός πρωθυπουργός Ζόραν Τζίντζιτς διαφέρουν ως προς τη λύση που θα πρέπει να επιδιωχθεί.
- Ο Κοστούνιτσα επιθυμεί πολιτική λύση, με την άμεση δραστηριοποίηση των διεθνών οργανισμών, της Ε.E. και του ΝΑΤΟ, ενώ ο Τζίντζιτς επιδιώκει δυναμική αντιμετώπιση των αλβανών ανταρτών και, θεωρώντας εξασφαλισμένη τη νίκη του στις εκλογές της 23ης Δεκεμβρίου, αξιοποιεί το εθνικιστικό στοιχείο.
Υποστηρικτές του Κοστούνιτσα τονίζουν ότι οι εκφράσεις του Τζίντζιτς θυμίζουν Μιλόσεβιτς και πως το χειρότερο που θα μπορούσε να συμβεί σήμερα θα ήταν μερικοί φόνοι Αλβανών στη νότια Σερβία, για να ανατραπεί τελείως το κλίμα...
Ο σέρβος πρόεδρος επιμένει στη συνετή διπλωματική δράση, προτείνοντας στο ΝΑΤΟ τη δημιουργία αποστρατιωτικοποιημένης ζώνης πέντε χιλιομέτρων και από την πλευρά του Κοσόβου, όπως αυτής που έχει επιβληθεί από την πλευρά της Σερβίας. Πιστεύει ότι «είναι επικίνδυνο να απαντά κανείς σε έναν εξτρεμισμό με έναν άλλο».
- Από την πλευρά των Αλβανών, το Κόσοβο αξιοποιείται για την προώθηση μεγαλοϊδεατικών αντιλήψεων και για εσωτερική κατανάλωση. Ο Ιμπραήμ Ρουγκόβα εμφανίζεται τώρα περισσότερο αδιάλλακτος, ενώ ο Σαλί Μπερίσα κατηγορεί τον πρωθυπουργό Μέτα ότι διεξάγει «λαθρεμπόριο όπλων» στο Κόσοβο.
Αντίθετα, ο αλβανός πρωθυπουργός, στην πρώτη επίσκεψή του στο Κόσοβο, μίλησε για την ανάγκη διαλόγου και σεβασμού των δικαιωμάτων των εθνικών μειονοτήτων και ματαίωσε την επίσκεψή του στο Πρεκάζ, όπου στήθηκε το μνημείο Αντέμ Γιασάρι ο οποίος εξοντώθηκε με την οικογένειά του -πάνω από 70 άτομα- από τις σερβικές αρχές, το Μάρτιο του 1998, με τις εθνικές εκκαθαρίσεις στο Κόσοβο.
- Καθώς η Ε.E. και το ΝΑΤΟ αναζητούν τον διάδοχο του Μπερνάρ Κουσνέρ, ο γιουγκοσλάβος υπουργός Εξωτερικών Γκόραν Σβιλάνοβιτς, σε τηλεοπτική αναμέτρησή του με κορυφαίο αμερικανό αξιωματούχο, ειδικό για τα Βαλκάνια, εξέφρασε τις αμφιβολίες του για τις γενικές εκλογές στο Κόσοβο, την άνοιξη του 2001.
Το Βελιγράδι φοβάται ότι οι εκλογές θα «προκαθορίσουν» το τελικό καθεστώς της αμφισβητούμενης επαρχίας, κάτι το οποίο, όπως υποστηρίζει, θα πρέπει να συζητηθεί τα επόμενα χρόνια, σε μία διάσκεψη με όλες τις γειτονικές χώρες, συμπεριλαμβανομένης και της Ελλάδας.
Ο σύμβουλος του Κλίντον τόνισε ότι, με τις εκλογές, οι ηγέτες της περιοχής θα περιβληθούν την νομιμότητα μιας δημοκρατικής εκλογής και, έτσι, θα υπάρχει η βάση για οποιαδήποτε μελλοντική συζήτηση, ενώ επέμεινε ότι οποιοδήποτε σώμα εκλεγεί θα είναι συμβατό με την εδαφική ακεραιότητα της Γιουγκοσλαβίας.
- Ετσι, καθώς όλοι εξαρτούν τη στάση τους από τις εκλογές του μεθεπόμενου Σαββάτου, γίνεται φανερό, ότι θα πρέπει να ηττηθεί συντριπτικά η παράταξη του Μιλόσεβιτς για να ανοίξει η προοπτική για πολιτική λύση στο Κόσοβο.
