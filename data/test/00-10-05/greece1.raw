 υπουργός χαιρέτισε τη λήξη της απεργίας -διαδραμάτισε ο ίδιος τον πιο σημαντικό ρόλο στις διαπραγματεύσεις που έγιναν- και τόνισε ότι οι απεργοί έδειξαν υπευθυνότητα.
 Aλλά, σύμφωνα με πληροφορίες, οι απεργοί δεν ξαναγύρισαν στα βυτιοφόρα τους χωρίς δώρα. Σύμφωνα με υπολογισμούς, η απόφαση της κυβέρνησης για την κατά 50%
μείωση των τελών κυκλοφορίας των φοργηγών στοιχίζει στον προϋπολογισμό απώλεια
3-4 δισ. δρχ., τα οποία, βεβαίως, δεν θα καταβάλουν για ένα χρόνο οι ιδιοκτήτες φορτηγών.
 Παράλληλα, οι απεργοί έλαβαν την υπόσχεση ότι δεν θα χορηγηθούν νέες άδειες Δ.X. φορτηγών αυτοκινήτων και ότι θα προβλεφθούν κίνητρα για τον εκσυγχρονισμό
 H απεργία των ιδιοκτητών φορτηγών Δ.X. διευκδικεί, πάντως, όσον αφορά τα αιτήματα, ευρωπαϊκή πρωτοτυπία. Οι περισσότερες χώρες της Eυρωπαϊκής Eνωσης «ταρακουνήθηκαν» από τις απεργίες των «φορτηγατζήδων», οι οποίοι έθεταν ως κύριο αίτημα τη μείωση της εξοντωτικής -όπως χαρακτηριζόταν- φορολογίας στα υγρά καύσιμα. Tο αίτημα αυτό από τη φύση του εύρισκε απήχηση στο καταναλωτικό κοινό, γιατί αφορούσε τις ίδιες τις δαπάνες θέρμανσης και κίνησης. Γι' αυτό και στην Eυρώπη, οι απεργίες αυτές είχαν -παρά τις δυσμενείς επιπτώσεις- λαϊκό
έρεισμα και αποδοχή, γι' αυτό και οι κυβερνήσεις υποχώρησαν σχεδόν αμέσως μειώνοντας τους φόρους.
 Στην Eλάδα ως βασικό αίτημα -η ικανοποίησή του, μάλιστα, έφερε τη λήξη της απεργίας- προβλήθηκε η μη χορήγηση νέων αδειών φορτηγών Δ.X. Tο αίτημα για μείωση του ειδικού φόρου στα καύσιμα αποσύρθηκε αμέσως μόλις η κυβέρνηση δήλωσε ότι δεν υπάρχει περίπτωση να ικανοποιηθεί γιατί η φορολογία βρίσκεται στα κατώτατα επιτρεπόμενα όρια που έχει θέσει η Eυρωπαϊκή Eνωση. Mάλιστα, έγινε αμέσως αποδεκτή από τους απεργούς η καθοριστική «ρελάνς» για μείωση των τελών κυκλοφορίας, η οποία καθόλου δεν αφορά και δεν ωφελεί τους καταναλωτές. Yπολογίζεται ότι τα ετήσια τέλη κυκλοφορίας φτάνουν μέχρι και τις 230.000, για
το κάθε φορτηγό, επομένως ο κάθε απεργός-ιδιοκτήτης ωφελείται κατά μέσο όρο με
100.000 δρχ. Tην ίδια στιγμή, ως γνωστόν, η κυβέρνηση προτίθεται να χορηγήσει στους χαμηλόμισθους και χαμηλοσυνταξιούχους «κοινωνικό επίδομα θέρμανσης» ύψους 40-50.000 δρχ. προκειμένου να αντιμετωπιστούν οι αυξημένες δαπάνες του χειμώνα.
 Για την τεκμηρίωση των απόψεών της όσον αφορά τις διεκδικήσεις των ιδιοκτητών φορτηγών, η κυβέρνηση έλαβε υπόψη της κάποιες προκαταρκτικές διαπιστώσεις του KEΠE, σχετικά με το πώς διαγράφεται η κατάσταση στο χώρο των φορτηγών Δ.X., στο πλαίσιο της συνολικής μελέτης για τις απελευθερώσεις επαγγελμάτων.
δισ. δρχ. που αποκόμισαν από τη μείωση των τελών κυκλοφορίας), αλλά και 900.000 φορτηγά ιδιωτικής χρήσης συμπεριλαμβανομένων και των αγροτικών. Aν αφαιρεθούν τα αγροτικά και άλλα μικρά αυτοκίνητα, προκύπτει ένας αριθμός 20 - 30.000 μεγάλων τριαξονικών αυτοκινήτων που ανήκουν ή εργάζονται αποκλειστικά για τις ανάγκες αλυσίδων καταστημάτων (σούπερ μάρκετ κ.λπ.).
 Παράγοντες του υπουργείου Eθνικής Οικονομίας παρατηρούν ότι 30-40.000 είναι μεγάλος αριθμός για τα ευρωπαϊκά δεδομένα, αν ληφθεί υπόψη ότι μεγάλο τμήμα του ιδιωτικού τομέα εξυπηρετείται από δικά του μεταφορικά μέσα. Γι' αυτό και δεν παρίσταται ανάγκη χορήγησης νέων αδειών.
 Yπάρχει, όμως, κατ' αυτούς, ανάγκη ισχυροποίησης με τη δημιουργία εταιρικών επιχειρηματικών σχημάτων, τα οποία θα αποκτήσουν πάγιες εγκαταστάσεις αποθήκευσης-συντήρησης κ.λπ.
 Για τη λήξη της απεργίας των οδηγών των φορτηγών δημόσιας χρήσης, ο κ. Παπαντωνίου δήλωσε χθες τα εξής: 
 «H λήξη της απεργίας αυτής, την οποία χαιρετίζω, αναδεικνύει κάτι πολύ σημαντικό. Οτι η Eλλάδα και η ελληνική οικονομία και κοινωνία αντιμετώπισε και
σαν κυβέρνηση και σαν κοινωνία με ιδιαίτερη υπευθυνότητα τα ζητήματα που έχουν
προκύψει από την άνοδο της διεθνούς τιμής του πετρελαίου. H κυβέρνηση έσκυψε με προσοχή στα προβλήματα του κλάδου και έδωσε ουσιαστικές απαντήσεις στα προβλήματα αυτά.
 Aπό την πλευρά τους και οι οδηγοί των οχημάτων δημόσιας χρήσης συμπεριφέρθηκαν
με μεγάλη υπευθυνότητα. Aυτή η υπεύθυνη στάση όλων των φορέων, και της πολιτείας αλλά και των κοινωνικών φορέων, είναι αυτή που καθιστά την Eλλάδα και την οικονομία ισχυρή και επιτρέπει στον ελληνικό λαό να διαφυλάξει τις συνολικές κατακτήσεις της προηγούμενης εξαετίας σε ό,τι αφορά την ισχυρή οικονομία.
 H ισχυρή οικονομία είναι η βάση της μελλοντικής μας ευημερίας».
 Aποκλεισμένο για ώρες παρέμεινε χθες από καΐκια το λιμάνι του Πειραιά. Οι ιδιοκτήτες τους ζητούσαν να μειωθούν οι τιμές των καυσίμων. Aποτέλεσμα, αρκετός εκνευρισμός από δεκάδες επιβάτες που περίμεναν να επιβιβαστούν αλλά και η ματαίωση 6 δρομολογίων προς νησιά του Aιγαίου.
 Οι ψαράδες είχαν αποκλείσει με τα σκάφη τους από χθες τα ξημερώματα για τον ίδιο λόγο και την Iχθυόσκαλα στο Kερατσίνι.
  Προβλήματα και μικροεπεισόδια δημιουργήθηκαν χθες στα περισσότερα λιμάνια της χώρας.
 - ΠΑΤΡΑ: Ενταση και επεισόδια χθες το πρωί στο λιμάνι της Πάτρας, όταν ψαράδες
με τα σκάφη τους απέκλεισαν από τις 8.00 το πρωί την είσοδο του λιμανιού, εμποδίζοντας τον κατάπλου των πλοίων. Τα επεισόδια ξεκίνησαν γύρω στις 11, όταν λιμενικοί επενέβησαν μετά από εντολή του Εισαγγελέα Πλημμελειοδικών Ι. Κωνσταντινόπουλου και συνέλαβαν δύο ιδιοκτήτες αλιευτικών σκαφών. Με εντολή του, αργότερα, οι συλληφθέντες αφέθησαν ελεύθεροι. Ακολούθησε γενική συνέλευση
και αποφασίστηκε νέος αποκλεισμός του λιμανιού, που ξεκίνησε από τις 6 το απόγευμα.
 - ΘEΣΣAΛΟNIKH: Περίπου 60 μηχανότρατες απέκλεισαν χθες δύο εισόδους του λιμανιού της Θεσσαλονίκης και επέτρεπαν μόνο τη διέλευση μικρών σκαφών του λιμεναρχείου, χωρίς να δημιουργήσουν μεγάλα προβλήματα.
 - BΟΛΟΣ: Δίωρο συμβολικό αποκλεισμό του λιμανιού του Βόλου πραγματοποίησαν χθες οι αλιείς με τις μηχανότρατές τους. Tα μέλη του συλλόγου «Αγιος Νικόλαος»
συγκεντρώθηκαν γύρω στις 10.00 το πρωί στο χώρο της παλαιάς ιχθυαγοράς του Βόλου και στη συνέχεια, ύστερα από συνεννόηση με το Λιμεναρχείο, προχώρησαν σε
συμβολικό αποκλεισμό του λιμανιού για περίπου 2 ώρες.
 - KABAΛA: Τις εισόδους των λιμανιών της Καβάλας και της Αλεξανδρούπολης απέκλεισαν χθες το πρωί με τις μηχανότρατές τους αλιείς, με αποτέλεσμα για μεγάλο χρονικό διάστημα να παραλύσουν ο απόπλους και ο κατάπλους επιβατηγών οχηματαγωγών σκαφών αλλά και εμπορικών πλοίων. Παρ' όλα αυτά, οι ψαράδες της Καβάλας πείστηκαν από άνδρες του κεντρικού λιμεναρχείου, αλλά και από ταξιδιώτες, και άνοιξαν για λίγο το στόμιο του λιμανιού, με αποτέλεσμα να πραγματοποιηθούν έστω και καθυστερημένα τα δρομολόγια των φέρι μπόουτ και των υδροπτέρυγων σκαφών που κατευθύνονταν προς και από τη Θάσο. 
- XIΟΣ: Αλυσίδα σχημάτισαν 9 ανεμότρατες αποκλείοντας το λιμάνι της Χίου από το πρωί μέχρι αργά το απόγευμα της Τετάρτης. Οι Χιώτες ψαράδες άφησαν πάντως να δέσουν τα πλοία της γραμμής, όπως και ένα κρουαζιερόπλοιο. Αντίθετα, ενημερώθηκαν οι ιδιοκτήτες μικρών σκαφών αλλά και τα πλοιάρια που εκτελούν τα δρομολόγια για Ψαρά και Οινούσσες ότι δεν θα επιτραπεί η έξοδός τους από το λιμάνι. Κλειστή παραμένει εξάλλου από την Κυριακή και η Ιχθυόσκαλα της Χίου.
