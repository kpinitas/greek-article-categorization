Σήμερα είναι μια ξεχωριστή ημέρα για πολλούς από μας που μεγάλωσαν στις δεκαετίες του '60 και του '70- ατίθασοι μπόμπιρες, τότε, κρεμασμένοι, λαθραία,
στους τοίχους των θερινών κινηματογράφων, χωρίς «Tαμ-ταμ» και «Μπιράλ» να ρουφάμε αμίλητοι, εκστασιασμένοι «ακατάλληλη» αγωνία και δράση από τους Βίνσετ
Πράις, Πίτερ Λόρε, Σέλεϊ Γουίντερς, Στιούαρτ Γκρέιντζερ και Πίτερ Φόντα, πότε εγκλωβισμένοι σε τρομακτικά δωμάτια πύργων, πότε απέναντι από το καυτό μολύβι των γκανγκστερικών τόμιγκαν και πότε ελεύθεροι επάνω σε χίπικες τσόπερ μηχανές. Ολα τα παραπάνω από το μυαλό του παραγωγού και το μάτι του σκηνοθέτη Ρότζερ Κόρμαν, που ήταν πάντα εντός εποχής. Η σπουδαία μορφή του αμερικανικού σινεμά, ο σκηνοθέτης Ρότζερ Kόρμαν, ο θρυλικός δημιουργός που χάρισε στους κινηματογραφόφιλους πάνω από τρεις ντουζίνες ταινίες στη 45χρονη καριέρα του, που συγκέντρωσε δίπλα του τα μεγαλύτερα ταλέντα του αμερικανικού κινηματογράφου (Σκορσέζε, Κόπολα, Μπογκτάνοβιτς), είναι καλεσμένος του 13ου Πανοράματος Ευρωπαϊκού Κινηματογράφου της «Ε», και παρουσιάζει, απόψε στον κινηματογράφο «Παλλάς», την ταινία του «Το εκκρεμές της αγωνίας», με τον Βίνσετ Πράις, βασισμένη στα «σκοτεινά» γραπτά του Εντγκαρ Aλαν Πόε. 
 Η πρώτη μας κινηματογραφική επαφή με το νεαρό, τότε, ηθοποιό Εντουαρντ Νόρτον,
ήταν το 1996 στην ταινία τού Γκρέγκορι Χόμπλιτ «Φόβος ενστίκτου», που η ερμηνεία του μας άφησε με το στόμα ανοιχτό, στέλνοντας τον πιτσιρικά απ' ευθείας στη χρυσή πεντάδα των υποψηφιοτήτων για το βραβείο Οσκαρ. Πέρασαν τέσσερα χρόνια και οι ταινίες που ακολούθησαν, «Υπόθεση Λάρι Φλιντ», «Μαθήματα
αμερικανικής ιστορίας» και το τελευταίο «Fight club», επιβεβαίωσαν ότι έχουμε να κάνουμε με έναν ηθοποιό υψηλών ερμηνευτικών προδιαγραφών. Το «Πανόραμα» της
«Ε» παρουσιάζει σε πρώτη προβολή, το «Πιστά ερωτευμένοι», με τον Νόρτον όχι μόνο μπροστά από τις κάμερες, αλλά να κάθεται και στην καρέκλα του σκηνοθέτη με την ίδια επιτυχία. Η ταινία δεν είναι απλώς μια αισθηματική κομεντί, είναι,
ταυτοχρόνως, ένα κοινωνικό σχόλιο για την αντρική φιλία, τη θρησκεία, αλλά και
τη ζωή σε μια μεγαλούπολη. Οι ερμηνείες του Μπεν Στίλερ και του Εντουαρντ Νόρτον, όπως πάντα απολαυστικές, ενώ η Τζίνα Ελφμαν είναι πραγματική αποπλάνηση. Η πρώτη σκηνοθετική απόπειρα του Νόρτον άνετα χαρακτηρίζεται ως η ταινία έκπληξη της χρονιάς. 
 - Το «Δράμα ζηλοτυπίας» του Ετόρε Σκόλα, χαρακτηρίστηκε από το κοινό και τους ειδικούς του κινηματογράφου ταινία καταγραφής μιας αρκετά νευραλγικής εποχής, τότε που ο άνθρωπος και τα προϊόντα του πολιτισμού του, είτε κοινωνικά είτε πολιτικά, έρχονταν σε μια κατά μέτωπο σύγκρουση με τις αρχέγονες ιδιότητες και
τα συναισθήματα της ύπαρξής του. Σε πολιτικές αναταραχές, κινητοποιήσεις και ιδεολογικά αδιέξοδα, το ακυβέρνητο ερωτικό πάθος ενός ιψενικού τριγώνου σέρνει
το δραματικό χορό του με την τραγική κατάληξη. Μια ακόμα από τις κλασικές ταινίες του Σκόλα, σκηνοθετημένη το 1970, με τους Μαρτσέλο Μαστρογιάνι, Μόνικα
 - Η «Γεωγραφία του φόβου» είναι βασισμένο στο μπεστ-σέλερ της Φινλανδής συγγραφέως Anja Kauranen, που σύντομα ξέφυγε από τα στενά όρια της χώρας της, κατακτώντας τις γειτονικές αγορές της Δανίας, της Σουηδίας και της Γερμανίας. Η κινηματογραφική του μεταφορά, τώρα, από τη βραβευμένη σκηνοθέτιδα Auli Mantila, ακολούθησε μια ανάλογη πορεία προς την επιτυχία. Είναι ένα κλειστοφοβικό θρίλερ με ηρωίδα μια οδοντίατρο της σήμανσης της αστυνομίας, που
αρχίζει σιγά σιγά να ξετυλίγει το κουβάρι του μυστηρίου, που περιβάλλει την ανεύρεση ενός πτώματος κοντά στο λιμάνι του Ελσίνκι. «Η γεωγραφία του φόβου» συμμετέχει στο διαγωνιστικό τμήμα του «Πανοράματος».
 n Στη σκωτσέζικη ύπαιθρο μας μεταφέρει η ταινία του Χιου Χάντσον «Αυτή είναι η
ζωή μου», και μέσα από τα μάτια του δεκάχρονου Φρέιζερ ξεδιπλώνεται όλη η ζωή,
οι συνήθειες και οι κρυφοί μύθοι μιας μεγάλης εύπορης οικογένειας που ζει σ' ένα τεράστιο κτήμα. Ο σκηνοθέτης Χιου Χάντσον, ο δημιουργός της ταινίας των τεσσάρων Οσκαρ «Οι δρόμοι της φωτιάς» και πρόεδρος της κριτικής επιτροπής του 13ου Πανοράματος Ευρωπαϊκού Κινηματογράφου της «Ε», θα παρουσιάσει σήμερα την τελευταία του ταινία «Αυτή είναι η ζωή μου» στο κοινό του «Παλλάς».
 8 μ.μ.: Ρότζερ Κόρμαν: «Το εκκρεμές της αγωνίας» (85'). Την ταινία θα παρουσιάσει ο ίδιος ο σκηνοθέτης.
 9.40 μ.μ.: Αφιέρωμα Χιου Χάντσον: «Αυτή είναι η ζωή μου» (100'). Την ταινία θα
