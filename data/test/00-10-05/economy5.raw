 Οι διεθνείς τιμές του πετρελαίου υποχώρησαν πάλι χθες, καθώς τα αμερικανικά αποθέματα αργού αυξήθηκαν την εβδομάδα αυτή.
 Αλλά απ' ό,τι φαίνεται, οι τιμές θα συνεχίσουν για καιρό ακόμη να ταλαιπωρούν καταναλωτές και οικονομολόγους, έπειτα από τα συνεχή «σκαμπανεβάσματά» τους. Παράλληλα, εκφράζονται φόβοι για ενίσχυση των πληθωριστικών πιέσεων στην Ε.Ε.,
 Η τιμή του πετρελαίου μπρεντ για τα συμβόλαια Νοεμβρίου υποχώρησε χθες στο Λονδίνο κατά 48 σεντς στα 30, 57 δολ. το βαρέλι. Η αύξηση των εβδομαδιαίων αμερικανικών αποθεμάτων αργού, σύμφωνα με τα στοιχεία του αμερικανικού Πετρελαϊκού Ινστιτούτου, κατά 3, 4 εκατ. βαρέλια την ημέρα, καθησύχασε τους φόβους της αγοράς για έλλειψη προσφοράς. Κάτι άλλο ωστόσο ενδεχομένως να βρεθεί και οι τιμές να ξανανέβουν.
 Η ίδια άλλωστε η Ευρωπαϊκή Επιτροπή, σε έκθεσή της που πρόκειται να παρουσιάσει στη σύνοδο κορυφής της Ε.Ε. στο Μπιάριτς, εκτιμά ότι βραχυπρόθεσμα
 Στην ίδια έκθεση, συστήνει να μη χρησιμοποιηθούν τα στρατηγικά αποθέματα της Ε.Ε. και καλεί για τη διοργάνωση ενός «μόνιμου και ανοικτού» διαλόγου με τις παραγωγούς χώρες, ιδίως τον ΟΠΕΚ. Aντίθετα, ανοικτό το ενδεχόμενο να χρησιμοποιηθούν τα στρατηγικά αποθέματα άφησε και η Διεθνής Επιτροπή Ενέργειας, η οργάνωση που συγκρότησαν οι καταναλώτριες χώρες της Δύσης το 1974, για να υπερασπίσουν τα συμφέροντά τους έναντι του ΟΠΕΚ.
 Στην ανακοίνωσή της χθες η ΔΕΕ, μετά τη σύνοδο του διοικητικού της συμβουλίου,
τονίζει ότι η συνέχιση της ανόδου των τιμών του πετρελαίου μπορεί να θέσει σε κίνδυνο την παγκόσμια οικονομική ανάπτυξη και επισημαίνει ότι τα κράτη-μέλη της ΔΕΕ είναι έτοιμα να αποδεσμεύσουν τα στρατηγικά τους αποθέματα, αν υπάρξει
 Από την πλευρά του η αρμόδια σε θέματα ενέργειας επίτροπος Λογιόλα ντε Παλάθιο
πρότεινε τη δημιουργία ενός αντιπροσωπευτικού διεθνούς τύπου πετρελαίου, που θα συμβάλει στην καλύτερη διαμόρφωση των τιμών.
 Σε συνέντευξη Tύπου στο Στρασβούργο, η κοινοτική επίτροπος επισήμανε ότι οι σημερινοί τύποι πετρελαίου, το μπρεντ της Bόρειας Θάλασσας και το αμερικανικό αργό, δεν είναι απόλυτα αντιπροσωπευτικοί, γιατί εκπροσωπούν μόνο δύο περιοχές.
 Η διατήρηση των διεθνών τιμών του «μαύρου χρυσού» σε υψηλά επίπεδα έχει εντείνει τις ανησυχίες για πληθωριστικές πιέσεις στη ζώνη του ευρώ, αλλά και σε άλλες χώρες της Δύσης.
 Οι οικονομολόγοι εκτιμούν ότι ο πληθωρισμός στη ζώνη του ευρώ το Σεπτέμβριο αυξήθηκε στο 2, 6%-2, 7% - τα επίσημα στοιχεία δίνονται στη δημοσιότητα στις 17 του μήνα. Ποσοστό πολύ υψηλότερο του 2, 3% του Αυγούστου και βέβαια πολύ πιο πάνω από το όριο του 2% της ΕΚΤ.
 Η μείωση της εμπιστοσύνης των Γάλλων καταναλωτών, στο χαμηλότερο επίπεδο από το Σεπτέμβριο του 1995, θεωρείται ως μία ακόμη προειδοποίηση για πιθανές επιπτώσεις στους ρυθμούς ανάπτυξης της ζώνης του ευρώ, από την άνοδο του πετρελαίου.
 Η εμπιστοσύνη των Γάλλων καταναλωτών έπεσε στο -8 το Σεπτέμβριο από το +
 Αλλά και εκτός Ε.Ε. παρουσιάζονται ανησυχητικά σημάδια. Στην Ελβετία, ο πληθωρισμός αυξήθηκε το Σεπτέμβριο στο 2, 3%, ποσοστό που είναι το υψηλότερο από το Σεπτέμβριο του 1993.
 Στη Βρετανία, η πρόσφατη κρίση καυσίμων που παρέλυσε τη χώρα μεταφράστηκε σε μείωση των πωλήσεων. Σύμφωνα με τα στοιχεία της βρετανικής Ενωσης Βιομηχάνων, η αύξηση των πωλήσεων το Σεπτέμβριο ήταν η μικρότερη εδώ και 17 μήνες.
 Κινδύνους για την ιαπωνική οικονομία από την άνοδο του πετρελαίου διαπιστώνει ο διεθυντής ερευνών της Τράπεζας της Ιαπωνίας Σοσάκου Μουραγιάμα. «Πιστεύω ότι
υπάρχουν κίνδυνοι για την ιαπωνική οικονομία στο μέλλον. Οι μεγάλοι κίνδυνοι προέρχονται από το εξωτερικό. Αν οι τιμές του πετρελαίου αυξηθούν και προκληθούν πληθωριστικές προσδοκίες, οι νομισματικές αρχές θα πρέπει να ακολουθήσουν σφικτότερη νομισματική πολιτική», τονίζει ο Μουραγιάμα.
