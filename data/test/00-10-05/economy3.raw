 Ανοχύρωτη στην περιρρέουσα αρνητική πολιτικοοικονομική ατμόσφαιρα των ημερών, αλλά και στην έρπουσα φημολογία που τις περισσότερες φορές λειτουργεί σαν παραμορφωτικός καθρέφτης εμφανίζεται αυτές τις ημέρες η Σοφοκλέους.
 Ασύνδετα κατά τεκμήριο γεγονότα που συνοδεύουν την επόμενη μέρα της ναυτικής τραγωδίας και την αναζήτηση των πραγματικών υπαιτίων «δένουν» με ένα όργιο φημών και διαδόσεων για κινήσεις στην πολιτική και οικονομική σκακιέρα, με αποτέλεσμα να δημιουργείται ένα ασφυκτικό κλίμα στις χρηματιστηριακές συναλλαγές, αποτρέποντας την ανάπτυξη θετικής αντίδρασης από πλευράς Eλλήνων ή
 Για την ιστορία και μόνο καταγράφουμε μερικές... κλωστές από αυτό το μπλεγμένο
«κουβάρι» φημών που τραμπάλισαν και χθες τις τιμές των μετοχών, οι οποίες έχουν να κάνουν με την έκδοση ή μη εντάλματος σύλληψης του Παντελή Σφηνιά της Minoan Fl ying Dolphins, τις μυστηριώδεις (όπως πάντα) σχέσεις μεταξύ Γιάννας Δασκαλάκη-Αγγελοπούλου και κυβέρνησης για το «πάνω χέρι» στο θέμα της Ολυμπιάδας, φληναφήματα περί δήθεν επικείμενων πολιτικών ρήξεων του Θεοδώρου Πάγκαλου με τον πρωθυπουργό (ωσάν να είναι η πρώτη φορά που ο κ. Πάγκαλος ρίχνει κατά πάντων πολιτικές κροτίδες) ή ακόμη περί καθυστέρησης τουλάχιστον ενός έτους κατάθεσης του νομοσχεδίου για τις κατασκευαστικές εταιρείες.
 Ακριβώς στο κλίμα αυτό της σπερμολογίας που ασφαλώς (δεν μπορεί να μη) δημιουργεί έντονη επενδυτική επιφυλακτικότητα κινήθηκε και η χθεσινή συνεδρίαση, με τις μετοχές όλων ανεξαιρέτως των κλάδων να δέχονται υπέρμετρες πιέσεις σε σχέση με τον πραγματικό όγκο συναλλαγών που κινήθηκε στα χαμηλά επίπεδα των 59 δισ. δρχ., εκ των οποίων τα 6 δισ. δρχ. διακινήθηκαν με τη μορφή πακέτων.
 Ετσι, δεν εξέπληξε κανέναν η δεύτερη κατά σειρά κάμψη του γενικού δείκτη κατά 1, 69%, χωρίς ωστόσο να διαρραγούν εκ νέου τα επίπεδα των 4.000 μονάδων (ο δείκτης στάθηκε στις 4.010 μονάδες) γεγονός που καθιστά ιδιαιτέρως ενδιαφέρουσα τη σημερινή συνεδρίαση, εντός της οποίας αναμένεται να διαφανεί εάν εξακολουθούν να υφίστανται αποθέματα αντίστασης και αισιοδοξίας μεταξύ των
εγχώριων επενδυτών, καθώς τα ξένα χαρτοφυλάκια ακολουθώντας την πεπατημένη αναμένουν να ξεκαθαρίσει ο ορίζοντας πριν προβούν σε νέες κινήσεις.
 Ας μη λησμονούμε άλλωστε, ο κύριος όγκος των τοποθετήσεων από πλευράς ξενων επενδυτών πραγματοποιήθηκε στα επίπεδα των 3.900-3.850 μονάδων ή και ελαφρώς χαμηλότερα, αποθαρρύνοντας έτσι (προς το παρόν τουλάχιστον) την ανάπτυξη σοβαρών πρωτοβουλιών από τους οίκους που έχουν επανακάμψει στην ελληνική αγορά.
