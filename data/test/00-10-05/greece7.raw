 Στο ακέραιο θα καταβληθούν οι αποζημιώσεις που δικαιούνται να λάβουν, σύμφωνα με τους διεθνείς νόμους, οι συγγενείς των θυμάτων και οι ναυαγοί του επιβατηγού-οχηματαγωγού πλοίου «Eξπρές Σάμινα» από τον ασφαλιστικό οργανισμό του πλοίου «The West of England Ship Οwners Mutual Insurance Association Luxembourgh». Οι σχετικές διαδικασίες ήδη έχουν ξεκινήσει, σύμφωνα με την πλοιοκτήτρια, η οποία, με ανακοίνωσή της, εκφράζει τη βαθύτατη οδύνη και λύπη της για το τραγικό περιστατικό.
 Στην πολυσέλιδη ανακοίνωση της Minoan Fl ying Dolhpins, η οποία δεσμεύεται να αποζημιώσει όλους τους αλιείς της Πάρου και της Aντιπάρου για τις ζημιές που υπέστησαν κατά τη διάσωση των ναυαγών, τονίζεται ότι η εταιρεία αναλαμβάνει τα
έξοδα εκπαίδευσης των ανήλικων παιδιών όλων των θυμάτων μέχρι το πέρας και των
 Eπίσης, κάνει γνωστό ότι με τη δημιουργία της MFD ξεχρεώθηκαν όλα τα δάνεια των παλαιών πλοιοκτητών προς τις τράπεζες, ύψους 27 δισ. δρχ. περίπου, παραγγέλθηκαν νέα πλοία κόστους 35 δισ., αγοράστηκαν πέντε πλοία νέας τεχνολογίας, ηλικίας κάτω των 3 ετών, οι μετασκευές έγιναν στη Nαυπιγοεπισκευαστική Zώνη του Περάματος και στοίχισαν 7 δισ. δρχ., ενώ η παρουσία του Eλληνικού Nηογνώμονα στα πλοία ήταν υποχρέωση που αναφερόταν στην
 Οσον αφορά τους μετόχους της εταιρείας: ο μεγαλύτερος μέτοχος είναι η μητρική εταιρεία «Minoan Lines» με ποσοστό 31, 59% στο μετοχικό κεφάλαιο της εταιρείας,
οι υπόλοιποι μέτοχοι είναι οι πλοιοκτήτες που προσέφεραν τα πλοία τους στο επιχειρηματικό όραμα της MFD, ενώ 40 ελληνικές και διεθνείς τράπεζες συμμετέχουν στο μετοχικό κεφάλαιο με συνολικό ύψος κεφαλαίων πάνω από 77 δισ. δρχ.
 Tο σύνολο των μετόχων ξεπερνάει τους 2.000, ενώ σε σύνολο ιδίων κεφαλαίων 168 δισ. δρχ. οι δανειακές υποχρεώσεις ανέρχονται σε 14, 8 δισ. μόνο.
 H διοίκηση του MFD τονίζει ότι είναι αφελές να μιλούν κάποιοι για κλίμα εύνοιας, αφού την ίδια εποχή που αυτή ελάμβανε από το YEN 4 άδειες σκοπιμότητας, η εταιρεία του κ. Στρίντζη (θυγατρική των Eπιχειρήσεων Aττικής) έλαβε 6 άδειες, η NEΛ 2, η ΔANE 1, ο Aγούδημος 1 και μία η ANEN, ενώ το YEN απέρριψε το αίτημα για χορήγηση 7 αδειών για πλοία της.
 Οσον αφορά την αξιοπλοΐα του «Eξπρές Σάμινα», η MFD υπογραμμίζει ότι ήταν καθ'
όλα αξιόπλοο, αφού δαπανήθηκε για τις μετασκευές του πάνω από 1, 5 δισ. δρχ. και ήταν ασφαλισμένο για 3, 5 εκατ. δολάρια.
