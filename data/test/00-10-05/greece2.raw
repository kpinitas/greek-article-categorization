 Eπιχείρηση-«σκούπα» στις υπηρεσίες της Επιθεώρησης Εμπορικών Πλοίων. Aπό τους είκοσι αξιωματικούς του Λιμενικού που υπηρετούν εκεί, οι οχτώ μετατίθενται, όπως και δύο από τους περίπου πενήντα πολιτικούς υπαλλήλους, εκ των οποίων ο ένας μάλιστα είχε επιθεωρήσει το «Εξπρές Σάμινα». Tην ίδια ώρα συγκροτείται Ανεξάρτητη Επιτροπή Ελέγχου για τη διερεύνηση επωνύμων καταγγελιών που θα αφορούν την εγκυρότητα των επιθεωρήσεων στα πλοία όλων των τύπων.
 Το «ξήλωμα» των οχτώ αξιωματικών, μεταξύ αυτών και του «κλαδάρχη» της ΕΕΠ Δαμιανού Δουμάνη, (τοποθετήθηκε στα KEΣEN πλοιάρχων, αλλά σύμφωνα με πληροφορίες φέρεται διατεθειμένος να υποβάλει την παραίτησή του), άρχισε να διαγράφεται όχι μετά το τραγικό ναυάγιο, αλλά μετά την επίσκεψη του ΥΕΝ Χρήστου Παπουτσή στον πρωθυπουργό Κώστα Σημίτη, ο οποίος προφανώς άναψε το πράσινο φως των μεταθέσεων, εκτιμώντας ότι έτσι θα εφησυχάσει η κοινή γνώμη.
 Ετσι χθες το πρωί ο κ. Παπουτσής κάλεσε στο γραφείο του τον αρχηγό του Λ.Σ. αντιναύαρχο Ανδρέα Συρίγο και του ανακοίνωσε την πρόθεσή του για απομάκρυνση των αξιωματικών, ενώ στη θέση του επικεφαλής στην Επιθεώρηση Εμπορικών Πλοίων καταλαμβάνει ο επίσης αρχιπλοίαρχος Πελοπίδας Αγγελόπουλος, μέχρι χθες Γενικός
 Οι μετατεθέντες είναι οι Αδαμάντιος Κρασανάκης, πλοίαρχος, που τοποθετείται στο ΚΕΣΕΝ, Γιώργος Ράζος, αντιπλοίαρχος, στο Κεντρικό Λιμεναρχείο, Σωτήρης Ζεϊμπέκης, αντιπλοίαρχος, στη Διεύθυνση Εκτακτης Ανάγκης, Χαράλαμπος Ρούκης, στο ΥΕΝ, Δημ. Φωκάς, αντιπλοίαρχος, στο ΥΕΝ, Ηλίας Σαμπατακάκης στη διεύθυνση Προστασίας Θαλασσίου Περιβάλλοντος και ο πλωτάρχης Σταμάτης Ράπτης, στο επιχειρησιακό τμήμα των ειδικών μονάδων του Λιμενικού.
 Στις θέσεις τους τοποθετήθηκαν με την υπουργική απόφαση εκτός από τον «κλαδάρχη» οι Νίκος Γιομελάκης, πλοίαρχος, μέχρι τώρα διοικητής στα ΚΕΣΕΝ, Λευτέρης Φερούσης, αντιπλοίαρχος, Βασίλης Δημητρόπουλος αντιπλοίαρχος, Πέτρος Παπαδόπουλος, αντιπλοίαρχος, Γιώργος Σαρηγιάννης, πλωτάρχης, Αντώνης Σάρδης, πλοίαρχος, και ο πλωτάρχης Γιάννης Ζήκας.
 Mε την ίδια «κατευναστική» απόφαση μετατέθηκαν σε άλλες υπηρεσίες οι πολιτικοί
υπάλληλοι Γιώργος Κατσαφάδος, (αν και συνταξιούχος του ΝΑΤ, εργάζεται και στην
 Ομως εκτός από το «ξήλωμα», ο YEN Xρήστος Παπουτσής, προχώρησε με δική του απόφαση στη συγκρότηση, όπως τονίζει σε σχετική ανακοίνωσή του, Aνεξάρτητης Eπιτροπής Eλέγχου, η οποία θα διερευνά της επώνυμες-τεκμηριωμένες καταγγελίες πολιτών που θα αφορούν την εγκυρότητα των επιθεωρήσεων που θα πραγματοποιούν στα πλοία οι αξιωματικοί και οι πολιτικοί υπάλληλοι της EEΠ.
 H επιτροπή θα αποτελείται από δύο εισαγγελείς, έναν εμπειρογνώμονα που θα ορίζεται από το Nαυτικό Eπιμελητήριο, έναν από το Tεχνικό Eπιμελητήριο Eλλάδος, έναν που θα ορίζει η ΠNΟ, και τον αξιωματικό Γενικό Eπιθεωρητή του Λιμενικού Σώματος.
 Σε περίπτωση επιβεβαίωσης των επωνύμων καταγγελιών, τα πορίσματα θα διαβιβάζονται αυτομάτως στις εισαγγελικές αρχές και στο YEN για την επιβολή πειθαρχικών και διοικητικών κυρώσεων.
 H Διεύθυνση Επιθεωρήσεων Πλοίων είναι η υπηρεσία του υπουργείου Εμπορικής Ναυτιλίας που ως αποστολή και υποχρέωση έχει την επιθεώρηση των πλοίων σε θέματα ναυπηγικά, ναυτιλιακού εξοπλισμού, σωστικών μέσων και πυρασφαλείας, καθώς και την έκδοση όλων των προβλεπόμενων Πρωτοκόλλων Γενικής Επιθεώρησης και Πιστοποιητικών.
 Yπηρετούν σε αυτήν 20 τεχνικοί αξιωματικοί, απόφοιτοι Ανωτάτων Εκπαιδευτικών Ιδρυμάτων και τέσσερις υπαξιωματικοί που χρησιμοποιούνται κυρίως για τη «λάντζα» του γραφείου, ενώ στα τμήματα Ναυπηγικού, Μηχανοηλεκτρολογικού, Ναυτιλιακού Eξοπλισμού Σωστικών Μέσων, Πυρασφαλείας, Ενδιαίτησης-Υγιεινής, Τηλεπικοινωνιών, και Συντονισμού Ελέγχου των κατά τόπους Κλιμακίων Επιθεώρησης
Πλοίων και Εκτακτων Επιθεωρήσεων, υπηρετούν 50 περίπου πολιτικοί υπάλληλοι του
ΥΕΝ, οι οποίοι έχουν και αυτοί τεχνικές γνώσεις, ενώ κάποιοι είναι πλοίαρχοι και μηχανικοί του Εμπορικού Ναυτικού.
 Επικεφαλής της υπηρεσίας, που πολλοί έχουν αποκαλέσει «Πύλη της Κολάσεως», λόγω των ανώνυμων καταγγελιών περί χρηματισμών στους «επιθεωρητές», πολιτικούς
και στρατιωτικούς, βρισκόταν μέχρι και χθες το μεσημέρι ο αρχιπλοίαρχος Λ.Σ. Δαμιανός Δουμάνης, ο οποίος, αν και ήταν διπλωματούχος του Εθνικού Μετσόβειου Πολυτεχνείου, προτίμησε να κάνει καριέρα σαν αξιωματικός του Λιμενικού.
 Tον Οκτώβριο του 1973, σε μία εποχή που ο Στρατός είχε κλειστές τις «πόρτες» του για κάποιους νέους, ο νεαρός τότε χημικός μπαίνει άνευ εξετάσεων στο Λιμενικό και μάλιστα με το βαθμό του υποπλοιάρχου Tεχνικού, ενώ στη συνέχεια τοποθετείται στην Υπηρεσία Προστασίας Θαλασσίου Περιβάλλοντος του ΥΕΝ, όπου και παραμένει έως τις 27 Ιουλίου 1978.
 Την επόμενη μέρα τοποθετείται στην Επιθεώρηση Εμπορικών Πλοίων, ενώ μετά από περίπου τρεις μήνες, άγνωστο γιατί, ξαναγυρίζει στην Προστασία Θαλασσίου Περιβάλλοντος, όπου παραμένει μέχρι το 1987.
 Πλοίαρχος Λ.Σ. πλέον ο κ. Δουμάνης, το Δεκέμβριο του ιδίου έτους γίνεται προξενικός λιμενάρχης Λονδίνου, θέση την οποία κρατά μέχρι το Μάρτιο του 1991 οπότε και επιστρέφει στην Ελλάδα. Παρουσιαζόμενος στο Αρχηγείο του Λιμενικού, τοποθετείται πάλι ως διευθυντής στη Διεύθυνση Προστασίας Θαλασσίου Περιβάλλοντος, όπου παραμένει μέχρι τον Ιανουάριο του 1995, και στη συνέχεια τοποθετείται στα ΚΕΣΕΝ, ενώ τον Ιούλιο του 1996, μετά από μια διένεξη με τον τότε αρχηγό Μανώλη Πελοποννήσιο, δηλώνει παραίτηση και προσλαμβάνεται ωςσυνεργάτης σε εταιρεία που είχε σχέση με τις απορρυπάνσεις της θάλασσας.
 Eνα χρόνο μετά, με τη δυνάμει 4111.10/07/97 απόφαση του τότε ΥΕΝ Σταύρου Σουμάκη, επανέρχεται ως έφεδρος και πάλι στην υπηρεσία, ενώ με αίτησή του ζητεί την ακύρωση του διατάγματος αποστρατείας αφού, όπως τόνιζε, εξαναγκάσθηκε σε παραίτηση. Ακολουθεί ΕΔΕ, η οποία δικαιώνει τον αντιπλοίαρχο τότε Δαμιανό Δουμάνη, ο οποίος προάγεται στο βαθμό του πλοιάρχου και επανέρχεται στο Λιμενικό ως μόνιμο στέλεχος. Το 1998 ο διευθυντής της πολυσυζυτημένης υπηρεσίας προάγεται στο βαθμό του αρχιπλοιάρχου.
 Γιατί όμως μια υπηρεσία που ως αποστολή εκ του νόμου έχει τον έλεγχο όλων των πλοίων, των ελληνικών αλλά και των υπό ξένη σημαία, να κατηγορείται κατά καιρούς από πολλούς ότι «παρανομεί» και μάλιστα σε βαθμό που να της καταλογίζονται σοβαρότατες ευθύνες; 
 Aν και πολλές φορές κάποιοι υπουργοί αλλά και αρχηγοί του Λιμενικού προσπάθησαν να «μπουν» στα άδυτα της υπηρεσίας απέτυχαν, αφού έπεσαν πάνω σε τείχος σιωπής, που διακατέχει τόσο τους αξιωματικούς της ΔΕΠ όσο και τους περίπου 50 πολιτικούς υπαλλήλους, οι οποίοι μάλιστα σαν τεχνικοί υπηρετούν εκεί από την ημέρα που διορίσθηκαν στο Δημόσιο.
 Συνήθως, η Επιθεώρηση Πλοίων βρίσκεται στο στόχαστρο μετά από κάθε σοβαρό ναυτικό ατύχημα. Tις κατηγορίες περί χρηματισμού των στελεχών της εκτοξεύουν άνθρωποι που έχουν σχέση με τη ναυτιλία και ως εκ τούτου θα μπορούσαν να καταγγείλουν τους «διαπλεκόμενους» αξιωματικούς καθ' όλη τη διάρκεια του χρόνου, αφού οι επιθεωρήσεις στα πλοία όλων των τύπων, και ειδικότερα της ακτοπλοΐας πραγματοποιούνται σε τακτά διαστήματα και σύμφωνα με τις διεθνείς ισχύουσες διατάξεις.
 Ομως, ποτέ κανένας από τους καταγγέλλοντες, πλοιοκτήτης ή συνδικαλιστής, που μεταξύ «τυρού και αχλαδίου» τόνιζε ότι έδωσε «φακελάκι» για να βγει «λάδι» μετά την επιθεώρηση το πλοίο του, δεν το έκανε εγγράφως, όχι στις υπηρεσίες του ΥΕΝ αλλά στην Εισαγγελία Πειραιά, η οποία σε συνεργασία με τους εισαγγελείς του Ναυτοδικείου, εφόσον οι εμπλεκόμενοι ήταν αξιωματικοί, θα είχε
 Λένε ότι φοβούνται να καταγγείλουν εγγράφως τον εκβιασμό κάποιων «επιθεωρητών»
αφού μετά, τα πλοία της εταιρείας τους θα μπουν στην «μπλακ λιστ», με αποτέλεσμα στις επόμενες επιθεωρήσεις να «κοκκινίσουν» από τις παρατηρήσεις των επιθεωρητών που θα τα ελέγξουν.
 Κάποιοι άλλοι όμως βολεύονται με το «φακελάκι» αφού τα πλοία τους είναι παλιά και με πολλά προβλήματα στις μηχανές τους, στα τηλεπικοινωνιακά συστήματα, στα
ραντάρ και στις λαμαρίνες, και τα «στραβά μάτια» που θα κάνει κατά τη διάρκεια
των ελέγχων ο επιθεωρητής θα τους γλιτώσουν από μερικές χιλιάδες δολάρια.
