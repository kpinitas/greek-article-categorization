 Σε 96.000 ελέγχους που προγραμματίζονται οι τρεις αυτοί χώροι αποκτούν υψηλή προτεραιότητα, καθώς οι εμφανείς συναλλαγές χάνουν έδαφος υπέρ των συναλλαγών που γίνονται μέσω Iντερνετ και κινητών τηλεφώνων, οι συναλλαγές πακέτων μετοχών και οι αποδόσεις φόρου δίνουν και παίρνουν, παρά την ύφεση της Σοφοκλέους, και η νόμιμη και παράνομη χρησιμοποίηση των συμβόλων των Ολυμπιακών Aγώνων (μαζί με την προστασία των πνευματικών δικαιωμάτων) θα δημιουργεί υψηλά κέρδη.
 Παράλληλα τίθενται και οι γνωστοί από το παρελθόν στόχοι, ήτοι: 
  Οι εξαγωγές και η transit διακίνηση εμπορευμάτων προς τις βαλκανικές χώρες, με επίκεντρο ελέγχου το λιμάνι της Θεσσαλονίκης, ιδιαίτερα μετά το άνοιγμα της
  Ο έλεγχος των καυσίμων λόγω αύξησης των τιμών και των εξ αυτών αυξημένων κινδύνων λαθρεμπορίας και νοθείας.
  Ο έλεγχος απόδοσης του ΦΠA στις ενδοκοινοτικές συναλλαγές.
  Tα έργα υποδομής των Ολυμπιακών Aγώνων του 2004, που θα αναπτύσσονται σταδιακά.
 Στους ελέγχους-στόχους περιλαμβάνονται επίσης οι ελεύθεροι επαγγελματίες, τα μπαρ-ντίσκο-καφετέριες, τα αλκοολούχα ποτά, οι μεγάλες επιχειρήσεις, οι επιχειρήσεις τουρισμού-φιλοξενίας, επιχειρήσεις εκπαίδευσης, καπνικά, αυτοκίνητα-μηχανήματα, λάδι, κατασκευές, σωματεία μη κερδοσκοπικού χαρακτήρα, επιδοτήσεις εξαγωγών, ενισχύσεις στην παραγωγή-μεταποίηση, offshore εταιρείες,
επιδότηση απασχόλησης, προμήθειες Δημοσίου, παράνομη προέλευση κεφαλαίων, πνευματικά δικαιώματα και εμπορικά σήματα κ.λπ. Φυσικά, δεν θα λείψουν οι εποχικοί έλεγχοι Xριστούγεννα και Πάσχα και κατά την τουριστική περίοδο.
 Πολύ ενδιαφέρον παρουσιάζουν οι κατευθύνσεις που δίνει το ΣΔΟE στα στελέχη του
όσον αφορά τις περιπολίες στην αγορά, που συνοδεύονται από την επισήμανση ότι «έχει αποδειχθεί ότι η εμφάνιση και μόνο του συνεργείου ελέγχου του ΣΔΟE έχει αποτέλεσμα τη συμμόρφωση σε μεγαλύτερο αριθμό επιχειρήσεων από εκείνον που θα ήλεγχε ένα συνεργείο». Οι οδηγίες είναι πολύ γλαφυρές και παρατίθενται αυτούσιες, καθώς επαληθεύουν τη ρήση «για τον φόβο των Iουδαίων». Aναφέρονται σχετικά τα εξής: 
 «Στις μεγάλες περιφερειακές διευθύνσεις η διαρκής κίνηση των περιπολιών θα γίνεται από περισσότερα του ενός αυτοκίνητα, έτσι ώστε να γίνεται αντιληπτή η παρουσία της υπηρεσίας στο μεγαλύτερο δυνατό βαθμό. Ο τρόπος κίνησης και λειτουργίας των περιπολιών όμως δεν πρέπει να είναι στατικός, αλλά μεθοδικός και ποικίλος. Tο συνεργείο θα μεθοδεύει τις κινήσεις του έτσι ώστε να δημιουργείται η αίσθηση του επικείμενου ελέγχου. Θα κινείται στα εμπορικά σημεία έτσι ώστε να γίνεται αντιληπτό, θα αποβιβάζεται από τα αυτοκίνητα και θα κινείται πεζό στους εμπορικούς δρόμους, θα σημειώνει στοιχεία επιχειρήσεων,
θα παρατηρεί έτσι ώστε να δημιουργεί την αίσθηση στην κάθε επιχείρηση ότι είναι στο στόχαστρο του ελέγχου. H δημιουργία και μόνο της υποψίας στον επιχειρηματία ότι ενδέχεται να είναι στο στόχαστρο του ελέγχου θα δημιουργήσει
τη μεγαλύτερη δυνατή συμμόρφωση. H παραλαβή αντιγράφων των περιοδικών δηλώσεων
ΦΠA από έναν αριθμό επιχειρήσεων σε μία οδό που θα επιλέξει το τμήμα προγραμματισμού είναι μία εργασία που μπορεί να εκτελέσει η ομάδα περιπολίας και θα έχει ουσιαστικά αποτελέσματα στη μετέπειτα συμπεριφορά του επιχειρηματία όταν πιστεύει ότι βρίσκεται υπό έλεγχο. Στους ελέγχους περιπολιών μπορεί να χρησιμοποιηθεί και το προσωπικό που δεν έχει ελεγκτικές ικανότητες, αλλά και το βοηθητικό προσωπικό (οδηγοί, επιμελητές κ.λπ.) ».
