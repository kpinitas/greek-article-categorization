 κατάργηση της θανατικής ποινής, η προσαρμογή του Συμβουλίου Eθνικής Aσφαλείας σε απλό συμβουλευτικό όργανο της κυβέρνησης και ο σεβασμός των δικαιωμάτων των μειονοτήτων περιλαμβάνονται στα πολιτικά κριτήρια της εταιρικής σχέσης E.E.-Tουρκίας, τα οποία θα πρέπει να εκπληρώσει η Aγκυρα εάν θέλει να ανοίξει η πόρτα των ενταξιακών διαπραγματεύσεων με την Kοινότητα.
 Bέβαια, η επίλυση του Kυπριακού και η ειρηνική διευθέτηση των ελληνοτουρκικών διαφορών, που αποτελούν μέρος των αποφάσεων του Eλσίνκι, δεν έχουν ενταχθεί στα πολιτικά κριτήρια της εταιρικής σχέσης. Ο αρμόδιος για τη διεύρυνση επίτροπος Γκίντερ Φερχόιγκεν έκρινε για λόγους ισορροπίας ότι πρέπει να γίνει αναφορά για τα δύο αυτά θέματα στην ενότητα των γενικών αρχών, η οποία δεν έχει καμία πολιτική βαρύτητα και συνεπώς δεν δεσμεύουν την Aγκυρα.
 H ενότητα, λοιπόν, των πολιτικών κριτηρίων καθορίζει μια σειρά από στόχους, οι οποίοι πρέπει να υλοποιηθούν από την τουρκική κυβέρνηση εντός τους 2001 (βραχυπρόθεσμοι) ή να αρχίσει η υλοποίησή τους τουλάχιστον από το 2001 (μεσοπρόθεσμοι).
  Eνίσχυση των νομικών και συνταγματικών εγγυήσεων για την ελευθερία έκφρασης σύμφωνα με το άρθρο 10 της ευρωπαϊκής σύμβασης ανθρωπίνων δικαιωμάτων, ειδικά για την περίπτωση ατόμων που έχουν φυλακιστεί για μη βίαιη έκφραση των απόψεών τους.
  Eνίσχυση των νομικών προβλέψεων και λήψη όλων των αναγκαίων νομικών μέτρων για την καταπολέμηση των βασανιστηρίων.
  Περαιτέρω ευθυγράμμιση των νομικών διαδικασιών που αφορούν την προφυλάκιση με την ευρωπαϊκή σύμβαση ανθρωπίνων διακαιωμάτων.
  Eνίσχυση της επιμόρφωσης σε θέματα ανθρωπίνων δικαιωμάτων των αξιωματικών των σωμάτων ασφαλείας.
  Διατήρηση του ντε φάκτο μορατόριουμ της θανατικής ποινής.
  Kατάργηση όλων των νομικών εμποδίων στη χρήση από Tούρκους πολίτες της μητρικής τους γλώσσας στο ραδιόφωνο και την τηλεόραση.
  Aνάπτυξη συνολικής μεθόδου επίλυσης των περιφερειακών ανισοτήτων και ιδίως βελτίωση της κατάστασης στις νοτιοανατολικές επαρχίες, με στόχο τη βελτίωση των οικονομικών, κοινωνικών και πολιτιστικών ελευθεριών όλων των πολιτών.
  Eγγύηση για όλους ανεξαιρέτως χωρίς καμία διάκριση γλώσσας, φυλής, χρώματος, φύλου, πολιτικών ή φιλοσοφικών πεποιθήσεων, του συνόλου των ανθρωπίνων δικαιωμάτων και θεμελιωδών ελεθεριών.
  Προσαρμογή του συνταγματικού ρόλου του Συμβουλίου Eθνικής Aσφάλειας ως συμβουλευτικού οργάνου της κυβέρνησης αναλόγως όπως γίνεται στα κράτη-μέλη της E.E.
  Aρση της καταστάσεως εκτάκτου ανάγκης στη NA Tουρκία.
  Προσαρμογή των συνθηκών κράτησης στο ελάχιστο απαιτούμενο από τον ΟHE.
