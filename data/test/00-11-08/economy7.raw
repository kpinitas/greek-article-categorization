 τα παλαιότερα των υποδημάτων τους φαίνεται πως εξακολουθούν να γράφουν το δικαίωμα των μετόχων τους στην ενημέρωση, μικροί ή μεγαλύτεροι «πρωταγωνιστές»
 Η χθεσινή μακροσκελής λίστα της Επιτροπής Κεφαλαιαγοράς με τους 9 συνολικά παραβάτες (5 εταιρείες και 4 φυσικά πρόσωπα) που καλούνται να πληρώσουν συνολικά πρόστιμα ύψους περίπου 150 εκατ. δρχ., κυρίως επειδή απέφυγαν να ενημερώσουν για τις χρηματιστηριακές τους συναλλαγές, το επιβεβαιώνει απόλυτα.
Αποτελεί δε ένα ηχηρό μήνυμα προς πάσα κατεύθυνση ότι οι αρχές είναι διατεθειμένες να αντιμετωπίσουν με κάθε μέσο την πληγή της ελλιπούς ενημέρωσης, της αδιαφάνειας αλλά και των απαράδεκτων πρακτικών που υιοθετούν πολλές χρηματιστηριακές εταιρείες και εισηγμένες επιχειρήσεις στη Σοφοκλέους. 
 Στη χθεσινή της συνεδρίαση, λοιπόν, η διοίκηση της Επιτροπής Κεφαλαιαγοράς δεν
στάθηκε καθόλου φειδωλή απέναντι σε όσες περιπτώσεις ανακάλυψε ότι υπήρχε παραβίαση των κανονισμών, και δη του Π.Δ. 51/92 που ορίζει τις υποχρεώσεις των
βασικών μετόχων ως προς την ενημέρωση που παρέχουν για τις χρηματιστηριακές πράξεις, αλλά και του κώδικα δεοντολογίας των Εταιρειών Παροχής Χρηματιστηριακών και Επενδυτικών Υπηρεσιών. 
 Το υψηλότερο πρόστιμο, ύψους 50.000.000 δρχ., επιβλήθηκε στη χρηματιστηριακή εταιρεία Capital AXEΠΕΥ, η οποία, σύμφωνα με την Ε.Κ. διαχειρίστηκε κατά τέτοιο τρόπο εντολές πελατών της που δεν διασφάλισε την εύρυθμη λειτουργία της
αγοράς. Συγκεκριμένα, διαπιστώθηκε ότι αντί η εταιρεία να διεκπεραιώσει τμηματικά και με μεγάλη εντολή πελάτη της που είχε δοθεί κατά την προσυνεδρίαση, την εκτέλεσε στο σύνολό της προς το τέλος της συνεδρίασης και με μία μόνον εντολή, αδιαφορώντας για την εύρυθμη λειτουργία της αγοράς και τα
συμφέροντα του πελάτη της. Για την ίδια υπόθεση τιμωρήθηκε με πρόστιμο 10.000.000 και ο διευθύνων σύμβουλος της εταιρείας Αναστάσιος Τριανταφυλλάκης,
ο οποίος φέρεται να υπέβαλε ψευδή και ανακριβή στοιχεία σχετικά με την υπόθεση
 Με απόφαση της Επιτροπής Κεφαλαιαγοράς, «λουκέτο» θα βάλει η εταιρεία Bonson ΑΕΛΔΕ, της οποίας απαγορεύεται πλέον η λειτουργία επειδή «έχει υποπέσει σε επανειλημμένες και σημαντικές παραβάσες της χρηματιστηριακής νομοθεσίας και η συνέχιση της λειτουργίας της δημιουργεί κίνδυνο για την εύρυθμη λειτουργία της
 Σημαντικά μεγάλο πρόστιμο, ύψους 40.750.000 δρχ., καλείται να πληρώσει και ο εκ των βασικών μετόχων της εταιρείας «Αρτοβιομηχανία Καραμολέγκος», Εμμανουήλ Καραμολέγκος, ο οποίος μείωσε το ποσοστό των μετοχών που κατείχε στην εταιρεία
χωρίς ωστόσο να το δημοσιοποιήσει εμπρόθεσμα, καθώς και διότι δεν ενημέρωσε τις αρχές για μεταβολή ποσοστού συμμετοχής πάνω από 1, 5%, όπως ορίζει το Π.Δ. 51/92. Για τον προαναφερόμενο λόγο τιμωρήθηκε με πρόστιμο 4.333.000 δρχ. και η
 Ακόμη, πρόστιμο 15.170.000 δρχ. επιβλήθηκε στην εταιρεία «Prinemo Trading Ltd», μέτοχο της ΑΕΓΕΚ, διότι απέκτησε τον έλεγχο ποσοστού άνω του 10% χωρίς να το δημοσιοποιήσει εμπρόθεσμα. 
 Aλλα 14.490.000 δρχ. καλείται να πληρώσει ως πρόστιμο η εταιρεία «Ελληνική Τεχνοδομική», μέτοχος της ΤΕΒ, διότι μείωσε το ποσοστό συμμετοχής της στην εταιρεία, χωρίς ωστόσο και εκείνη να ενημερώσει εμπρόθεσμα. 
 Για την ίδια παράβαση επιβλήθηκε πρόστιμο 5.490.000 δρχ. στην εταιρεία «Eagle Enterprises SA», μέτοχο της «Παπουτσάνης ΑΒΕΕ». Στα δόκανα της Επιτροπής Κεφαλαιαγοράς έπεσε και η Τράπεζα Πειραιώς που τιμωρήθηκε με 4.202.000 δρχ. επειδή ως μέτοχος των εταιρειών Τέρνα και ΓΕΚ προέβη σε πώληση μετοχών αλλά δεν δημοσιοποίησε εμπρόθεσμα τις προθέσεις της. 
 Ο κύκλος των προστίμων γι' αυτή την εβδομάδα έκλεισε με τον Κωνσταντίνο Περτσινίδη, μέτοχο της ομώνυμης εταιρείας, ο οποίος καλείται να πληρώσει 4.000.000 δρχ. διότι «ξέχασε» να ενημερώσει τις αρχές, ότι μείωσε το ποσοστό συμμετοχής στην εταιρεία του. 
 Στη χθεσινή της συνεδρίαση η Επιτροπή Κεφαλαιαγοράς ενέκρινε ακόμη την αύξηση του μετοχικού κεφαλαίου των εταιρειών «Μύλοι Κεπενού» και «Medicon Hellas» και
την εισαγωγή των μετοχών τους στην Παράλληλη Αγορά, ενώ έδωσε άδειες λειτουργίας στις εταιρείες «Μagna Trust Επενδυτική ΑΕΕΧ» και «Allianz Finance ΑΕΠΕΥ». 
