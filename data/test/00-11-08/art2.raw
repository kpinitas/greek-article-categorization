 αρχή της αδήριτης ανάγκης για διεθνή συμφιλίωση ανάμεσα στους λαούς, ο πολιτισμός ως ύψιστο αγαθό που προσφέρει η ελευθερία και η έρευνα για την αειφορία του φυσικού περιβάλλοντος τιμήθηκαν χθες στα πρόσωπα τριών ανθρώπων που έχουν προσφέρει ο καθένας το λιθαράκι του για την αναβάθμιση του παγκόσμιου πολιτισμού. 
 Σε εκδήλωση που πραγματοποιήθηκε χθες στο Μέγαρο Μουσικής, ο πρώην πρόεδρος της Γαλλικής Δημοκρατίας Βαλερί Ζισκάρ ντ' Εστέν, ο μουσικοσυνθέτης Μίκης Θεοδωράκης και ο περιβαλλοντολόγος Τζον Ντοράν επιβραβεύτηκαν για την πολύπλευρη δράση τους από το Ιδρυμα Ωνάση, με ποσό 250.000 δραχμών έκαστος. 
 Τα Διεθνή Bραβεία Ωνάση απένειμε ο Πρόεδρος της Δημοκρατίας Κωνσταντίνος Στεφανόπουλος παρουσία του προέδρου της Ν.Δ. Κώστα Καραμανλή, του προέδρου του
Συνασπισμού Νίκου Κωνσταντόπουλου, του προέδρου της Βουλής Απόστολου Κακλαμάνη, του υπουργού Πολιτισμού Θεόδωρου Πάγκαλου, του υπουργού Εργασίας Τάσου Γιαννίτση, του δημάρχου Αθηναίων Δημήτρη Αβραμόπουλου και άλλων παραγόντων της δημόσιας ζωής. 
 Ο κ. Ντ' Εστέν αναφέρθηκε στον τρόπο με τον οποίο έχει επιδράσει καθοριστικά η
ελληνική σκέψη στη διαμόρφωση της ευρωπαϊκής και τόνισε ότι η Ελλάδα σήμερα έχει εκπληρώσει όλες τις αναγκαίες προϋποθέσεις για να μπει στην ομάδα των κρατών που συντελούν στην πρόοδο της Ευρώπης. 
 Αναφερόμενος στο όραμα των ιδρυτών της Ευρωπαϊκής Ενωσης διευκρίνισε ότι στόχος δεν πρέπει να είναι απλώς ένας θεσμός που ονειρεύεται τις ελεύθερες συναλλαγές, τους εμπορικούς νόμους και το κοινό νόμισμα ενταγμένος στο ΝΑΤΟ και προσηλωμένος στα ανθρώπινα δικαιώματα. Αλλά μια διευρυμένη Ευρώπη με θεσμούς που λειτουργούν ικανοποιητικά, η οποία θα διαπνέεται από τις αρχές της
 Για την ελευθερία του ανθρώπου μέσα από την τέχνη μίλησε ο μουσικοσυνθέτης Μίκης Θεοδωράκης, επισημαίνοντας ότι ο πολιτισμός είναι φορέας ειρήνης. Τόνισε
ότι δεν πρέπει να μας αποπροσανατολίζουν κραυγαλέα γεγονότα που συνήθως αφορούν τις διαμάχες μεταξύ των εξουσιών (εθνικιστικών, οικονομικών, θρησκευτικών, ιδεολογικών), οι οποίες καταλήγουν σε αιματηρές συρράξεις με απροσμέτρητες απώλειες για τους απλούς ανθρώπους.
 «Φανταστείτε ποια θα ήταν η ανάπτυξη της παιδείας και του πολιτισμού, και τελικά του ανθρώπου, εάν οι κυβερνήσεις διέθεταν για τη διάδοση των έργων τέχνης ποσά ανάλογα μ' εκείνα των πολεμικών εξοπλισμών...» σημείωσε ο κ. Θεοδωράκης.
 Την ανάγκη διπλασιασμού της παραγωγής τροφίμων τον 21ο αιώνα, ώστε να τραφεί ο
πληθυσμός της Γης, επισήμανε ο περιβαλλοντολόγος Τζον Ντοράν. Το χρηματικό έπαθλο του βραβείου Ωνάση για το Περιβάλλον που του απονεμήθηκε, ο κ. Ντοράν ανακοίνωσε ότι θα το διαθέσει για τη δημιουργία ενός κοινωφελούς ιδρύματος με το ίδρυμα Brethren για τη χορήγηση εκπαιδευτικών υποτροφιών σε φοιτητές και επιστήμονες που ενδιαφέρονται για τη μελέτη θεμάτων που αφορούν την παγκόσμια πείνα, την περιβαλλοντική συνείδηση και την αειφόρο ανάπτυξη.
