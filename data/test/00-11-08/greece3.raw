 ι νέοι στις χώρες του πρώην ανατολικού μπλοκ πληρώνουν βαρύ τίμημα από τη μετάβαση στην οικονομία της ελεύθερης αγοράς: αποκαλυπτικό για την έκταση αυτού του γεγονότος είναι πως στη δεκαετία 1989-1998 αυξήθηκαν οι αυτοκτονίες των νέων ηλικίας 15-24 ετών σε 16 από τις 24 χώρες που εξετάστηκαν.
 Κι ενώ μόνο σε οκτώ χώρες οι αυτόχειρες παρουσίασαν μικρή μείωση, υπήρξαν περιπτώσεις, όπως στη Ρωσία, τη Λευκορωσία, τη Λιθουανία, το Τουρκμενιστάν, όπου οι αυτοκτονίες σχεδόν διπλασιάστηκαν: ακραία ένδειξη της κατήφειας και της πίεσης που αντιμετωπίζουν σ' αυτά τα κράτη οι νέοι.
 Αυτό είναι ένα από τα σημαντικά ευρήματα της πρώτης έρευνας για την κατάσταση των 65 εκατομμυρίων νέων 15-24 ετών, την οποία πραγματοποίησε η UNICEF στις 27
χώρες της Ανατολικής και της Κεντρικής Ευρώπης και την Κοινοπολιτεία Ανεξάρτητων Κρατών. Η μελέτη για τους «Νέους Ανθρώπους σε Μεταβαλλόμενες Κοινωνίες» αντανακλά με τους δείκτες της το πώς η αύξηση της φτώχειας και η εξασθένηση της κοινωνικής συνοχής επιδείνωσε τα προβλήματα που οδηγούν σε εξασθενημένη υγεία και επικίνδυνες συμπεριφορές, όπως είναι η φτωχή διατροφή, η επικίνδυνη σεξουαλική συμπεριφορά και η χρήση ουσιών.
 Απευθύνοντας έκκληση ώστε να ληφθεί μέριμνα για τις επιπτώσεις της οικονομικής
και κοινωνικής αναπροσαρμογής στους νέους της περιοχής, η έρευνα διαπιστώνει: 
  Σοβαρούς κινδύνους για την υγεία μιας γενιάς από την επικείμενη εξάπλωση του
AIDS. Η αύξηση των νέων κρουσμάτων είναι σταθερή στις περισσότερες χώρες, στην
Ουκρανία και τη Ρωσία η αύξηση είναι θεαματική με τα μισά κρούσματα, συνολικά,
σ' αυτές τις χώρες να αφορούν νέους κάτω των 24 ετών, ενώ επισημαίνεται πως το
«χειρότερο δεν έχει έλθει ακόμη». Αύξηση παρουσιάζουν ακόμη η κατανάλωση αλκοόλ, ναρκωτικών, το κάπνισμα και το ποσοστό αυτοκτονιών, ενώ σε 11 χώρες το
ποσοστό θνησιμότητας των νέων είναι υψηλότερο απ' ό,τι ήταν πριν από μια δεκαετία.
  Ο μέσος όρος ανεργίας μεταξύ των νέων βρίσκεται στο 30% για 18 χώρες για τις
οποίες υπάρχουν διαθέσιμα στοιχεία και είναι διπλάσιος από το συνολικό δείκτη ανεργίας. Αγνωστο φαινόμενο στην προηγούμενη γενιά, η ανεργία κυμαίνεται από 7% στην Τσεχία μέχρι και 70% στην ΠΓΔΜ.
  Περισσότεροι από ένα στους τρεις νέους 15-18 ετών εγκαταλείπουν το σχολείο. Ο αριθμός τους αυξήθηκε κατά τρία εκατομμύρια από το 1989, ανεβάζοντας τον αριθμό αυτόν στα εννέα εκατομμύρια παρά την υψηλή εκτίμηση των νέων για την αξία της εκπαίδευσης, καθώς οι περισσότερες ευκαιρίες που υπάρχουν τώρα συνοδεύονται από μεγαλύτερες ανισότητες και περιθωριοποίηση.
  Μισό εκατομμύριο έφηβοι κάθε χρόνο μεταξύ των 27 εκατομμυρίων νέων 14-17 ετών της περιοχής έρχονται σε σύγκρουση με το νόμο. Διαπιστώνεται διπλάσια αύξηση της εγκληματικότητας από το 1989, και αύξηση της υποτροπής.
  Οι νέοι υποστηρίζουν περισσότερο τις δημοκρατικές μεταρρυθμίσεις απ' ό,τι οι
γονείς τους, ωστόσο έχουν την τάση να συμμετέχουν λιγότερο ως ψηφοφόροι και να
κρατούν μια πιο κριτική και επιφυλακτική στάση απέναντι στο νέο σύστημα.
 «Αυτή η γενιά παρομοιάζεται συχνά με το νικητή αυτής της μετάβασης, αλλά μας προβληματίζουν οι χιλιάδες των νέων που πληρώνουν το τίμημα γι' αυτήν: οι χρήστες ναρκωτικών, τα παιδιά που ζουν στο δρόμο, η πορνεία στα νεαρά κορίτσια, η μακροχρόνια ανεργία και οι φορείς του AIDS. Ο αριθμός όλων αυτών μεγαλώνει διαρκώς», με αυτή τη δήλωση η διευθύντρια της «UNISEF» Κάρολ Μπελαμί
