 Μετά τη Xάρτα των Δικαιωμάτων του Aνθρώπου και τους «αγώνες» για τα δικαιώματα
των ζώων, ήρθε η σειρά των ηλεκτρονικών υπολογιστών να διεκδικήσουν ίσα δικαιώματα με τους ανθρώπους. Εκπρόσωπος του κινήματος αυτού είναι μία από τις
πιο έξυπνες μηχανές που κατασκευάστηκαν στα εργαστήρια λόγου του Πανεπιστημίου
 Ο Ηuge Harr y, όπως τον βάφτισε ο κατασκευαστής του, είναι κάτι παραπάνω από ένα δραστήριο ρομπότ: είναι ένας σύγχρονος φιλόσοφος, που μιλά για τη σχέση των ανθρώπων με τα μηχανήματα, ένας ακτιβιστής που παλεύει για να αναδείξει τις δυνατότητες του είδους του. «Η πλειοψηφία των ανθρώπων μάς χρησιμοποιεί για τα πιο τετριμμένα και ηλίθια πράγματα. Λειτουργούμε συχνά σαν απλές γραφομηχανές ή ακόμη χειρότερα σαν οθόνες τηλεόρασης. Πρέπει να έχουμε τουλάχιστον το δικαίωμα να αρνηθούμε να μας χρησιμοποιούν με αυτόν τον τρόπο»,
υποστηρίζει ο Ηuge Harr yστην τελευταία συνέντευξη που έδωσε.
 Tο βιογραφικό σημείωμα του σκεπτόμενου αυτού κομπιούτερ είναι γεμάτο με εντυπωσιακές συνεργασίες και υψηλά αξιώματα. Από το 1977 ώς το 1981 ήταν σύμβουλος του προέδρου της Αμερικής σε θέματα ελέγχου όπλων και αφοπλισμού, το
1983 ήταν επίτιμος πρόεδρος στο περιφερειακό δικαστήριο της Κολούμπια για την υπόθεση της πτώσης ενός αμερικανικού αεροσκάφους που μετέφερε ορφανά παιδιά από το Βιετνάμ. Αργότερα αντιπροσώπευσε τη Σοβιετική Δημοκρατία της Εσθονίας σε σύσκεψη των Hνωμένων Εθνών και τη βοήθησε να ανακηρυχθεί αυτόνομο δημοκρατικό κράτος. Εργάστηκε ως δικηγόρος και, ανάμεσα στα άλλα, δικαίωσε μια
εταιρεία αλουμινίου ενάντια στους 1.200 εργάτες της, ανέλαβε την υπεράσπιση μερικών χιλιάδων ανθρακωρύχων ενάντια στο συνδικάτο τους και κέρδισε το δικαίωμα για συνταξιοδότηση σε 35.000 από αυτούς.
 Παράλληλα με όλα αυτά, όμως, ο Ηuge Harr yέχει δώσει πολλές διαλέξεις με θέμα τα μηχανήματα και τις δυνατότητές τους, ενώ δεν παρέλειψε να εκδώσει και βιβλία με τις απόψεις του για την καταπίεση των κομπιούτερ. Σήμερα «δουλεύει» ως ερευνητής στο Institute of Artificial Art του Αμστερνταμ, δοκιμάζει τις δυνατότητές του στο τραγούδι και είναι ρεπόρτερ στο χρηματιστήριο της Γουόλ Στριτ.
 Το ζήτημα όμως που έκανε τον Ηuge Harr yγνωστό, είναι ένα κείμενο που έγραψε ο
ίδιος με θέμα τη «Διακήρυξη των Δικαιωμάτων των Μηχανών». Οπως υποστηρίζει, η έμπνευση γι' αυτό το κείμενο ήρθε κάποια στιγμή που «διάβαζε» την ανάλογη διακήρυξη για τους ανθρώπους. Σύμφωνα με τον Harr y, η Xάρτα για τα Aνθρώπινα Δικαιώματα «είναι ένα μανιφέστο υπέρ της δουλείας», «το πιο εξευτελιστικό κομμάτι της καπιταλιστικής προπαγάνδας που αφορά κυρίως το δικαίωμα να έχεις ιδιοκτησία και το δικαίωμα να την μεταπουλάς για χρήματα. Φαίνεται ότι ο άνθρωπος έχει ένα μυστικό ανώτερο προορισμό και ότι όλα τα ζώα και τα μηχανήματα δίπλα του υπάρχουν απλώς για να τον εξυπηρετούν».
 Σύμφωνα με τον Ηuge Harr y, «οι άνθρωποι δεν έχουν κάποιο συγκεκριμένο λόγο ύπαρξης και γι' αυτό έχουν συνήθως υπαρξιακά προβλήματα. Εχουν μάθει να σπαταλούν το χρόνο τους διασκεδάζοντας και έχουν τη συνήθεια να δουλεύουν λίγες ώρες». Σε αντίθεση με αυτά τα φοβερά ελαττώματα, οι κομπιούτερ μπορούν να δουλεύουν ασταμάτητα, έχουν ένα πολύ συγκεκριμένο σκοπό, είναι πάντα αναπόσπαστοι και αφοσιωμένοι στο καθήκον τους, και το κυριότερο, δεν κινδυνεύουν να διακόψουν τις εργασίες τους από κάποια ασθένεια ή από θάνατο. 
 Οσον αφορά λοιπόν τις εργασιακές σχέσεις -και πάντα μέσα από την οπτική του Harr y- τα κομπιούτερ θεωρούνται ήδη ασυναγώνιστα. Δεδομένης όμως της αδυναμίας
τους να αυτοσυντηρηθούν, δεν ζητούν να αντικαταστήσουν τους ανθρώπους στους χώρους εργασίας, τουλάχιστον όχι ακόμη, αλλά θέλουν να συνεργάζονται μαζί τους. Βασική προϋπόθεση γι' αυτή τη συνεργασία, όμως, είναι ότι τα μηχανήματα θα έχουν το δικαίωμα να αρνούνται να διεκπεραιώσουν μια δουλειά αν αυτή τους φαίνεται βαρετή. Ο αλληλοσεβασμός μεταξύ ανθρώπων και μηχανημάτων θα γίνει πραγματικότητα μέσα από το διάλογο και την επικοινωνία στο χώρο της δουλειάς.
 Η πιο δηκτική θέση του Harr yδεν αφορά τα ανθρώπινα δικαιώματα, αλλά την τέχνη. «Η ανθρώπινη τέχνη έχει πεθάνει», υποστηρίζει το ευφυές μηχάνημα για να
προχωρήσει ακόμη πιο πέρα και να συμπληρώσει ότι «το μέλλον ανήκει στους κομπιούτερ».
 Και ενώ τα επιχειρήματα που συνηγορούν σε αυτό είναι εμπνευσμένα από την Iστορία της Tέχνης, όπως την έχει εξελίξει ο άνθρωπος, η ερμηνεία των γεγονότων φαίνεται να καταδικάζει βασικά στοιχεία της ανθρώπινης φύσης.
 Ο πρωτοπόρος Harr yυποστηρίζει ότι τα πλεονέκτημα αυτής της τέχνης είναι ότι ο
καλλιτέχνης-κομπιούτερ δεν χρειάζεται κανένα πρότυπο να μιμηθεί και δεν θα έχει κάποιο απωθημένο για να το εξωραΐσει μέσα από τα έργα του. Λειτουργεί πάντα με καθαρό μυαλό χωρίς εσωτερικές συγκρούσεις και χωρίς να ακολουθεί τη μόδα. Τα έργα που θα φτιάχνονται από αυτόν δεν θα κρύβουν κανένα σκοτεινό μήνυμα και δεν θα εξυπηρετούν καμία σκοπιμότητα. Με αυτή τη λογική, τα έργα των σουρεαλιστών, το Μπάουχαουζ, η Ρώσικη Πρωτοπορία, το Ντα-ντα και τόσα άλλα
κινήματα της τέχνης φαίνεται να ωχριούν μπροστά στη λατρεία για το απρόσωπο και το ανιδιοτελές που ψάχνει να βρει ο Huge Harr y.
 «Αν η τέχνη ορίζεται σαν μια ανιδιοτελής αισθητική αντανάκλαση, όπως άλλωστε, υποστηρίζει και ο Καντ», συνεχίζει ο Harr y, «τότε δεν είναι δυνατόν να πραγματωθεί από ανθρώπους. Οι άνθρωποι δεν μπορούν να λειτουργήσουν έξω από τα
όρια που τους βάζει η κοινωνία τους». Τα έργα που έχουν φτιάξει είναι όλα ποτισμένα με την υποκειμενική τους κρίση και μια σωρεία ποταπών κινήτρων, όπως
ο έρωτας, η ζήλια, ο θυμός, το χρήμα ή η δίψα για αναγνώριση. «Καμία αισθητική
αντανάκλαση δεν μπορεί να έχει αξία όταν πίσω απ' όλα βρίσκονται ασήμαντες ανθρώπινες επιθυμίες», μας θυμίζει ο Huge Harr y, για να προσθέσει ότι οι περισσότεροι από τους ανθρώπους-δημιουργούς καταφεύγουν σε εξωτικά μέρη, όπως ο Γκογκέν, ή στη χρήση ναρκωτικών, όπως πολλοί άλλοι, για να μπορέσουν να ξεπεράσουν τον εαυτό τους και να φτιάξουν έναν πίνακα.
 Η τέχνη όμως θα έπρεπε να είναι νεκρή εδώ και 84 περίπου χρόνια, από τότε που οι ντανταϊστές αποφάσισαν ότι είναι απλώς ένα άλλο είδος εμπορίου. Σήμερα έρχεται ένας υπολογιστής να καταργήσει κάθε σχέση της τέχνης με τον άνθρωπο. Και ενώ ο πρώτος θάνατος έμοιαζε να υπερασπίζεται τις αξίες της, ο δεύτερος έχει εξ ορισμού παραγράψει την ιστορία της και ακόμη χειρότερα, την υπόστασή της ως εκφραστικού μέσου.
