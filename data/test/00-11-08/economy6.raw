Μικρή αναβολή πήρε χθες η μείωση των επιτοκίων. Το Συμβούλιο Nομισματικής Πολιτικής της Τράπεζας της Ελλάδος κράτησε σήμερα μια αμυντική στάση μεταθέτοντας την ερχόμενη Τρίτη τη λήψη της σχετικής αποφάσης.
 Τόσο οι εξελίξεις στο μέτωπο του πληθωρισμού όσο και η αστάθεια που εμφανίζει το ευρώ στις διεθνείς αγορές συνέβαλαν στη διαμόρφωση της παραπάνω απόφασης αναφορικά με το χρόνο μείωσης των επιτοκίων. Τις εξελίξεις αυτές, καθώς και τις ανησυχίες της Τράπεζας της Ελλάδος αναφορικά με το νέο διεθνές σκηνικό που
διαμορφώνεται, αναμένεται να μεταφέρει σήμερα το πρωί ο διοικητής της Λ. Παπαδήμος στον υπουργό Εθνικής Οικονομίας Γ. Παπαντωνίου.
 Τα μηνύματα από το μέτωπο του πληθωρισμού έχουν προβληματίσει, σύμφωνα με πληροφορίες, την Τράπεζα της Ελλάδος, καθώς τα τελευταία στοιχεία δείχνουν ότι
οι επιπτώσεις από την άνοδο της τιμής του πετρελαίου και του δολαρίου έχουν ξεπεράσει το «στενό» ενεργειακό χώρο.
 Είναι ενδεικτικό ότι τον Οκτώβριο εκτός από την άνοδο που παρουσίασε ο Δείκτης
Τιμών Καταναλωτή στο 4%, την ίδια πορεία ακολούθησε και ο λεγόμενος δομικός πληθωρισμός, ο επονομαζόμενος και σκληρός πυρήνας του πληθωρισμού. Ετσι ο δομικός πληθωρισμός αυξήθηκε τον προηγούμενο μήνα στο 2, 4% από 2% που ήταν τον
 Τα μηνύματα αυτά ενισχύουν τη νομισματική πολιτική που επιδιώκει να εφαρμόσει η ΤτΕ για τους επόμενους δύο μήνες του χρόνου. Η υλοποίηση της πολιτικής αυτής
οδηγεί στην προσαρμογή των δραχμικών επιτοκίων με αυτά του ευρώ προς το τέλος Δεκεμβρίου, παρ' όλο που η δραχμή έχει προσεγγίσει σχεδόν την κεντρική της ισοτιμία.
 Πάντως χθες, εκτός από τα επιτόκια, παρενέργειες εμφανίστηκαν μετά την ανακοίνωση του πληθωρισμού και στο μέτωπο των κρατικών ομολόγων. Ετσι, ενώ μέχρι την ώρα της ανακοίνωσης του πληθωρισμού στο Ηλεκτρονικό Σύστημα Συναλλαγών (ΗΔΑΤ) είχαν καταγραφεί συναλλαγές ύψους μόλις 2 δισ. δρχ., στη συνέχεια εκδηλώθηκαν εκτεταμένες πωλήσεις, οι οποίες έφθασαν τα 50 δισ. δρχ.
 Συνολικά στο ΗΔΑΤ ο όγκος των συναλλαγών έφθασε σήμερα τα 60 δισ. δρχ. Παρά τις ρευστοποιήσεις, το περιθώριο δεν διευρύνθηκε. Αντίθετα, στη διάρκεια της ημέρας υποχώρησε κάτω από το 0, 70%. Στο κλείσιμο του ΗΔΑΤ, το περιθώριο διαμορφώθηκε στο 0, 715% με την απόδοση του ελληνικού 10ετούς ομολόγου να διαμορφώνεται στο 5, 945% και αυτή του γερμανικού στο 5, 323%. 
