 Σύμφωνα με εκτιμήσεις τραπεζικών στελεχών, στην αγορά υπάρχει ένα «έλλειμμα ρευστότητας» της τάξεως των 500 δισ. δρχ., την οποία θα πρέπει να καλύψει αύριο η Τράπεζα της Ελλάδος, στην καθιερωμένη παρέμβασή της, προκειμένου να εξομαλυνθούν τα επιτόκια στη διατραπεζική αγορά. Παράλληλα, η ρευστότητα πιέζεται από τις εκροές συναλλάγματος, οι οποίες συνεχίστηκαν και χθες. 
 Είναι χαρακτηριστικό ότι η Τράπεζα της Ελλάδος παρενέβη και χθές στην αγορά συναλλάγματος, διοχετεύοντας περίπου 100 εκατ. ευρώ. Ετσι, αρθροιστικά οι παρεμβάσεις της ΤτΕ στο Fixing, τις τελευταίες δέκα ημέρες έχουν ξεπεράσει τα 750 εκατ. ευρώ.
 Πηγές της Τράπεζας της Ελλάδος επισημαίνουν ότι ένα μέρος από την αυξημένη ζήτηση συναλλάγματος οφείλεται στην άνοδο των διεθνών τιμών πετρελαίου και όχι
σε κερδοσκοπικές κινήσεις. Αλλωστε με δεδομένο ότι το «κλείδωμα» της δραχμής με το ευρώ την 1.1.2001 θα γίνει στις 340, 75 δρχ., δεν υπάρχει το έδαφος για την ανάπτυξη τέτοιων κινήσεων. 
 Βέβαια, ο αντίκτυπος των όσων συμβαίνουν στην αγορά συναλλάγματος στα επιτόκια
είναι άμεσος, καθώς οι δυο αγορές λειτουργούν ως συγκοινωνούντα δοχεία. Ετσι όλα τα παραπάνω είχαν ως αποτέλεσμα, τα βραχυχρόνια κυρίως επιτόκια να σημειώσουν σημαντική άνοδο.
 Είναι ενδεικτικό ότι το επιτόκιο μιας ημέρας της Εθνικής Τράπεζας έφθασε το 9, 60%. Αντίθετα, τα μακροπρόθεσμα επιτόκια δείχνουν να έχουν προσαρμοστεί στα δεδομένα της ένταξης της χώρας μας στη ζώνη του ευρώ, με αποτέλεσμα το επιτόκιο στη διάρκεια του ενός έτους να κυμαίνεται στο 5, 7%. 
 Στην αγορά ομολόγων οι τάσεις που επικράτησαν ήταν μικτές, καθώς οι ρευστοποιήσεις που παρατηρήθηκαν στην αρχή της συνεδρίασης υπερκαλύφθηκαν από εντολές αγοράς. Αναλυτικά, στο Ηλεκτρονικό Σύστημα Συναλλαγών (ΗΔΑΤ) ο όγκος των συναλλαγών διαμορφώθηκε στα 34 δισ. δρχ. εκ των οποίων τα 16 δισ. δρχ. αφορούσαν εντολές πώλησης και τα υπόλοιπα 18 εντολές αγοράς...
 Ο μεγαλύτερος όγκος συναλλαγών αφορούσε κυρίως 7ετή και 10ετή ομόλογα. Το περιθώριο κυμάνθηκε από 0, 74% μέχρι 0, 73% για να κλείσει στο 0, 745%, σε επίπεδο δηλαδή οριακά υψηλότερο σε σχέση με την Παρασκευή. Στο κλείσιμο της αγοράς η απόδοση του ελληνικού 10ετούς ομολόγου διαμορφώθηκε στο 5, 973% και του γερμανικού στο 5, 228%.
 Στην αγορά συναλλάγματος η δραχμή υποχώρησε οριακά έναντι του ευρώ, σημειώνοντας μεγαλύτερη πτώση έναντι του δολαρίου. Η Τράπεζα της Ελλάδος παρενέβη στο Fixing, διοχετεύοντας περίπου 100 εκατ. ευρώ.
έναντι 388, 350 δρχ. στο τέλος της προηγούμενης εβδομάδας. Το ευρώ διαμορφώθηκε
