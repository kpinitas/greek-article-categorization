Για τρίτη συνεχόμενη ημέρα οι τιμές των αμερικανικών τεχνολογικών μετοχών σημείωναν χθες σημαντική πτώση, εξέλιξη που οδήγησε τα μεγάλα χρηματιστήρια της Ευρώπης σε απώλειες μεγαλύτερες του 1%.
 Επηρεασμένη από το ιδιαίτερα αρνητικό ξεκίνημα του Nasdaq, o οποίος υποχώρησε έως και 3, 2% χαμηλότερα από το κλείσιμο της Παρασκευής, η υψηλής τεχνολογίας Neuer Markt υποχώρησε έως και 5%, σημειώνοντας το χαμηλότερο επίπεδο έτους. Ανάλογη πτώση σημείωσε και η γαλλική Nouveau Mareche που υποχώρησε έως και 7% ενδοσυνεδριακά, για να μειώσει αργότερα τις απώλειές της σε -3, 6%.
 Οσον αφορά τις ευρωπαϊκές μετοχές υψηλής κεφαλαιοποίησης, στο Παρίσι ο δείκτης
 Καθοριστικές γι' αυτή την εξέλιξη ήταν οι αυξανόμενες ανησυχίες για την επερχόμενη επιβράδυνση στην αμερικανική οικονομία, τις υψηλότερες τιμές πετρελαίου στη συνέχεια του έτους, τη συνεχιζόμενη αδυναμία του ευρωπαϊκού νομίσματος και κατά συνέπεια για χαμηλότερα κέρδη των επιχειρήσεων, γεγονότα που όπως έλεγαν χθες οι αναλυτές δεν αφήνουν μεγάλα περιθώρια για αγορές. Ενώ από την επόμενη Πέμπτη, ξεκινά η συνεχής ροή οικονομικών αποτελεσμάτων των αμερικανικών επιχειρήσεων για το τρίτο τρίμηνο, χθες αρκετές εταιρείες του κλάδου υψηλής τεχνολογίας, μεταξύ των οποίων η Cisco, η Intel, η βιοτεχνολογική Connectis και η Electroglas, σημείωναν σημαντικές απώλειες. Αποτέλεσμα, ο δείκτης Nasdaq μετά την πτώση του την περασμένη Παρασκευή κατά 3%, να υποχωρήσει κάποια στιγμή χθες το απόγευμα έως και το επίπεδο των 3.252, 63 μονάδων, κατά 3, 2% χαμηλότερα. Αργότερα και περί τις 8 μ.μ ώρα Ελλάδος ο Nasdaq μετρίασε τις απώλειές τους σε περίπου 1%, ενώ την ίδια ώρα ο Dow Jones αγωνιζόταν να διατηρηθεί πάνω από τα επίπεδα που έκλεισε την περασμένη Παρασκευή.
