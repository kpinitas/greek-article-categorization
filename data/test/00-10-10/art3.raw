 Τρία έργα της Συλλογής Κωστάκη, που προορίζονταν για το Κέντρο Τέχνης Βασίλισσα
Σοφία της Μαδρίτης, εξαφανίστηκαν από το αεροδρόμιο της ισπανικής πρωτεύουσας.
Πρόκειται για τρία σκίτσα σε χαρτί της Λιούμποβ Πόποβα, τα οποία επρόκειτο να εκτεθούν μαζί με έργα άλλων καλλιτεχνών στη έκθεση «Το θέατρο των ζωγράφων στην Ευρώπη της πρωτοπορίας», που εγκαινιάστηκε στις 26 Σεπτεμβρίου στο Κέντρο
Τέχνης Βασίλισσα Σοφία της Μαδρίτης και προέρχονταν από το Κρατικό Μουσείο Σύγχρονης Τέχνης. Για την υπόθεση ενημερώθηκε ήδη το υπουργείο Πολιτισμού, αλλά και η Ιντερπόλ, ενώ ενέργειες γίνοται και από την ελληνική πρεσβεία στη Μαδρίτη. Ερευνες διεξάγει και η ισπανική αστυνομία.
 Τα σκίτσα είχαν φιλοτεχνηθεί το 1922 για θεατρικό έργο «Ο κατά φαντασίαν κερατάς» και η αξία τους εκτιμάται σε 64 εκατομμύρια δραχμές. Συγκεκριμένα, είναι ένα σχέδιο με γλάστρα με γεράνια, ένα σχέδιο για σκηνογραφία και ένα σχέδιο για στολή εργασίας του ηθοποιού νο 6.
 Η εξαφάνιση των έργων έγινε στις 15 Σεπτεμβρίου, όταν στελέχη του Κέντρου Τέχνης Βασίλισσα Σοφία πήγαν να τα παραλάβουν από το αεροδρόμιο, αλλά δεν τα βρήκαν στον ειδικό χώρο, παρά το ότι υπήρχαν στον κατάλογο. Ο διευθυντής του Κρατικού Μουσείου Σύγχρονης Τέχνης, Μιλτιάδης Παπανικολάου, σημειώνει ότι όταν
οι αρμόδιοι του Κέντρου Τέχνης Βασίλισσα Σοφία πήγαν στις 13.30 το μεσημέρι της ίδιας ημέρας να παραλάβουν το κιβώτιο που περιείχε τα έργα, βάρους 50 κιλών και διαστάσεων 74Χ61Χ33, οι υπεύθυνοι του αεροδρομίου της Μαδρίτης τούς υποχρέωσαν, με δικαιολογίες ότι έλειπε ο αρμόδιος υπάλληλος, να το παραλάβουν τα μεσάνυχτα. Οταν ξαναπήγαν στις 12 το βράδυ, τα έργα δεν υπήρχαν.
 Από πλευράς ΚΜΣΤ τηρήθηκαν όλα τα μέτρα ασφαλείας όταν παραλήφθηκαν τα έργα από το Μουσείο και φορτώθηκαν στο αεροπλάνο της Ολυμπιακής στις 15 Σεπτεμβρίου, δηλώνει ο Μ. Παπανικολάου. Τα έργα έφτασαν στο αεροδρόμιο της Αθήνας οδικώς, με τη συνοδεία περιπολικού της αστυνομίας και φορτώθηκαν στο αεροπλάνο της Ολυμπιακής. Τώρα το ΚΜΣΤ αναμένει όλα τα έγγραφα προκειμένου να προβεί σε μηνύσεις. «Πρόκειται για έργα μικρής αξίας, είναι όμως μια μεγάλη απώλεια, ανεξάρτητα από αν κοστίζουν πολύ ή λίγο τα σκίτσα αυτά», υπογραμμίζει
 Σύμφωνα με πληροφορίες, λίγο πριν από την προσγείωση του αεροσκάφους της Ολυμπιακής στη Μαδρίτη, ένας υπεύθυνος της εταιρείας στην Αθήνα έστειλε φαξ στους εκπροσώπους της εταιρείας στο Μπαχάρας προειδοποιώντας για την άφιξη του
ευαίσθητου υλικού. Λίγες ώρες αργότερα, οι εκπρόσωποι της Ολυμπιακής στη Μαδρίτη ζήτησαν πάλι με φαξ από την ισπανική αεροπορική εταιρεία «Ιμπέρια» - που εξυπηρετεί την Ολυμπιακή στο αεροδρόμιο της Μαδρίτης για υπηρεσίες εδάφους
και ανεφοδιασμού- να χειριστούν οι υπάλληλοί της με προσοχή το κιβώτιο που περιείχε τα έργα τέχνης χωρίς να διευκρινίσουν το είδος του υλικού που περιείχε. Ηταν όμως πλέον αργά. Οι εργάτες της πίστας ήδη άδειαζαν την αποθήκη
SA προσήλθαν στο Μπαράχας κατ' εντολή του Κέντρου Τέχνης Βασίλισσα Σοφία να παραλάβουν τα έργα της Popova, αλλά η «Ιμπέρια» τούς κοινοποίησε ότι αγνοούσε την τύχη του κιβωτίου. Για τρεις ώρες έγινε έλεγχος στο αεροδρόμιο, αλλά τα έργα είχαν εξαφανιστεί.
