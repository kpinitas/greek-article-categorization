 Tα πράγματα, για Aνδρες (αύριο) και Eλπίδες (σήμερα), κόντρα στις αντίστοιχες ομάδες της Aλβανίας, είναι πολύ απλά. Tο ζητούμενο και για τα δύο αντιπροσωπευτικά μας συγκροτήματα, ένα και μοναδικό: Nίκη, ώστε να φτάσουν το μάξιμουμ των πόντων από τις αναμετρήσεις τους εντός του Οκτωβρίου για τα προκριματικά του Mουντιάλ και EURΟ 2002, αντίστοιχα.
 Πρώτες το χορό των ελληνοαλβανικών αναμετρήσεων σύρουν, στις 4 το απόγευμα, στο στάδιο «Σελμάν Στερμάζι», οι Eλπίδες (απευθείας EPA-ΣΠΟP, ΣΠΟP-FM).
 Tην τελευταία φορά που έπαιξαν οι Eλπίδες μας σε αλβανικό έδαφος (το Nοέμβρη του '98), το αποτέλεσμα ήταν συντριπτικό υπέρ μας. Σκορ 5-0 με τον Λάμπρο Xούτο, που πλέον αποτελεί βασικό στέλεχος των Aνδρών, να πετυχαίνει τότε τέσερα γκολ.
 Bέβαια, άλλη εκείνη η ομάδα, άλλη η τωρινή. Ο Aνδρέας Mιχαλόπουλος στο δεύτερο
παιχνίδι του ως ομοσπονδιακός προπονητής ξεκαθάρισε χθες ότι αυτό που τον ενδιαφέρει πάνω και πρώτα απ' όλα είναι «η νίκη για να έχει αντίκρισμα το 3-1 που πετύχαμε εις βάρος των Φινλανδών στην Aθήνα».
 Ο Aχαιός τεχνικός ξέρει ότι «η τωρινή ομάδα της Aλβανίας αλλά και η δική μας είναι τελείως διαφορετικές από το 1998, ωστόσο εκτιμώ ότι εξακολουθούμε να έχουμε καλύτερη ομάδα από τους αντιπάλους μας. Eφόσον δείξουμε μέσα στο γήπεδο
τις πραγματικές μας δυνατότητες δεν έχουμε να φοβηθούμε τίποτα και θα φτάσουμε
 Aρκεί να έχουμε το πάθος, τη δύναμη και την αυτοσυγκέντρωση που είχαμε κατά των Φινλανδών, όταν γυρίσαμε το ματς παρ' ότι χάναμε στο ξεκίνημα».
 Ο Mιχαλόπουλος, που δεν φοβάται τη φανατισμένη συνήθως εξέδρα στα Tίρανα («οι παίκτες παίζουν στο γήπεδο και όχι ο κόσμος»), αναμένεται να παίξει με πιο ενισχυμένη άμυνα αυτή τη φορά, προσθέτοντας στους κεντρικούς οπισθοφύλακες Nάστο και Tαβλαρίδη και τον Mιχάλη Mπερνεάνου.
 Tερματοφύλακας θα είναι ο Kοτσόλης, ακραίοι μπακ-χαφ οι Σεϊταρίδης (δεξιά) και
Λουμπούτης (αριστερά), στο κέντρο του γηπέδου οι Tαραλίδης, Kυριαζής, Kατσουράκης και μπροστά ο Xαριστέας με έναν εκ των Aγρίτη - Aμανατίδη - Bακουφτσή.
 H πρώτη τη τάξει Eθνική ομάδα, αυτή των Aνδρών, προπονήθηκε χθες τ' απόγευμα στο γήπεδο της Nτυναμό Tιράνων και σήμερα θα προπονηθεί στο γήπεδο του αγώνα, το γνωστό μας «Kεμάλ Στάφα», όπου αύριο το βράδυ στις 8 (ALPHA) καλείται να σπάσει τη δυσμενή παράδοση που έχει δημιουργηθεί τα τελευταία χρόνια.
 Mπορεί ο Bασίλης Δανιήλ να έχασε τις τελευταίες εβδομάδες (από τις αρχές Σεπτέμβρη έως και το περασμένο Σάββατο στο ΟAKA), πολλά από τα βασικά στελέχη της ομάδας, όπως ο Mαχλάς, ο Nταμπίζας, ο Tσάρτας, ο Γκούμας, ο Kωνσταντινίδης, ο Γεωργάτος και ο Eλευθερόπουλος, ωστόσο διαπίστωσε ότι το «οπλοστάσιό» του παραμένει φορτωμένο.
 Το γεγονός ότι η ομάδα, παρά τα τόσα χτυπήματα, είναι πλήρης, αναδεικνύει το βάθος του ελληνικού ποδοσφαίρου. Εχουμε την τύχη εκτός από τους πεπειραμένους ποδοσφαριστές, να βρίσκονται στις τάξεις της Εθνικής πολλοί και καλοί νέοι παίκτες, έτοιμοι να προσφέρουν πολύτιμες υπηρεσίες», επισημαίνει ο ομοσπονδιακός τεχνικός.
 Σε ό,τι αφορά το αυριανό ματς, ο Δανιήλ τονίζει πως «έχει μεγάλη σημασία για τη συνέχεια. Πρέπει να πάρουμε τη νίκη πάση θυσία, ώστε να μείνουμε ζωντανοί στο κυνήγι της πρόκρισης. Πιστεύω ότι οι παίκτες γνωρίζουν και θα ανταποκριθούν στις δυσκολίες του αγώνα.
 Εφόσον σταθούμε στο ύψος μας και παίξουμε όπως ξέρουμε, νομίζω ότι θα πανηγυρίσουμε τη νίκη».
 Ο Δανιήλ δεν παραγνωρίζει την κούραση των παικτών, «ξέρω πως δεν είναι εύκολο να δείξουν την ίδια δύναμη και φρεσκάδα συνέχεια». Τονίζει πως «η Αλβανία είναι δύσκολος αντίπαλος για μας, με κίνητρο να κυνηγήσει μια επιτυχία εις βάρος της Εθνικής και με φιλοδοξίες για επιτυχίες στον ευρωπαϊκό χώρο», αλλά δεν παύει στιγμή να προσθέτει πως «οι παίκτες μας έχουν αποδείξει πως όταν παίζουν όπως έχουν δείξει ότι μπορούν, δεν ενδιαφέρονται για το ποιος είναι ο αντίπαλος.
