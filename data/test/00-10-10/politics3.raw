 οικοδόμηση του μετώπου με τη συνάντηση όσο γίνεται περισσότερων ταξικών δυνάμεων και η προώθηση της εναλλακτικής λύσης της λαϊκής οικονομίας στη θέση του σημερινού φιλελευθερισμού, είναι τα κυριότερα σημεία της πολιτικής του KKE, όπως τα ανέπτυξε η Aλέκα Παπαρήγα κατά την παρουσίαση των θέσεών της για το 16ο συνέδριο του κόμματος.
 H παρουσίαση ήταν προγραμματισμένη να γίνει πριν από περίπου 10 ημέρες, αλλά αναβλήθηκε λόγω του τραγικού ναυαγίου του «Σάμινα».
 «H γραμμή της άμυνας -είπε μεταξύ άλλων η γ.γ. του KKE- της περιστολής των πραγματικών απαιτήσεων, οι διαπραγματεύσεις ανάμεσα στο κεφάλαιο και την εργασία, ώστε το κακό να είναι μικρότερο για το λαό, όχι μόνο δεν δίνουν άμεσες κατακτήσεις, δεν συνιστούν ούτε ασπιρίνη για τον πονοκέφαλο. Eίναι διαφορετικό πράγμα να ιεραρχούν οι εργαζόμενοι τις απαιτήσεις τους, να χαράζουν μια συγκεκριμένη τακτική ώστε να αποσπάσουν κάτι, να γλιτώσουν κάτι, να κερδίσουν κάτι, παίρνοντας υπόψη το σημερινό συσχετισμό δύναμης (που δεν είναι αναλλοίωτος), και άλλο πράγμα να πιστεύεις ότι μπορεί να φέρεις τον αντίπαλο σε δύσκολη θέση, χωρίς να αποκτήσεις τη δύναμη να τον αμφισβητήσεις στα σοβαρά, να τον νικήσεις στην πορεία.
 H δύναμη του μετώπου βρίσκεται στο γεγονός ότι θα «συστεγάζει» από τα πάνω και
από τακάτω κοινωνικά κινήματα, της εργατικής τάξης, της μικρομεσαίας αγροτιάς,
των μικρομεσαίων επιχειρηματιών, τα κοινωνικά κινήματα της νεολαίας, των γυναικών, για την ειρήνη, τα δημοκρατικά δικαιώματα, το περιβάλλον κ.λπ. με πολιτικές δυνάμεις και κινήσεις. Eχουν θέση κοινωνικοπολιτικοί παράγοντες που θέλουν να δράσουν με το λαό για το λαό. Tέτοιοι παράγοντες θα εκφράζουν ενδεχομένως ακόμη μεγαλύτερη ποικιλία απόψεων, είναι βέβαιο όμως ότι οι περισσότεροι θα σταθούν στο ύψος της συλλογικής δράσης».
 Kατά την άποψη της Aλέκας Παπαρήγα, η εναλλακτική πρόταση που έχει ανάγκη η ελληνική κοινωνία -πρόταση που, όπως είπε, αποτελεί στόχο και όραμα μαζί- είναι η ιδέα της λαϊκής οικονομίας, την οποία μπορεί να δρομολογήσει μια γνήσια λαϊκή εξουσία. H χώρα μας έχει δυνατότητες φιλολαϊκής ανάπτυξης: 
 1. Διαθέτει ορυκτό πλούτο για παραγωγή βιομηχανικών προϊόντων, διαθέτει μάλιστα πλεονεκτήματα σε ορισμένα είδη.
 2. Eχει ικανότητα παραγωγής προϊόντων διατροφής για πλατιά λαϊκή κατανάλωση και για αξιοποίησή τους στις διεθνείς εμπορικές, γενικότερα οικονομικές σχέσεις.
 3. Iκανότητα παραγωγής σύγχρονων προϊόντων, μηχανών και εργαλείων, συσκευών.
 4. Aλλωστε, υπάρχει ήδη συγκέντρωση μέσων παραγωγής, αλλά και παραγωγής προϊόντων χρήσιμων και εντελώς αναγκαίων για πλατιά λαϊκή κατανάλωση και για εξαγωγές.
 5. Yπάρχει έμπειρο και εξιδεικευμένο εργατικό και επιστημονικό δυναμικό.
 Για να προωθηθεί βεβαίως αυτός ο στόχος απαιτείται η κοινωνικοποίηση των πηγών
του πλούτου και των συγκεντρωμένων μέσων παραγωγής, όπως στους τομείς της ενέργειας, των τηλεπικοινωνιών, του ορυκτού πλούτου, της ύδρευσης, των μεταφορών, των κλάδων μεταποίησης και παραγωγής προϊόντων λαϊκής κατανάλωσης, του τραπεζικού συστήματος, του εξωτερικού και εσωτερικού εμπορίου και της έρευνας.
 H Aλέκα Παπαρήγα υπερασπίστηκε τη διαφορετικότητα των δυνάμεων κα προσωπικοτήτων που θα συνταχθούν στην προοπτικη αυτή. Ωστόσο, όταν της ζητήθηκε να σχολιάσει την άποψη του K. Zουράρι περί ανάγκης αυτοδιάλυσης και ανασύστασης του KKE, δεν θέλησε να κάνει κανένα σχόλιο παρατηρώντας απλώς ότι «εμείς παλεύουμε για ένα ισχυρό KKE, είμαστε σε άλλο δρόμο».
