Yστερα από αρκετά χρόνια μουσικής περιπλάνησης και πειραματισμού ο Στέλιος Γούλας και ο Χρήστος Βαγιόπουλος αποφάσισαν ότι θα ενώσουν τις δυνάμεις τους για να στήσουν τη δική τους μουσική μπάντα. Στην ομάδα γρήγορα προστέθηκαν ο Χρήστος Λαϊνάς, ο Νίκος Χανιώτης ενώ στον τελευταίο δίσκο τους εμφανίστηκε και
 Οι «Ονειροπαγίδα» ξεκίνησαν το 1997 και μέχρι σήμερα έχουν κυκλοφορήσει ήδη τρεις δίσκους. Η «Μελόντικα», που είναι και η τελευταία δισκογραφική τους δουλειά, έχει ήδη βγει στην αγορά ενώ η επίσημη παρουσίαση του δίσκου, που θα είναι συγχρόνως και μια ακόμα συναυλία τους, θα γίνει στις 21 Οκτωβρίου στο House of Art στου Ψυρρή. Η έκπληξη για τους φίλους του γκρουπ είναι ότι μαζί με το εισιτήριο θα προσφέρεται και δωρεάν ποτό.
 Απέναντι σε όλα αυτά οι «Ονειροπαγίδα» δείχνουν ενθουσιασμένοι, αλλά δεν βιάζονται καθόλου να ξαναμπούν στα στούντιο για νέες δουλειές. «Ολα έγιναν πολύ γρήγορα με μας και δεν μπορέσαμε να χαρούμε αυτό που κάναμε. Τώρα θα καθήσουμε για λίγο, όχι μόνο για να ξεκουραστούμε αλλά και για να ξανακούσουμε
πιο προσεκτικά τις παλιότερες δουλειές μας», μας είπαν.
 «Γιατί μέσα από την ποπ θα μπορούσαμε να φτιάξουμε έναν ήχο που θα ήταν πιο μελωδικός, πιο αέρινος και πιο αισιόδοξος. Είχαμε αποφασίσει ότι θα κάνουμε ένα συγκρότημα που θα διαφέρει από τ' άλλα. Δεν θέλαμε να μιμηθούμε κανένα από
τα ελληνικά γκρουπ που ξέραμε, ψάχναμε για έναν ήχο που θα γινόταν χαρακτηριστικός των "Ονειροπαγίδα", θέλαμε να διαφέρουμε».
 - Γιατί δεν ασχοληθήκατε με την ηλεκτρονική μουσική; 
 «Επειδή δεν θα τα καταφέρναμε. Κατά τη γνώμη μου η ηλεκτρονική μουσική είναι μια λούμπα. Εχουμε συνηθίσει να βλέπουμε ανθρώπους να αγοράζουν έναν κομπιούτερ και να νομίζουν ότι φτιάχνουν μουσική. Τα μηχανήματα όμως δεν αρκούν για να φτιάξεις καλό ήχο, πρέπει να ξέρεις πώς δουλεύουν και να ξέρεις τις δυνατότητές τους. Ολοι οι μεγάλοι dj που ακούμε από έξω, ο dj Shadow, ο dj
Bukem, οι Massive Attack έχουν ασχοληθεί χρόνια με τη μουσική δεν βγήκαν ξαφνικά μια μέρα και άρχισαν να παίζουν καταπληκτικά»
 - Δεν σας ενδιαφέρει να ασχοληθείτε στο μέλλον με έναν πιο ηλεκτρονικό ήχο; 
 «Εχουμε ήδη κάνει κάποια ανοίγματα σε αυτό το χώρο. Στον τελευταίο δίσκο χρησιμοποιούμε αρκετά ηλεκτρονικά στοιχεία. Αυτό που θέλουμε είναι να πάρουμε πρώτα τα μηχανήματα να μάθουμε να τα μεταχειριζόμαστε εμείς οι ίδιοι και μετά να δοκιμάσουμε τις δυνάμεις μας και εκεί».
 «Οχι, όλοι έχουμε άλλες δουλειές για να βιοπορισμό, η μουσική είναι για μας κάτι που μας κάνει να περνάμε δημιουργικά τον ελεύθερο χρόνο μας. Κανείς από εμάς δεν θα μπορούσε να φανταστεί μια μονότονη ζωή, όπου μετά την πρωινή δουλειά θα υπάρχει μόνο τηλεόραση και βόλτες με κάποια παρέα. Η μουσική μάς κάνει να περνάμε καλά και να μπαίνουμε συνεχώς σε νέα πεδία».
 «Για παράδειγμα, οι δύο πρώτοι δίσκοι μας γράφτηκαν στο studio II, εκεί κάναμε
μόνοι μας πολλές από τις δουλειές που έπρεπε, κολλούσαμε αφίσες, μοιράζαμε φλάιερς, τρέχαμε στο τυπογραφείο. Ηταν μια μοναδική εμπειρία να δουλεύεις κάθε
κομμάτι της παραγωγής και είμαστε τυχεροί που το είδαμε». 
 «Αυτή είναι μια δύσκολη ερώτηση, γιατί παρ' όλο που φύγαμε δεν έχουμε τσακωθεί
με τον Βλάση, την ψυχή του studio II. Είμαστε ακόμα φίλοι, αλλά ένα μικρό στούντιο έχει τα καλά του και τα αρνητικά του. Οταν κάποια στιγμή αρχίσαμε όλοι να δουλεύουμε, έγινε πολύ δύσκολο να τρέχουμε και για το δίσκο. Αυτή τη φορά θέλαμε να κάνουν άλλοι αυτή τη δουλειά, όχι γιατί καβαλήσαμε το καλάμι, αλλά γιατί δεν είχαμε πλέον χρόνο να το κάνουμε εμείς».
 - Πώς είναι τα πράγματα με τη νέα σας εταιρεία; 
 «Μια χαρά, έχουμε φτιάξει ένα πολύ καλό συμβόλαιο που μας εξασφαλίζει τις ελευθερίες που θέλουμε και μέχρι στιγμής όλα έγιναν χωρίς πρόβλημα ή άγχος, ενώ καταφέραμε να διασφαλίσουμε και καλύτερες τιμές πώλησης για το δίσκο».
 «Ο δίσκος γράφτηκε σχεδόν ολόκληρος στο χώρο του παραγωγού μας, του Coti K, όπου με τη βοήθεια της νέας τεχνολογίας και τις γνώσεις του τον φτιάξαμε σε ελάχιστο χρόνο. Ετσι δεν κοστίσαμε πολλά χρήματα στην εταιρεία, οπότε δεν υπήρχε λόγος να πουληθεί ακριβά και το cd μας. Πέρα όμως από αυτά έχουμε έτσι και αλλιώς τη λογική του φτηνού δίσκου ή εισιτηρίου, γιατί θέλουμε να είμαστε έντιμοι απένατι στον κόσμο. Δεν μας ενδιαφέρει να το παίξουμε ντίβες και να ζητήσουμε όσα και τα μεγάλα ονόματα, θα ήταν ανέντιμο από μέρους μας αν λειτουργούσαμε έτσι».
