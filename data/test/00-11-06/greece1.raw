 Σε «φαύλο κύκλο» εξελίσσεται η υπόθεση της ανάπλασης του χώρου του Ελληνικού μετά το κλείσιμο του σημερινού αεροδρομίου. Ενα μήνα πριν από την υποχρέωση που έχει αναλάβει ο Οργανισμός Αθήνας έναντι της εταιρείας «Αθήνα 2004» να παραδώσει το «μάστερ πλαν», δεν έχoυν ληφθεί ακόμη, σε κυβερνητικό επίπεδο, οριστικές αποφάσεις για τα αγωνίσματα που θα φιλοξενηθούν στις εγκαταστάσεις του και, κυρίως, η μετα-ολυμπιακή του χρήση. 
 Για την τελευταία, ο Κώστας Λαλιώτης διακηρύσσει σε όλους τους τόνους ότι «ο χώρος θα μετατραπεί σε μητροπολιτικό πάρκο, με ήπια οικιστική ανάπτυξη». Ομως το σημερινό αεροδρόμιο εποφθαλμιούν πολλές δημόσιες υπηρεσίες που κάνουν σχέδια για αεροδρόμιο υψηλών προσκεκλημένων, για αερολέσχη, ακόμα και για επισκευαστική βάση για την Πολεμική Aεροπορία! 
 Δεν είναι τυχαίο ότι από πολλές πλευρές ο χώρος των περίπου 6.000 στρεμμάτων αντιμετωπίζεται ως «σκουπιδοντενεκές», όπου καταλήγει όποια χρήση δεν χωράει στον πολεοδομικό ιστό της πρωτεύουσας. Εχουν ακουστεί σενάρια που ξεκινούν από
τη μεταφορά του γηπέδου του ΠΑΟ και φθάνουν ώς τη μετεγκατάσταση της Γυμναστικής Ακαδημίας που λειτουργεί σήμερα στη Δάφνη.
 Και αν αυτά είναι «ασκήσεις επί χάρτου», υπάρχουν υπαρκτές επιβουλές, που αν υλοποιηθούν θα μετατρέψουν το χώρο του Ελληνικού σε «κρανίου τόπο». Μερίδιο στο χώρο που θα ελευθερωθεί διεκδικούν και μάλιστα με ισχυρά επιχειρήματα οι
  Η Υπηρεσία Πολιτικής Αεροπορίας (ΥΠΑ) η οποία, με επιχείρημα ότι το FIR Αθηνών είναι ανεξάρτητο από τη λειτουργία του νέου αεροδρομίου στα Σπάτα, ζητεί να παραμείνουν οι σημερινές εγκαταστάσεις, οι οποίες μάλιστα έχουν ανακαινιστεί πρόσφατα με ηλεκτρονικά μέσα υψηλής τεχνολογίας. Μαζί θα χρειαστεί να παραμείνει και ένας διάδρομος προσγείωσης.
  Το τελευταίο ανοίγει την όρεξη κάποιων κυβερνητικών, οι οποίοι προτείνουν να
δημιουργηθεί ένα μικρό αεροδρόμιο αποκλειστικά για πτήσεις VIP.
  Το υπουργείο Μεταφορών έχει βολιδοσκοπήσει το ενδεχόμενο να μεταφερθεί σε κάποιο χώρο η αερολέσχη του Μαραθώνα, που πρέπει να κλείσει λόγω των έργων για
  Το υπουργείο Εθνικής Αμυνας επιμένει να διατηρηθεί η 159 Πτέρυγα Mάχης, που χρησιμοποιείται για την επισκευή πολεμικών αεροσκαφών. Προβάλλει μάλιστα το επιχείρημα ότι το κόστος μεταφοράς είναι μεγάλο. 
 Και όλα αυτά όταν ο νόμος 2338/1995, με τον οποίο κυρώνεται η σύμβαση κατασκευής και λειτουργίας του νέου αεροδρομίου στα Σπάτα, με το άρθρο 9 παράγραφος 2 ορίζει σαφώς ότι το Ελληνικό μεταφέρεται «με μία μοναδική μετακίνηση» και με όλες τις αεροναυτικές δράσεις (επιβάτες, φορτία κ.λπ.) στις
νέες εγκαταστάσεις. Στην αμέσως επόμενη παράγραφο σημειώνεται ότι «το ελληνικό
Δημόσιο αναλαμβάνει την υποχρέωση ότι αμέσως μετά το κλείσιμο του Ελληνικού και μέχρι τη λήξη της συμβατικής περιόδου (σ.σ. για 30 χρόνια), το αεροδρόμιο του Ελληνικού δεν θα ανοίξει πάλι προς χρήση από αεροπλάνα σταθερών πτερύγων και ότι η περιοχή του αεροδρομίου δεν θα χρησιμοποιείται για οποιαδήποτε αεροναυτική δραστηριότητα». Είναι φανερό ότι η διάταξη αφήνει ανοιχτό το ενδεχόμενο να συνεχίσουν οι πτήσεις ελικοπτέρων. Ομως δεν «χωράνε» με τίποτα τα στρατωτικά αεροσκάφη που θέλει να διατηρήσει το ΓΕΕΘΑ.
 Κοντά σ' αυτά πρέπει να προστεθούν οι σχεδιασμοί για την αξιοποίηση του Ελληνικού για τους Ολυμπιακούς Αγώνες. Η αρχική σκέψη ήταν να φιλοξενηθούν σε υπάρχοντα κτίρια της «Ολυμπιακής» πέντε αθλήματα, η αντιπτέριση (γνωστότερο ως
μπάτμιγκτον), η ξιφασκία, το μπέιζ μπολ, το σοφτ μπολ και το χόκεϊ. Υπό συζήτηση είναι η στέγαση της τοξοβολίας, ενώ οι εμπλοκές στον διεθνή διαγωνισμό για το νέο ιππόδρομο και οι καθυστερήσεις στη μεταφορά στο Μαρκόπουλο αναζωπυρώνουν τις συζητήσεις για χωροθέτηση στο Ελληνικό και άλλων αθλητικών εγκαταστάσεων που δεν θα χωρέσουν στο Δέλτα του Φαλήρου.
 Για όλους αυτούς τους σχεδιασμούς, ολυμπιακούς και κυρίως μετα-ολυμπιακούς, ο Οργανισμός Αθήνας έχει συγκροτήσει ομάδα επιστημόνων, με υπεύθυνους τους πολεοδόμους Ελένη Ηλιοπούλου και Στρατή Κούλη, η οποία θα καθορίσει τις βασικές αρχές του σχεδιασμού, που είναι η δημιουργία μητροπολιτικού πάρκου με ήπια οικιστική ανάπτυξη ενός τμήματος της έκτασης, το οποίο ποικίλλει ανάλογα με τα σενάρια τα οποία τελικά θα επιλεγούν.
 Η επεξεργασία των πολεοδομικών παραμέτρων έχει ανατεθεί σε ομάδα ειδικών του Πολυτεχνείου, υπό τον καθηγητή Λ. Βασενχόφεν. 
 n Το πρώτο σενάριο προβλέπει τη δημιουργία πάρκου 2.500 στρεμμάτων. Τα κτίρια της «Ολυμπιακής» και η γύρω έκταση των περίπου 2.000 στρεμμάτων θα αξιοποιηθούν ως εκθεσιακό κέντρο. Η υπόλοιπη έκταση θα αναπτυχθεί για οικιστική χρήση, με στόχο την άντληση εσόδων της τάξης των 150 δισ. δραχμών, από τα οποία τα 30 δισ. θα διατεθούν για τη δημιουργία του πάρκου.
 n Το δεύτερο προβλέπει οικιστική χρήση σε 3.000 στρέμματα και διπλάσια έσοδα, τα οποία θα διατεθούν για έργα ανάπλασης στα Μεσόγεια, λόγω του νέου αεροδρομίου, καθώς και σε υποβαθμισμένες γειτονιές στο Λεκανοπέδιο.
 n Για το ίδιο το πάρκο υπάρχουν διάφορες εναλλακτικές προτάσεις, όπως η δημιουργία βοτανικού κήπου ή μεσογειακού πάρκου με συνέχιση της βλάστησης που υπάρχει στον Υμηττό.
 Τα κυκλοφοριακά της ευρύτερης περιοχής έχουν ανατεθεί στο συγκοινωνιολόγο Κ. Ζέκκο. Ο Οργανισμός Αθήνας θεωρεί -και σε αυτό συμφωνεί και ο Κ. Λαλιώτης- ότι
η δημιουργία πέντε ανισόπεδων κόμβων κατά μήκος της λεωφόρου Ποσειδώνος (Δέλτα, Αμφιθέας, Αλίμου, Ελληνικό, Αγιος Κοσμάς) και η διαπλάτυνση της παραλιακής, που προωθείται από τη Γενική Γραμματεία Δημοσίων Εργων του υπουργείου ΠΕΧΩΔΕ, δεν θα βοηθήσει στο γενικότερο στόχο για ανάπτυξη του θαλάσσιου μετώπου και τη σύνδεση της παραλίας με τις γύρω οικιστικές περιοχές.
Κερδίζει έδαφος η «βύθιση» της λεωφόρου σε επιλεγμένα σημεία, έργο το οποίο δεν μπορεί να είναι έτοιμο με χρονικό ορίζοντα το 2004.
 Οι μελέτες αποκάλυψαν ότι υπάρχει θέμα αντιπλημμυρικής προστασίας τόσο του σημερινού αεροδρομίου, όσο και της παράκτιας ζώνης του Αγίου Κοσμά. Για τις ανάγκες του Ελληνικού, που παλαιότερα ονομαζόταν Χασάνι, είχε αλλοιωθεί το φυσικό περιβάλλον, με αποκορύφωμα το μπάζωμα του ρέματος που υπήρχε στους Τράχωνες. Ο τομέας αυτός ανατέθηκε στο μελετητικό γραφείο του Ανδρέα Νικολόπουλου.
 Η παράθεση των στοιχείων δείχνει ότι πολλά θέματα δεν έχουν ακόμη οριστικοποιηθεί. Παρ' όλα αυτά, ο Οργανισμός Αθήνας έχει αναλάβει τη δέσμευση απέναντι στον «Αθήνα 2004» να παραδώσει μέσα στο Δεκέμβριο το «μάστερ πλαν» για το χώρο του Ελληνικού και του Αγίου Κοσμά.
Σπάτα: Ούτε σκέψη για αναβολή των εγκαινίων, αλλά...
 Θέμα γοήτρου είναι για την κυβέρνηση να ανοίξει το νέο αεροδρόμιο Σπάτων την ημέρα που περιγράφεται στη σύμβαση, δηλαδή 1 Μαρτίου 2001. Ούτε να το σκέφτονται δεν θέλουν οι αρμόδιοι υπουργοί ένα ενδεχόμενο αναβολής των εγκαινίων όχι μόνο γιατί αυτό θα χρεωθεί στο ΠΑΣΟΚ ολοκληρωτικά, αλλά και γιατί θα έχει ως συνέπεια τεράστια οικονομική αιμορραγία.
 Ο υπουργός ΠΕΧΩΔΕ Κώστας Λαλιώτης σε κάθε ευκαιρία επαναλαμβάνει τη συγκεκριμένη ημερομηνία, πράγμα που δείχνει ότι πολύ δύσκολα θα έχουμε αποκλίσεις. Οσο για το οικονομικό κόστος, στο παράρτημα της σύμβασης προβλέπεται ότι τα έσοδα για το πρώτο δεκάμηνο της λειτουργίας τού «Ελευθέριος
Βενιζέλος» θα είναι 123, 5 εκ. ευρώ, περίπου 42 δισ. δρχ. Νεότεροι υπολογισμοί ανεβάζουν τα αναμενόμενα έσοδα πάνω από τα 60 δισ. δρχ. και αυτό σημαίνει ότι η εταιρεία του αεροδρομίου (Διεθνής Αερολιμήν Αθηνών -ΔΑΑ) θα χάσει αυτά τα χρήματα και θα δυσχεράνει ακόμη περισσότερο την οικονομική της θέση.
 Ωστόσο, πίσω από τους διθυράμβους για την υλοποίηση του έργου μέσα στις συμβατικές προθεσμίες, υπάρχουν μια σειρά «αγκάθια» που δημιουργούν σοβαρά ερωτηματικά και πυροδοτούν σενάρια, σύμφωνα με τα οποία είναι προβληματικό το άνοιγμα των εγκαταστάσεων τη συγκεκριμένη ημερομηνία. Γίνεται δηλαδή λόγος: 
 1) Για μετάθεση των εγκαινίων στον ερχόμενο Οκτώβριο, αφού κανένας δεν αναλαμβάνει την ευθύνη να ανοίξει ένα καινούργιο αεροδρόμιο σε κάποια άλλη ημερομηνία μέσα στο φουλ της τουριστικής περιόδου. Αυτό σημαίνει ότι έως τότε θα λειτουργεί το αεροδρόμιο Ελληνικού.
 2) Για παράλληλη λειτουργία των αεροδρομίων Σπάτων και Ελληνικού. Εδώ αναμένεται μεγάλη ταραχή καθώς -ελλείψει δρόμων- θα επιδιώξουν όλες οι αεροπορικές εταιρείες να παραμείνουν στο Ελληνικό όπου τα δεδομένα είναι γνωστά.
 Το πρώτο και μεγαλύτερο ζητούμενο είναι οι οδικές προσβάσεις. Η σύμβαση γιά την Αττική Οδό προβλέπει παράδοση του τμήματος Παλλήνη-Σπάτα μέχρι το τέλος Φεβρουαρίου, σε αντίθετη περίπτωση επιβάλλεται πρόστιμο στον όμιλο των κατασκευαστών της τάξης των 360 εκατ. δραχ. για κάθε μήνα καθυστέρησης. Αναφέρει επίσης ότι η περιφερειακή Υμηττού πρέπει να δοθεί ένα χρόνο αργότερα,
παρ' όλο που λόγω δικαστικών εμπλοκών το έργο θα τελειώσει, με το πιο αισιόδοξο σενάριο, στα τέλη του 2003. Είναι μαθηματικά βέβαιο ότι η ήδη κορεσμένη λεωφόρος Μεσογείων και τα «σοκάκια» των κατά κανόνα αυθαίρετων οικισμών της περιοχής των Μεσογείων δεν θα αντέξουν την αυξημένη κυκλοφορία. Η
έλλειψη δρόμων ανεβάζει ακόμη περισσότερο τις αξίες γης στα Μεσόγεια αφού πολλοί θα υποχρεωθούν να εγκατασταθούν μονίμως για να αποφεύγουν την ταλαιπωρία των μετακινήσεων.
 Το Νοέμβριο του 2001 αναμένεται να ολοκληρωθούν τα έργα για τον αγωγό μεταφοράς καυσίμων από τα διυλιστήρια Ασπροπύργου. Ως τότε θα μεταφέρονται με βυτία, επιτείνοντας το κυκλοφοριακό κομφούζιο. Δεν έχει λυθεί ακόμη το θέμα των παρεμβολών που προκαλούν στα ραντάρ του αεροδρομίου οι κεραίες ραδιοτηλεοπτικών σταθμών που υπάρχουν στον Υμηττό. Η μεταφορά τους εξαρτάται από την απόφαση για δημιουργία ειδικού πάρκου στην Πάρνηθα, που δεν έχει ληφθεί ακόμη. Από εκεί και πέρα υπάρχουν και άλλα ζητήματα, όπως ο προαστιακός
σιδηρόδρομος, το ξενοδοχείο, το στεγασμένο γκαράζ και το νομοθέτημα για τη χωροταξική ανάπτυξη των Μεσογείων, που ακόμη παραμένουν ανοιχτά.
 Η επισκευαστική βάση θα είναι έτοιμη στα μέσα Οκτωβρίου και το κτίριο για τα εφόδια εδάφους τέλος Απριλίου
 Εντατικές οι...πρόβες, αλλά ελλείψει χρημάτων και «μαέστρου», η Ολυμπιακή Αεροπορία θα φθάσει στο νέο αεροδρόμιο Σπάτων χωρίς να έχουν ολοκληρωθεί τα βασικότερα από τα έργα υποδομής την 1η Μαρτίου 2001. 
 Το ανοίγματος 300 μέτρων υπόστεγο για την τεχνική συντήρηση των αεροσκαφών (επισκευαστική βάση) δεν αναμένεται να ολοκληρωθεί πριν από τις 15 Οκτωβρίου 2001, ενώ και το άλλο μεγάλο κτίριο όπου θα στεγάζονται τα εφόδια εδάφους της Ο.Α. (σκάλες, οχήματα παντός είδους, γερανοί κ.λπ.) και θα γίνεται η συντήρησή
τους, έχει επίσημη ημερομηνία περάτωσης την 28η Απριλίου 2001.
 Και πώς θα λειτουργήσει το νέο αεροδρόμιο όταν δεν έχουν ολοκληρωθεί τα παραπάνω έργα; Το ερώτημα αυτό απασχολεί βασανιστικά το τελευταίο διάστημα τόσο την εταιρεία του αεροδρομίου και την Ολυμπιακή όσο και το υπουργείο Μεταφορών, που θα κληθεί να εκδώσει την άδεια λειτουργίας για τον αερολιμένα. 
 Από νομικής πλευράς, το υπουργείο Μεταφορών και η Ολυμπιακή υποστηρίζουν ότι υπάρχουν τα δεδομένα εκείνα που θα επιτρέψουν να δοθεί η άδεια λειτουργίας στο
 1) Η επισκευαστική βάση δεν θα είναι ολοκληρωμένη αλλά ελπίζεται ότι θα υπάρχει την 1/3/2001 το υπόστεγο και θα έχουν τοποθετηθεί τα βασικά εργαλεία ώστε να γίνεται η «ελαφρά συντήρηση» των αεροσκαφών. Εφόσον αυτό είναι εφικτό (και για να είναι, θα πρέπει να έχει δώσει σχετική άδεια η Υπηρεσία Πολιτικής Αεροπορίας), υποστηρίζεται ότι δεν θα υπάρχει κανένα πρόβλημα. 
 2) Μια άλλη εναλλακτική λύση είναι να εμφανιστεί ως επισκευαστική βάση το μικρότερο υπόστεγο που κατασκευάζει η Αεροπλοΐα (θυγατρική της Ολυμπιακής) και
 3) Σε κάθε περίπτωση είναι ο υπουργός Μεταφορών που θα χορηγήσει την άδεια λειτουργίας για το νέο αεροδρόμιο. Ο υπουργός Μεταφορών μπορεί να επικαλεστεί το νόμο 2338 που διέπει την κατασκευή και λειτουργία του νέου αεροδρομίου και ο οποίος «δύναται αλλά δεν υποχρεούται να εκδώσει άδεια, παρά το γεγονός ότι δεν έχει ικανοποιηθεί ή τηρηθεί οποιοδήποτε ζήτημα από τα προβλεπόμενα στο άρθρο 9.1.1.» (είναι το άρθρο που αναφέρεται στις κατασκευαστικές προδιαγραφές
 Πέραν της νομικής πλευράς όμως υπάρχει και η ουσιαστική. Δηλαδή, όλες οι αεροπορικές εταιρείες που θα έρχονται στα Σπάτα θα θέλουν να υπάρχει ένα κέντρο όπου θα μπορούν να κάνουν μικροεπισκευές στα αεροσκάφη τους για να μην καθηλώνονται ύστερα από κάποια βλάβη. Εάν δεν υπάρχει κάτι τέτοιο, οι ξένες αεροπορικές εταιρείες θα έχουν ένα λόγο παραπάνω να ισχυρίζονται ότι το νέο αεροδρόμιο έχει ελλείψεις, και άρα δεν είναι υποχρεωμένες να πληρώνουν τα πολύ
υψηλά τέλη που επιθυμεί η εταιρεία του αεροδρομίου. Το θέμα των τελών χρήσης του νέου αεροδρομίου είναι ένα από τα πιο κρίσιμα και οι διαπραγματεύσεις γίνονται όλο και πιο σκληρές, καθώς οι ξένες εταιρείες μαζεύουν «στη φαρέτρα» κάθε διαθέσιμο βέλος (έλλειψη οδικών προσβάσεων, ξενοδοχείου κ.λπ.).
 Πώς όμως έφθασε η Ολυμπιακή Αεροπορία να αντιμετωπίζει τέτοιου είδους πρόβλημα
και να υποδεικνύεται ως υπαίτια ανωμαλιών στη λειτουργία του νέου αεροδρομίου;
Ολα ξεκίνησαν από τη στιγμή που υπογράφηκε η σύμβαση για την κατασκευή του αεροδρομίου το 1995. Η εταιρεία του αεροδρομίου απαλλάχθηκε τότε από τα έργα για την μετεγκατάσταση της Ολυμπιακής. Η Ολυμπιακή αντί να ξεκινήσει αμέσως το
σχεδιασμό για να δει τι θα κατασκευάσει και πού θα βρει χρήματα, αναλώθηκε επί
χρόνια με τις συνεχείς αλλαγές διοικήσεων, τα αποτυχημένα προγράμματα εξυγίανσης και την έλλειψη σαφούς καθοδήγησης από πλευράς κυβέρνησης. 
 Αφού λοιπόν βγήκε στον αέρα σειρά σχεδίων για έργα συνολικού προϋπολογισμού 120 δισεκατομμυρίων, οι συμβάσεις υπογράφηκαν μόλις το Νοέμβριο του 2000 και για έργα μάλιστα περίπου 40 δισ. δραχμών. Σαν να μην έφθανε αυτό, οι Βρετανοί μάνατζερ που κρατούσαν τα ηνία της Ο.Α. έως τον περασμένο Μάιο, είχαν την έμπνευση να αλλάξουν τις προδιαγραφές για την επισκευαστική βάση (ήθελαν άνοιγμα 300 αντί για 325 μέτρα και αφαίρεση κάποιων αποθηκευτικών χώρων). Αυτό
προκάλεσε περαιτέρω καθυστέρηση, ενώ οι εργολάβοι ζητούν μεγαλύτερο τίμημα και
 Οπως και να γίνει πάντως, η μη ολοκλήρωση της επισκευαστικής βάσης πριν από τον Οκτώβριο του 2001 σημαίνει ότι το υπόστεγο της Ολυμπιακής στο Ελληνικό θα παραμείνει τουλάχιστον για ένα εξάμηνο. Κοντολογίς, το αεροδρόμιο Ελληνικού δεν θα κλείσει ολοκληρωτικά και εκτός του παλαιού υποστέγου της Ο.Α. θα διατηρηθεί υποχρεωτικά και ένας διάδρομος προσγείωσης για να φθάνουν εκεί τα αεροσκάφη προκειμένου να επισκευαστούν. 
 Να σημειωθεί εξάλλου ότι εφόσον το αεροδρόμιο Σπάτων ανοίξει την 1η Μαρτίου 2001, η Ολυμπιακή Αεροπορία για πολλούς μήνες δεν θα έχει κτίριο για να στεγάσει τις διοικητικές υπηρεσίες, αποθήκες γενικού υλικού κ.ά. Πάντως, οι τεχνικοί και όσοι εργάζονται στην εξυπηρέτηση εδάφους θα στεγάζονται για αρκετό χρόνο στα γιαπιά των κτιρίων που θα είναι υπό κατασκευή. Οσο για τα ιπτάμενα πληρώματα, προορίζονται να στεγαστούν στο κτίριο 97, εκεί όπου σήμερα
 Προϋπόθεση όλων των παραπάνω, βέβαια, είναι να υπάρχει Ολυμπιακή Αεροπορία μέχρι το Μάρτιο του 2001. Η κυβέρνηση εμφανίζεται να επιθυμεί σφόδρα πώληση της εταιρείας σε ιδιώτες. Το εγχείρημα όμως αποδεικνύεται ιδιαίτερα δύσκολο καθώς οι ξένοι ενδιαφερόμενοι είναι άφαντοι και κάθε εγχώριος είναι επόμενο να
ξεσηκώσει θύελλα και επικλήσεις στα «διαπλεκόμενα συμφέροντα» (πώς αλλιώς να εξηγήσει κανείς την εγκατάλειψη της εταιρείας επί τόσα χρόνια σαν να έγινε επίτηδες για να μειωθεί η αξία της;) Στο μεταξύ, τα ελλείμματα της Ο.Α. εξακοντίζονται στα ύψη ενώ απειλείται με πτώχευση, καθώς δεν έχει χρήματα για να καλύψει τοκοχρεωλυτικές δόσεις. Πάντως, για τα έργα στα Σπάτα υποτίθεται πως έχουν εξασφαλιστεί χρήματα από την αποζημίωση του Δημοσίου για την αναγκαστική έξωση από το Ελληνικό και μέσω δανείων υπό κρατική εγγύηση.
