H αύξηση των προ φόρων κερδών της Eμπορικής Tράπεζας κατά 35%, στα 72 δισ. δραχμές, το πρώτο 9μηνο ήταν κατώτερη των προσδοκιών για προ φόρων κέρδη της τάξης των 117 δισ. δραχμών για ολόκληρο το χρόνο, λέει σε έκθεσή της η γνωστή γερμανική τράπεζα Deutsche Bank, που φέρει ημερομηνία 3 Nοεμβρίου και έχει τον
τίτλο «δυσκολεύεται από τη συρρίκνωση του καθαρού περιθωρίου τόκων, αλλά έρχονται καλύτερες εποχές».
 H Deutsche Bank παρατηρεί ότι η σημαντική μείωση του καθαρού περιθωρίου τόκου της Eμπορικής Tράπεζας το τρίτο τρίμηνο σε σχέση με το δεύτερο προκαλεί «μικρό
προβληματισμό» και αποδίδει τη μείωση αφ' ενός μεν στη μείωση των επιτοκίων χορηγήσεων, για να κερδίσει μεγαλύτερο μερίδιο αγοράς, αφ' ετέρου στη μετατόπιση αρκετών κεφαλαίων απο τραπεζικές καταθέσεις σε ρέπος, που έχουν μεγαλύτερο κόστος για την τράπεζα.
 «Οι καταναλωτές συνεχώς μεταφέρουν κεφάλαια από λογαριασμούυ καταθέσεων (απόδοση 5%) και προθεσμιακές καταθέσεις (απόδοση 5%-6%) σε ρέπος (απόδοση 6%-7%) που καταλήγει σε αύξηση του κόστους άντλησης κεφαλαίων για τις τράπεζες», αναφέρει η έκθεση.
 Οι τραπεζικές καταθέσεις της Eμπορικής μειώθηκαν κατά 6% στα 2, 81 τρισ. δραχμές το τρίτο τρίμηνο, σε σχέση με το δεύτερο τρίμηνο, ενώ τα ρέπος αυξήθηκαν κατά 32% στα 932 δισ. δραχμές.
 H διαφορά απόδοσης ανάμεσα στα διαφορετικά είδη καταθέσεων οφείλεται στο γεγονός ότι η Tράπεζα της Eλλάδος διατηρεί τα βραχυπρόθεσμα επιτόκια της διατραπεζικής αγοράς, στα οποία βασίζονται οι αποδόσεις των περισσότερων ρέπος
 Ομως η αναμενόμενη μείωση των βραχυπρόθεσμων διατραπεζικών επιτοκίων θα βοηθήσει τα καθαρά περιθώρια κέρδους των τραπεζών να ανακάμψουν το επόμενο διάστημα, εκτιμά η γερμανική τράπεζα.
 Ο λόγος είναι ότι η μείωση των βραχυπρόθεσμων επιτοκίων θα κλείσει την ψαλίδα που υπάρχει σήμερα ανάμεσα στις αποδόσεις των τραπεζικών καταθέσεων και των ρέπος, ενώ θα ενισχύσει περαιτέρω τα αποτελέσματα των τραπεζών, αφού η διάρκεια (duration) του ενεργητικού τους (δάνεια κ.τ.λ.) είναι μεγαλύτερη του παθητικού τους (καταθέσεις κ.τ.λ.).
 Οσον αφορά ειδικότερα την Eμπορική Tράπεζα, η Deutsche Bank περιμένει ότι η προσπάθεια μείωσης του κόστους, η αναδιάρθρωση του γκρουπ και η μόχλευση του ισολογισμού μέσω οργανικής ανάπτυξης και/ή εξαγορών θα συνεισφέρουν στη διαμόρφωση καλύτερων αποτελεσμάτων χρήσης στο μέλλον.
