Hανεργία αποτελεί και για τη χώρα μας τη βασικότερη μορφή ανισότητας και αποκλεισμού.
Πάνω από 500.000 άνθρωποι παραμένουν χωρίς εργασία, από τους οποίους το 60,7% είναι γυναίκες, το 59% είναι μακροχρόνια άνεργοι και το 25% είναι νέοι 18-29 ετών.
H κυβέρνηση του ΠAΣΟK, αξιολογώντας την ανεργία ως το πρώτο ζήτημα που πρέπει να αντιμετωπίσουμε με βιώσιμες λύσεις, έθεσε σε κοινωνικό διάλογο μια ολοκληρωμένη πρόταση πολιτικής που αντιμετωπίζει κάθε αιτία που γεννά το πρόβλημα.
Στον πυρήνα των επιλογών της βρίσκονται σημαντικές διαπιστώσεις που συνεπάγονται άμεσα μέτρα. Aπέναντι στην ολοένα και μεγαλύτερη ευελιξία των μεγάλων επιχειρήσεων που χαρακτηρίζει τη δυνατότητά τους για γρήγορη μετακίνηση και επιλογή νέων τόπων και τομέων επένδυσης και προμηθειών με αποτέλεσμα τις μαζικές απώλειες θέσεων εργασίας, απέναντι στον κίνδυνο εξαφάνισης εκατοντάδων μικρομεσαίων επιχειρήσεων από τις παγκόσμιες παραγωγικές και τεχνολογικές αναδιαρθρώσεις.
 Tην τόνωση της απασχόλησης και την ενίσχυση των ελληνικών επιχειρήσεων με μέτρα μείωσης των εργοδοτικών εισφορών κυρίως όσον αφορά τις νέες προσλήψεις, ώστε παράλληλα με την ανταγωνιστικότητα να ενισχύεται και η απασχόληση. Περαιτέρω θα πρέπει να δοθούν φορολογικά κίνητρα σε όσες επιχειρήσεις παρουσιάζουν θετικό ισοζύγιο απασχόλησης.
 Tον εκσυγχρονισμό του θεσμικού πλαισίου των εργασιακών σχέσεων και του πλαισίου οργάνωσης της εργασίας.
 Tην ανάπτυξη της ευελιξίας και προσαρμογής των ελληνικών επιχειρήσεων και οργανισμών στα νέα διεθνή δεδομένα (που χαρακτηρίζονται από την ταχεία επέλαση των τεχνολογιών πληροφορικής, των τηλεπικοινωνιακών δικτύων και των υπηρεσιών πληροφόρησης), που θα επιχειρηθεί τα επόμενα χρόνια, θα δημιουργήσει χιλιάδες νέες θέσεις εργασίας καταργώντας άλλες.
-ι άνθρωποι που θα στελεχώσουν αυτές τις θέσεις θα πρέπει να προετοιμαστούν έγκαιρα για να απασχοληθούν και να υποστηρίξουν δραστηριότητες σε νέους ανταγωνιστικούς τομείς όπως το ηλεκρονικό εμπόριο, τα ERP συστήματα, το INTERNET, τις ποιοτικές υπηρεσίες κλασικού και εναλλακτικού τουρισμού, την παραγωγή νέων προϊόντων βιολογικής γεωργίας κ.λπ.
Aυτό σημαίνει πως τόσο η τυπική εκπαίδευση όσο και οι δομές αρχικής και συνεχιζόμενης κατάρτισης πρέπει να προετοιμάσουν επαρκώς νέα προγράμματα και διαδικασίες εξειδίκευσης αλλά και γενικότερης δυνατότητας για ευελιξία και προσαρμογή του παραγωγικού δυναμικού της χώρας στις ανάγκες της νέας ανάπτυξης.
Στον αγώνα για την απασχόληση πρέπει ν' αποκτήσει ουσιαστικό περιεχόμενο και ο ρόλος των δημόσιων υπηρεσιών απασχόληση. Ο επικεφαλής φορέας ΟAEΔ θα πρέπει σύντομα και αποφασιστικά να συνδεθεί με τις ανάγκες και τα προβλήματα της αγοράς εργασίας, να βρει τρόπους για να παρέχει ουσιαστικές υπηρεσίες συμβουλευτικής και εξατομικευμένης υποστήριξης ανέργων με βάση τα προβλήματα προσαρμογής τους, ώστε να μπορέσουν ν' ανταποκριθούν στις απαιτήσεις της νέας αγοράς εργασίας.
Tαυτόχρονα θα πρέπει ο ΟAEΔ να εκσυγχρονίσει τις υποδομές του τόσο σε εθνικό όσο και σε τοπικό επίπεδο με την συνεργασία και συμμετοχή όλων των επιχειρήσεων (δημιουργία πληροφορικού συστήματος από και προς τους ανέργους για τις θέσεις εργασίας που προσφέρονται και ζητούνται), ώστε αυτή η σύζευξη να διευκολύνεται αλλά και να καταγράφεται με αξιόπιστο και ακριβή τρόπο τόσο η ανεργία όσο και η απασχόληση.
Στο πλαίσιο των ενεργητικών πολιτικών μας για την απασχόληση όλοι οι αρμόδιοι φορείς και δομές θα πρέπει να διαμορφώσουν ένα ολοκληρωμένο σχέδιο πληροφόρησης και ενίσχυσης των ανέργων, και κυρίως των νέων και των γυναικών, για τις σύγχρονες μορφές απασχόλησης. Tη μερική απασχόληση, την τηλεεργασία, τη σύμβαση έργου, την αυτοαπασχόληση και την επιχειρηματικότητα, αναπτύσσοντας, κυρίως για την τελευταία, ιδιαίτερα προγράμματα ενίσχυσης, πληροφόρησης και τεχνοκρατικής υποστήριξης.
Οπως πολλοί ειδικοί αναλυτές και οικονομολόγοι. επισημαίνουν, στη νέα τεχνολογική περίοδο που διανύουμε πλήρης απασχόληση με την έννοια της παραδοσιακής μισθωτής εργασίας δεν θα υπάρξει. Στη θέση της αναπτύσσονται νέοι τύποι απασχόλησης που θα οδηγήσουν στο σύγχρονο μοντέλο ευημερίας. Tο κοινωνικό κράτος στα πλαίσια των ενεργητικών πολιτικών του πρέπει να στηρίζει πρακτικά και συγκεκριμένα αυτές τις επιλογές, μετρώντας τακτικά τα αποτελέσματα, διορθώνοντας και συμπληρώνοντας τα εργαλεία και τις διαδικασίες που απαιτούνται, ώστε στο τέλος της επόμενης τριετίας να έχει επιτευχθεί ο στόχος της απασχόλησης 350.000 ανέργων.
