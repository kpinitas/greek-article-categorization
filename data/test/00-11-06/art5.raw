 «Εμπνεύστηκα το τραγούδι από τις συγκρούσεις της νεολαίας με τους μπάτσους την Πρωτομαγιά στο κέντρο του Λονδίνου», λέει ο Μπράιαν Μόλκο, ο εγκέφαλος των Placebo, για το πιο πολιτικοποιημένο κομμάτι του νέου άλμπουμ, «Spite and Malice». «Ξαφνιάστηκα από το γεγονός ότι η σημερινή νεολαία έχει αποκτήσει πολιτική συνείδηση και η φωτογραφία του αγάλματος του Τσόρτσιλ, ως μοϊκανού, μου φάνηκε μια ευφάνταστη πράξη απέναντι στην επίσημη ιστορία. Ετσι άρχισα να φωνάζω το παλιό σύνθημα "Dope, Guns And Fucking In The Streets" (σ.σ. σύνθημα των Λευκών Πανθήρων στις ΗΠΑ του '60). Αυτό έγινε το ρεφρέν για το κομμάτι που
τραγουδά ο ράπερ Τζάστιν Γουόρφολντ, προσθέτοντας τη λέξη επανάσταση. Ενα άλλο
τραγούδι το "Haemoglobin" -γραμμένο από τη σκοπιά ενός μαύρου που λιντσάρεται στο Νότο, το '50- είναι ενάντια στην εξοντωτική εργασία που σε οδηγεί πρώιμα στον τάφο. Παράλληλα, τα τραγούδια μου αντιτάσσονται στη συνεχιζόμενη αποικιοποίηση ολόκληρου του πλανήτη από την Αμερική.»
Στο ξεκίνημά τους στιγματίστηκαν ως οι επίγονοι του Ντέιβιντ Μπάουι του '70, οι αμπιγέ New York Dolls, τα ροκ' ν' ρολ αγοράκια που εκτιμούσαν την άνεση των
ταγέρ και το βαρύ μακιγιάζ. Το ντεμπούτο τους ήταν οι ροκ' ν' ρολ ωδές στις αχαλίνωτες απολαύσεις του σεξ και των ναρκωτικών και υποστήριζαν ότι «θέλουμε να γίνουμε τόσο διάσημοι όσο οι Abba». Το άλμπουμ που ακολούθησε το λυρικό «Without You I' m Nothing» ήταν η καταθλιπτική ελεγεία της ερωτικής απώλειας. «Μετά το δεύτερο άλμπουμ ένιωσα μπερδεμένος συναισθηματικά, καταλάβα ότι έψαχνα παρηγοριά σε λάθος καταστάσεις» ομολογεί ο Μόλκο. «Αντιμετώπιζα μια κρίση ταυτότητας, μια σχιζοφρενική κατάσταση. Εφτασα στο σημείο όπου συνειδητοποίησα ότι η αυτοκαταστροφή, αυτό το ροκ' ν' ρολ κλισέ, δεν ήταν πια ένα εξεζητημένο παιχνίδι. Αλλά, όπως έγραψε ο Ουίλιαμ Μπλέικ, ο δρόμος της υπερβολής οδηγεί στο παλάτι της σοφίας».
 Το νέο άλμπουμ είναι η εκπληκτική επιστροφή των Placebo. Πάνω από το ηλεκτρονικό ντελίριο του «Taste In Men», το διαστροφικό χιπ χοπ «Spite And Malice» ή το ζοφερό «Blue American», ο Μόλκο μεταμορφώνεται σε έναν έξοχο αγκιτάτορα που εκτοξεύει μύδρους ενάντια στο σύστημα αλλά δεν ξεχνά και τις παλιές καλές συνήθειες. Μαζί με τα μανιφέστα συνυπάρχουν το κομμάτι για την κεταμίνη «Special K» και ένας ύμνος για τους ηδονοβλεψίες, το «Peeping Tom». «Υπάρχουν ακόμα διεστραμμένα ερωτικά τραγούδια, αλλά ελάχιστο σεξ. Το "Black Market Music" είναι ένα άλμπουμ γεμάτο οργή», λέει ο ίδιος. 
 Οι Placebo δεν χρωστάνε την πολιτική τους επιφοίτηση μόνο στις ταραχές της Πρωτομαγιάς, στη βρετανική πρωτεύουσα. «Αρχίσαμε να παίζουμε στα είκοσί μας χρόνια, αλλά τώρα πια είμαστε τριάντα. Οσο μεγαλώνεις, παρακολουθείς την ειδησεογραφία και αναμιγνύεσαι όλο και περισσότερο στα πολιτικά δρώμενα» υποστηρίζει ο Μόλκο, που τώρα μελετά τη διαλεκτική του Χέγκελ. «Κι αρχίζεις να
βλέπεις τα γεγονότα από μια διεθνή σκοπιά. Για παράδειγμα, η εξέγερση των γκέτο στο Λος Αντζελες, με αφορμή τον ξυλοδαρμό του Ρόντνεϊ Κινγκ, ιστορικά έχει άμεση σχέση με το λιντσάρισμα των μαύρων στον αμερικανικό Nότο. Η ιστορία
επαναλαμβάνεται και δεν πρέπει να έχει την ίδια κατάληξη. Η αρχική μου σκέψη ήταν να βάλω ένα ένθετο στο άλμπουμ ενάντια σ' αυτήν τη γαμημένη κυβέρνηση. Αλλά δεν το έκανα, επιθυμώ να ενθαρρύνω τους νέους να μελετούν, να καταλάβουν την πορεία της ιστορίας, διαφορετικά είναι προορισμένοι να επαναλάβουν τα ίδια
