Σημαντικές απώλειες, που στις περισσότερες περιπτώσεις υπερβαίνουν αυτές του γενικού δείκτη (-33%) και προσεγγίζουν πια ακόμη και το -60%, καταγράφουν στη διάρκεια του 2000 τα μετοχικά αμοιβαία κεφάλαια εσωτερικού. 
 ίναι ενδεικτικό ότι κανένα, ακόμη και από τα 20 εκείνα προϊόντα που διατέθηκαν
στην αγορά μέσα στο 2000, δεν έχει επιτύχει να εμφανίσει θετική απόδοση, αφού η συνεχιζόμενη χρηματιστηριακή απαξία έχει συμπεριλάβει σχεδόν όλες ανεξαιρέτως τις μετοχές που διαπραγματεύονται στο ΧΑΑ. 
 Σύμφωνα με τα επίσημα στοιχεία της Ενωσης Θεσμικών Επενδυτών, το μέσο ετήσιο ποσοστό απωλειών της κατηγορίας των μετοχικών αμοιβαίων ανέρχεται σε -33, 75%, ενώ περισσότερα από τα μισά (σε σύνολο 75 Α/Κ) εμφανίζουν αρνητική απόδοση πάνω από 40% και έως 56, 4%. Την ίδια στιγμή, οι απώλειες για την Παράλληλη Αγορά ανέρχονται σε -76%, για τον Mid Cup-40 σε 57, 6% ενώ για το δείκτη υψηλής
 Οι αποδόσεις αυτές, συγκρινόμενες με τις ζημιές που εμφανίζουν τα περισσότερα μετοχικά αμοιβαία κεφάλαια, απλώς επιβεβαιώνουν το συμπέρασμα ότι οι διαχειριστές των εταιρειών Α/Κ είχαν κατευθύνει το μεγαλύτερο όγκο κεφαλαίων των επενδυτών σε «περιφερειακές» μετοχές οι οποίες έχουν σήμερα κυριολεκτικά «ματώσει» από την πολύμηνη χρηματιστηριακή καχεξία. Και έχουν «ματώσει» ακόμη και λόγω των ίδιων των διαχειριστών των Α/Κ, που μετά την εκρηκτική σε αποδόσεις χρονιά του 2000, επιχειρώντας να διασφαλίσουν τα κέρδη των πελατών και να αναδιαρθρώσουν τα χαρτοφυλάκιά τους υπέρ των βαρύτερων μετοχικών αξιών,
ξεφόρτωναν «με το τσουβάλι» τις μετοχές της περιφέρειας, συμβάλλοντας στη μεγέθυνση των απωλειών. 
 Και για του λόγου το αληθές, αρκεί κανείς να δει ότι οι μέσες απώλειες που καταγράφει το ενεργητικό των αμοιβαίων κεφαλαίων, δηλαδή η αξία των επενδυμένων κεφαλαίων, ανέρχονται πια σε -42%. Δηλαδή, τα μισά σχεδόν από τα λεφτά των επενδυτών που επέλεξαν την... ασφαλέστερη λύση των αμοιβαίων κεφαλαίων έχουν σήμερα εξαφανιστεί.
 Σε περιβάλλον απαξίας κινήθηκαν και τον Οκτώβριο τα μετοχικά αμοιβαία κεφάλαια
εσωτερικού, με το ενεργητικό τους να μειώνεται, λόγω της συνεχιζόμενης υποχώρησης των τιμών των μετοχών, κατά περίπου 13% ή σε δραχμικούς όρους κατά 415 δισ. δραχμές. Οι δε μηνιαίες αποδόσεις είναι όλες αρνητικές και φθάνουν ώς
το -19%. Ωστόσο, οι (εγκλωβισμένοι) επενδυτές δεν προχώρησαν σε εκτεταμένες ρευστοποιήσεις, καθώς η μείωση μεριδίων μόλις έφθασε το -1, 3%. Η μείωση του ενεργητικού στην κατηγορία των μετοχικών Α/Κ, όμως, συνέβαλε στο να υποχωρήσει
κάτω και από το φράγμα των 11 τρισ. δρχ., το συνολικό ενεργητικό της Αγοράς Αμοιβαίων Κεφαλαίων, που στο τέλος Οκτωβρίου έφθασε τα 10, 99 τρισ. δρχ. έχοντας μειωθεί κατά 368 δισ. δραχμές σε σχέση με το Σεπτέμβριο. 
 Σε πλήρη αντίθεση με την κατηγορία των μετοχικών Α/Κ Εσωτερικού, όλες οι κατηγορίες των Αμοιβαίων Διαθεσίμων Εσωτερικού, Εξωτερικού και Διεθνή) βελτίωσαν τα αποτελέσματά τους κατά τον προηγούμενο μήνα. Το μερίδιο αγοράς των Α/Κ διαθεσίμων αυξήθηκε ακόμη περισσότερο, φθάνοντας σε 49, 23% από 46, 57% το Σεπτέμβριο, καθώς προσεταιρίστηκαν το μερίδιο των μετοχικών αμοιβαίων που από 30, 35% μειώθηκε σε 27, 47%.
