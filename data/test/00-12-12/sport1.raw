 αριστερή πτέρυγα του Ολυμπιακού (Τζόρτζεβιτς, Γεωργάτος) έκανε τη διαφορά στην
Ξάνθη και οδήγησε την πειραϊκή ομάδα στη νίκη επί της τοπικής SKΟDA με 3-0 μπροστά σε περίπου 3.000 θεατές. Οι «ερυθρόλευκοι» κατόρθωσαν λοιπόν να ξεπεράσουν ανώδυνα τον αποκλεισμό τους από το κύπελλο UEFA, να διατηρήσουν τη διαφορά των τεσσάρων βαθμών από το δεύτερο Παναθηναϊκό και να ανεβάσουν την ψυχολογία εν όψει των επόμενων υποχρεώσεών τους στο Πρωτάθλημα και το Kύπελλο.
Απέναντι σε μια SKΟDA Ξάνθη, η οποία κατρακύλησε κι άλλο στη βαθμολογία και δεν θύμισε σε τίποτα την ομάδα των πρώτων αγώνων στη διοργάνωση.
 Οι παίκτες του Ολυμπιακού μπήκαν παθιασμένοι και αποφασισμένοι στον αγωνιστικό
χώρο και δεν επέτρεψαν στην Ξάνθη να αμφισβητήσει τα πρωτεία τους. Οι γηπεδούχοι, άλλωστε, στο πρώτο μέρος δεν είχαν ούτε μία καλή στιγμή μπροστά στην εστία του Ελευθερόπουλου. Οι «ερυθρόλευκοι» προηγήθηκαν στο σκορ στο 24',
όταν ο Γεωργάτος από εμφανή θέση οφσάιντ προχώρησε από πλάγια θέση (η μπάλα είχε περάσει άουτ!), έκανε τη σέντρα και ο Οφορίκουε με γυριστό αριστερό δυνατό σουτ άνοιξε το σκορ (0-1).
 Ο Νινιάδης στο 35' εκτέλεσε φάουλ και η μπάλα χτύπησε στο αριστερό δοκάρι του Μπούτσεκ και στη συνέχεια της φάσης οι Αλεξανδρής σούταρε άουτ. Στο 39' ο Οφορίκουε είχε σουτ άουτ, όπως και ο Τζόρτζεβιτς στο 54'. Ο Τζόλε όμως, στο 61' πήρε την πάσα από τον Νινιάδη, ντρίμπλαρε τον Κεχαγιά και τον Ζαπρόπουλο και με αριστερό σουτ πέτυχε το 0-2.
 Η SKΟDA Ξάνθη στο 71' είχε φάουλ με τον Γιανότσκο άουτ και στο 76' ο Πατσατζόγλου από δεξιά πάσαρε στον Αλβες, ο οποίος από το ύψος του πέναλτι με δεξί πλασέ πέτυχε το 0-3.
 «Είναι ημέρα πένθους για τον Ολυμπιακό, καθώς έφυγε ο Ανδρέας Μουράτης, που ήταν ο "πατέρας" μας και δεν θέλω να κάνω δηλώσεις», είπε ο Τάκης Λεμονής στο τέλος του ματς, ενώ ο Καραταΐδης υποστήριξε: «Τον κυρ-Ανδρέα τον έζησα 13 χρόνια και είμαστε ακόμα όλοι συγκλονισμένοι, γιατί έφυγε ένας τόσο καλός άνθρωπος».
 Ο Γιώργος Φοιρός τόνισε: «Παίξαμε καλά στο πρώτο μέρος, αλλά το δεύτερο γκολ που δεχθήκαμε στην επανάληψη ήταν καθοριστικό. Εχουμε πρόβλημα στην επίθεση και πρέπει να το λύσουμε σύντομα». Ο Σάββας Πουρσαϊτίδης είπε: «Ο Ολυμπιακός ήταν καλύτερος και κέρδισε. Εμείς δεν μπορέσαμε να αντιδράσουμε». 
 Ο Γιανναδάκης έδειξε κίτρινη κάρτα στους Ζωγραφάκη, Πατσατζόγλου.
 (61  Χαντούρης), Ζουμπούλης, Κεχαγιάς, Ζωγραφάκης, Νικολάου, Ντιοπ, Γιανότσκο,
 ΟΛΥΜΠΙΑΚΟΣ: Ελευθερόπουλος, Πατσατζόγλου (79  Γιαννακόπουλος), Αμανατίδης, Κωστούλας, Γεωργάτος, Μαυρογενίδης, Ζε Ελίας, Νινιάδης (65  Αλβες), Αλεξανδρής, Οφορίκουε (65  Πουρσανίδης), Τζόρτζεβιτς.
 Στασιμότητα παρατηρείται στο θέμα του ξένου τεχνικού που απασχολεί τον Ολυμπιακό, καθώς από τη διοίκηση μπορεί να περιμένουν τις απαντήσεις των Γερμανών Χάινκες, Ντάουμ, Ρεχάγκελ, αλλά κορυφαίο στέλεχος υποστήριξε χθες ότι
«οι όποιες εξελίξεις αναμένονται με το νέο χρόνο! ».
