 Βίκτωρας Μητρόπουλος... αντίκρισε την κόκκινη κάρτα από την Αρχή Προστασίας Προσωπικών Δεδομένων, η οποία έκρινε ομόφωνα ότι «καμία διάταξη του ν. 2472/'97 δεν αποκλείει τη διαβίβαση βουλεύματος».
 Ουσιαστικά η Αρχή έδειξε στον κ. Μητρόπουλο την πόρτα της εξόδου από την προεδρία της ΕΠΑΕ και την αντιπροεδρία της ΕΠΟ, ενώ... πρόσφερε άλλον έναν άσο
 Ο κ. Φλωρίδης, στηριζόμενος (και) στην κρίση της ΑΠΠΔ, προσέβαλε με προσφυγή του στην Επιτροπή Εφέσεων της ΕΠΟ την απόφαση του αθλητικού δικαστή Δημήτρη Ορφανίδη, ο οποίος απεφάνθη ότι «ο νόμος για τα κωλύματα των παραγόντων δεν τυγχάνει εφαρμογής και ο πρόεδρος της ΕΠΑΕ δεν δύναται να εκπέσει της θέσεώς του». Με την έφεσή του ο υφυπουργός ζητεί την ακύρωση της απόφασης Ορφανίδη και την έκδοση διαπιστωτικής πράξης για την έκπτωση του Βίκτωρα Μητρόπουλου.
 Η Αρχή απέρριψε λοιπόν το αίτημα του κ. Μητρόπουλου, με το οποίο ζητούσε να απογορευθεί η διαβίβαση του εις βάρος του βουλεύματος στον αθλητικό δικαστή, ενώ εμμέσως πλην σαφώς αποδέχτηκε τη συνταγματικότητα του νόμου Φλωρίδη, επισημαίνοντας ότι «η διαβίβαση προβλέπεται προκειμένου να διαπιστωθεί η συνδρομή κατά νόμον κωλύματος στο πρόσωπο μελών αιρετού οργάνου. Πολύ περισσότερο, όταν η αρχή στην οποία διαβιβάζεται εν τέλει το βούλευμα είναι όργανο με δικαιοδοτικές αρμοδιότητες, όπως ο αθλητικός δικαστής».
 Ο δικηγόρος του προέδρου της ΕΠΑΕ Δημήτρης Πέππας ζήτησε αναβολή από την Αρχή,
αλλά δεν του δόθηκε, γεγονός που δεν τον αιφνιδίασε. Ο κ. Πέππας εξέδωσε ανακοίνωση για να σχολιάσει την απόρριψη του αιτήματος: «Η κρίση της ΑΠΠΔ δεν θίγει την απόφαση του αθλητικού δικαστή, ο οποίος έκρινε ότι ο ν.2858/2000 είναι αντισυνταγματικός».
 Στην ανακοίνωση επισημαίνεται, επίσης, ότι «η κρίση της Αρχής ανοίγει τους "ασκούς του Αιόλου", αναιρεί το λόγο ύπαρξής της και έρχεται σε αντίθεση με προηγούμενες κρίσεις».
 Στον επίλογο της ανακοίνωσης ο κ. Πέππας αφήνει ανοιχτό το ενδεχόμενο «της προσβολής της κρίσης στο μέτρο που μου επιβάλει μία ιδιαίτερη ευαισθησία για την ορθή απονομή της Δικαιοσύνης και την προστασία των Δικαιωμάτων του Ανθρώπου».
 Οσον αφορά την έφεση του κ. Φλωρίδη, αποφασίστηκε να κατατεθεί απ' αυτόν αντί της ΠΑΕ ΠΑΟΚ, εκτιμώντας ότι «έτσι θα έχει μεγαλύτερη βαρύτητα». Στην έφεση αναφέρεται πως «ο κ. Μητρόπουλος έχει εκπέσει αυτοδίκαια από την ιδιότητα του προέδρου και του αντιπροέδρου», ενώ υπογραμμίζεται: «Η απόφαση του αθλητικού δικαστή ήταν παράνομη λειτουργώντας αποκλειστικά και μόνο ως διοικητικό όργανο
και όχι ως όργανο της δικαστικής λειτουργίας». Η Επιτροπή Εφέσεων της ΕΠΟ συνεδριάζει αύριο, αλλά πιθανότατα δεν θα κρίνει αυτή την εβδομάδα την προσφυγή Φλωρίδη.
 Συνάντηση με τον υπουργό Πολιτισμού Ευάγγελο Βενιζέλο θα έχει σήμερα στο γραφείο του ο Γιώργος Φλωρίδης. Αποκλειστικό θέμα συζήτησης θα είναι η εξυγίανση στο χώρο του ποδοσφαίρου και όπως δηλώνει με έμφαση ο κ. Βενιζέλος «η Πολιτεία δεν χάνει ποτέ». Ο υπουργός Πολιτισμού σε συνεργασία με τον κ. Φλωρίδη θα προχωρήσει σε νέα νομοθετική παρέμβαση, η οποία θα επιφέρει σαρωτικές αλλαγές στο χώρο του αθλητισμού. 
 Δηλώσεις για τη διαμάχη πολιτείας-ΕΠΑΕ έκανε χθες και ο υφυπουργός Τύπου Τηλέμαχος Χυτήρης, ο οποίος επανέλαβε τις πάγιες θέσεις της κυβέρνησης για το θέμα που έχει ανακύψει. «Η διαφάνεια στο χώρο του ποδοσφαίρου είναι επιτακτική
ανάγκη», δήλωσε ο κυβερνητικός εκπρόσωπος, ο οποίος συμπλήρωσε: «Σε αυτό θα εμμείνει η κυβέρνηση παρά τις δυσκολίες που υπάρχουν ή παρεμβάλλονται. Η κατάσταση αυτή είναι χρόνια και πρέπει να αλλάξει. Η κυβέρνηση έχει τη βούληση
 Tέσσερα μέλη από το ΣΔΟΕ πήγαν χθες το πρωί στα γραφεία της διοργανώτριας αρχής, προκειμένου να προβούν σε διασταύρωση στοιχείων με ήδη ελεγχθείσες ΠΑΕ (ΠΑΟΚ, ΟΦΗ, Ηρακλή και Αρη). Τα στελέχη της διοργανώτριας αρχής παρέδωσαν τα στοιχεία που τους ζητήθηκαν και ο έλεγχος διήρκησε εφτά ώρες. 
 Σύμφωνα με πληροφορίες, οι «ράμπο» πήγαν στην ΕΠΑΕ με υπόδειξη Φλωρίδη, προκειμένου να ελέγξουν και ό,τι έγγραφο υπήρχε για τα έργα που πραγματοποίησε
 *Με ανοιχτή επιστολή τους, έντεκα δήμαρχοι ζητούν από τον πρωθυπουργό να προχωρήσει η εξυγίανση στο χώρο του ποδοσφαίρου.
