 Ασπίδα προστασίας -τόσο κατά της παχυσαρκίας όσο και κατά του καρκίνου του μαστού- αποτελεί η μεσογειακή δίαιτα, η οποία είναι πλούσια σε φυτικές ίνες, ελαιόλαδο και ψάρια. Επίσης, φαίνεται ότι η κατανάλωση περισσότερων από 3 ποτήρια αλκοόλ ημερησίως αυξάνει τον κίνδυνο εμφάνισης καρκίνου του μαστού, ενώ ελάχιστη είναι η επιβάρυνση από τα αντισυλληπτικά χάπια και τη θεραπεία αποκατάστασης με οιστρογόνα.
 Τα παραπάνω επισήμανε σε χθεσινή συνέντευξη Τύπου ο ακαδημαϊκός Δημήτρης Τριχόπουλος, καθηγητής της Ιατρικής Σχολής Αθηνών και του Χάρβαρντ, προσθέτοντας ότι άλλος σημαντικός παράγοντας κινδύνου για την ανάπτυξη της πάθησης είναι η παχυσαρκία μετά την εμμηνόπαυση. 
 Σύμφωνα με τις έρευνες του κ. Τριχόπουλου, ο θηλασμός παρέχει ελάχιστη προστασία κατά του καρκίνου του μαστού, ιδιαίτερα ανάμεσα σε γυναίκες που διανύουν την προεμμηνοπαυσιακή περίοδο. Επίσης, η έρευνα έχει δείξει ότι τόσο η πρώιμη αρχή της εμμήνου ρύσεως όσο και η καθυστερημένη εμμηνόπαυση αυξάνουν τον κίνδυνο ανάπτυξης του καρκίνου του μαστού.
 Η βράβευση έγινε σε αναγνώριση της σημαντικής προσφοράς του κ. Τριχόπουλου στην έρευνα γύρω από την αιτιολογία της πάθησης την τελευταία 30ετία. Η τελετή
πραγματοποιήθηκε στις 7 Δεκεμβρίου στο Σαν Αντόνιο του Τέξας, στο πλαίσιο του 23ου Αμερικανικού Συνεδρίου για τον Καρκίνο του Μαστού, και είναι η πρώτη φορά
 Την απονομή του βραβείου στον Ελληνα ερευνητή έκανε η γενική διευθύντρια του Ιδρύματος κ. Σούζαν Μπράουν, η οποία τόνισε ότι το πρωτοποριακό έργο του κ. Τριχόπουλου συνέβαλε στην κατανόηση της αιτιοπαθογένειας του καρκίνου του μαστού και στο ρόλο που παίζουν οι γενετικοί παράγοντες, αρχίζοντας από την ενδομήτρια ζωή.
 Τη βράβευση του κ. Τριχόπουλου ανακοίνωσε χθες στη συνέντευξη Τύπου η πρόεδρος
του «Ελληνικού Συνδέσμου Σούζαν Κόμεν για την Καταπολέμηση του Καρκίνου του Μαστού», επίκουρος καθηγήτρια κ. Λυδία Ιωαννίδου-Μουζάκα, ενώ ο καθηγητής μίλησε για τα αποτελέσματα των μέχρι τώρα ερευνών.
 Πολύ μικρό ρόλο παίζει και η κληρονομικότητα στην εμφάνιση της νόσου, τόνισε μεταξύ άλλων ο κ. Τριχόπουλος, καθώς οι έρευνες δείχνουν ότι δεν ευθύνεται σε ποσοστό μεγαλύτερο από το 5% των περιπτώσεων καρκίνου του μαστού. Αυτό όμως που είναι πολύ πιθανό, είπε ο καθηγητής, είναι ότι η ανάπτυξη της πάθησης μπορεί να ξεκινήσει ακόμη και από την περίοδο που η γυναίκα είναι έμβρυο. Η θεωρία αυτή δεν έχει ακόμη αποδειχθεί πλήρως, αλλά τυγχάνει ευρείας αποδοχής.
 Ο κ. Τριχόπουλος αναφέρθηκε ακόμη σε δύο άλλες θεωρίες σχετικές με την αιτιοπαθογένεια του καρκίνου του μαστού, οι οποίες τυγχάνουν ευρείας αποδοχής.
Η πρώτη αφορά την υπόθεση ότι η συνολική μάζα του μαστικού αδένα, δηλαδή ο αριθμός των κυττάρων του αδένα αποτελεί σημαντικό παράγοντα για την ανάπτυξη της νόσου. Η δεύτερη θεωρία αναφέρεται στο ρόλο που παίζουν οι οιστρογονικοί υποδοχείς στο φυσιολογικό μαζικό αδένα, και ο οποίος πιθανότατα είναι εξίσου σημαντικός με αυτόν των οιστρογόνων.
