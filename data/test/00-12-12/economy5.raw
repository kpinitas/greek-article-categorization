 Το χαρτί Μπους παίζουν για μία ακόμη φορά οι αγορές, βλέποντας φως στο βάθος του αμερικανικού μετεκλογικού θρίλερ.
 Και Μπους σημαίνει για τις αγορές δολάριο, με αποτέλεσμα το ευρώ να υποχωρήσει
χθες κάτω από τα 88 σεντς, για πρώτη φορά εδώ και μία εβδομάδα. Στην υποχώρηση
βοήθησε και η σύνοδος της Νίκαιας, στην οποία φάνηκε με τον καλύτερο τρόπο το πόσο δύσκολο είναι να βρεθεί κοινή ευρωπαϊκή γλώσσα.
 Το ευρώ ευνοήθηκε σημαντικά μετά τις αμερικανικές εκλογές, καθώς οι ΗΠΑ βούλιαξαν στο μετεκλογικό θρίλερ σε μια περίοδο που ο κίνδυνος ανώμαλης προσγείωσης της αμερικανικής οικονομίας απαιτεί στιβαρή ηγεσία.
 Για τη Γουόλ Στριτ και τις απανταχού αγορές ο Τζορτζ Μπους θεωρείται καταλληλότερος για να αντιμετωπίσει τις σοβαρές οικονομικές προκλήσεις με την πολιτική φοροαπαλλαγών, η οποία εκτιμάται ότι θα αναθερμάνει την σε κίνδυνο ύφεσης αμερικανική οικονομία.
 Ετσι η εκλογή του και με βούλα του Aνώτατου Δικαστηρίου των ΗΠΑ βάζει τέρμα στην πολιτική αστάθεια και αποτελεί εχέγγυο, κατά την εκτίμηση των αγορών, για
 Το ευρώ, εκπλήσσοντας ακόμη και τους ίδιους τους Ευρωπαίους, από το αρνητικό ρεκόρ των 82, 25 σεντς στις 26 Οκτωβρίου έφτασε στα 89, 75 σεντς την προηγούμενη
εβδομάδα, στο υψηλότερο επίπεδο από τις 22 Σεπτεμβρίου. Ανοδος που είχε θεωρηθεί ως η πρώτη σαφής ένδειξη ότι το ευρωνόμισμα σηκώνει κεφάλι, ύστερα από δύο συνεχή χρόνια απογοητεύσεων και εκτιμήσεων, που διαψεύστηκαν παταγωδώς.
 Τις τελευταίες ημέρες το ευρώ παρουσίασε και πάλι πτωτικές τάσεις και χθες υποχώρησε έως τα 87, 75 σεντς ανακάπτοντας ελαφρά αργότερα, κάτω όμως από τα 88
 Η λήξη βέβαια του αμερικανικού μετεκλογικού θρίλερ αίρει ένα σημαντικό ψυχολογικό εμπόδιο, αλλά δεν σημαίνει ότι εξέλιπε και ο κίνδυνος ανώμαλης προσγείωσης της αμερικανικής οικονομίας, που ήταν άλλωστε ο βασικός λόγος του μαύρου Νοέμβρη για τις αμερικανικές αγορές.
 Οι επόμενες ημέρες μάλιστα θα είναι κρίσιμες, καθώς ανακοινώνονται τα στοιχεία
για τους δείκτες τιμών παραγωγού (Πέμπτη) και καταναλωτή (Παρασκευή), οι οποίοι θα αποτελέσουν βαρόμετρο για την ετυμηγορία της FED στη σύνοδο της επόμενης Τρίτης.
 Μια σύνοδος στην οποία δεν αναμένονται εκπλήξεις, δηλαδή μεταβολή στα επιτόκια, αλλά στροφή 180 μοιρών στην πολιτική της αμερικανικής κεντρικής τράπεζας από το μέτωπο κατά του πληθωρισμού στο μέτωπο κατά της ύφεσης, που ίσως οδηγήσει σε μείωση των επιτοκίων μέσα στο 2001.
 Η προοπτική να μειωθούν τα αμερικανικά επιτόκια από το νέο έτος αναπτέρωσε το ηθικό των αμερικανικών αγορών, που μπήκαν με το δεξί μεν στο Δεκέμβριο, αλλά με έντονες διακυμάνσεις ενδεικτικές της ανασφάλειας για το τι μέλλει γενέσθαι με την αμερικανική οικονομία.
 Αλλωστε, παρά τη σημαντική άνοδο της προηγούμενης εβδομάδας, οι Ντάου Τζόουνς και Nasdaq παραμένουν στο πλην με απώλειες 6, 8% ο πρώτος από τις αρχές του έτους και 28, 3% ο δεύτερος.
