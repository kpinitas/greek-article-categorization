 Μόνο αν βρεθεί κάτι εξαιρετικό στη μετεγγραφική περίοδο του Ιανουαρίου θα αποκτηθεί από τον Παναθηναϊκό, όπως αποφασίστηκε χθες από κοινού σε συνάντηση που είχαν πρόεδρος (Αγγ. Φιλιππίδης) και προπονητής (Αγγ. Αναστασιάδης). Το ζητούμενο είναι φυσικά ένας επιθετικός περιοχής, έτοιμος για την ενδεκάδα, που
θα δώσει λύση στο πρόβλημα δυστοκίας και θα ξεκουράσει τον Βαζέχα. Η εποχή βέβαια δεν προσφέρεται, καθώς οι καλοί παίκτες είναι καπαρωμένοι με καλά συμβόλαια, ενώ κάποιοι άλλοι που ενδιαφέρονται να αλλάξουν ομάδα έχουν συμμετοχές στα ευρωπαϊκά παιχνίδια, επομένως δεν μπορούν να βοηθήσουν την προσπάθεια των «πρασίνων» στο Τσάμπιονς Λιγκ.
 Στην υπόθεση του Ντέρεκ Μπόατεγκ της Καλαμάτας (για τον οποίο η «Ε» έγραψε το Σάββατο ότι θα έρθει τώρα στην Παιανία και όχι τον Ιούνιο), υπάρχουν νεότερα. Ο νεαρός Γκανέζος επρόκειτο να υπογράψει χθες συμβόλαιο, όμως κάτι τέτοιο δεν έγινε επειδή είναι ανήλικος και χρειάζεται υπογραφή και του κηδεμόνα. Η υπόθεση αναμένεται να τελειώσει πάντως τις επόμενες ημέρες. Ο Μπόατεγκ θα καταλάβει θέση κοινοτικού, πράγμα που σημαίνει ότι κάποιος από τους Ολιβάρες, Σάριτς, Βλάοβιτς, Γκαλέτο, Σιπνιέφσκι, Κόλα, θα φύγει.
 Πιο ξεκάθαρα είναι τα πράγματα με τους παίκτες που θα φύγουν από την Παιανία. Ο Αναστασιάδης κατέστησε σαφές ότι δεν θέλει τους δύο Γερμανούς, Πφλίπσεν και Βίλα, καθώς επίσης τους Σίγκουρτσον, Κιάσο, Αλεξόπουλο. Με τους τρεις πρώτους θα αρχίσει κύκλος συζητήσεων, καθώς θα επιδιωχθεί η αποχώρησή τους να γίνει επ' ωφελεία του ΠΑΟ. Κιάσος και Αλεξόπουλος, από την άλλη πλευρά βρίσκονται σε
 Στη γιορτή για τα 100 χρόνια του Αγιαξ, στις 20 Δεκεμβρίου, θα λάβει μέρος ο Παναθηναϊκός με όλες τις ομάδες του: την επαγγελματική, την ερασιτεχνική και των παλαιμάχων, που έφθασαν στον τελικό της 2ης Ιουνίου 1971 του Κυπέλλου Πρωταθλητριών στο Γουέμπλεϊ. Δομάζος, Αντωνιάδης, Φυλακούρης, Σούρπης και οι άλλοι, ήδη ξεκρέμασαν τα παπούτσια τους και ετοιμάζονται πυρετωδώς για το φιλικό αγώνα μικρής διάρκειας στο Στάδιο «Αρένα» του Αμστερνταμ.
 Επτά παίκτες του ΠΑΟ κλήθηκαν στην Εθνική για το φιλικό με τη Γιουγκοσλαβία: οι Νικοπολίδης, Μπασινάς, Βόκολος, Φύσσας, Καραγκούνης, Λυμπερόπουλος, Γκούμας. Ο τελευταίος εξαιρέθηκε λόγω τραυματισμού. Στην Ελπίδων κλήθηκε επίσης ο νεαρός τερματοφύλακας Στέφανος Κοτσόλης.
