Υψηλότερες μηνιαίες αποδοχές θα απολαμβάνουν από την 1η Ιανουαρίου 2001 οι μισθωτοί και οι συνταξιούχοι λόγω της αύξησης του αφορολογήτου ορίου και της τιμαριθμοποίησης της φορολογικής κλίμακας.
 Με εγκύκλιο του υπουργείου Οικονομικών γνωστοποιείται η νέα κλίμακα (το πρώτο κλιμάκιο μειώνεται κατά 300.000 δρχ. και αυξάνει αντίστοιχως το δεύτερο για τις υπόλοιπες κατηγορίες φορολογουμένων) και η διαδικασία παρακράτησης του φόρου.
 Ο φόρος υπολογίζεται στο μηνιαίο καθαρό εισόδημα που απομένει μετά την αφαίρεση των νόμιμων κρατήσεων για υποχρεωτικές ασφαλιστικές εισφορές, τέλη χαρτοσήμου και εισφορά ΟΓΑ. Σε αυτό συμπεριλαμβάνονται υπερωρίες, πριμ παραγωγικότητας ή παρουσίας, προσαύξηση νυχτερινής απασχόλησης ή αργίες και γενικώς οποιεσδήποτε παροχές, ακόμα και επίδομα ισολογισμού, ενώ τα έκτακτα ποσά (πριμ παραγωγικότητας, αναδρομικά κ.λπ.) δεν συναθροίζονται με τις μηνιαίες αποδοχές
 Στο καθαρό ποσό υπολογίζεται ο φόρος και γίνονται οι εκπτώσεις, όπως των παιδιών. Ετσι, ο φόρος μειώνεται κατά 30.000 δρχ. αν έχετε ένα παιδί, 35.000 δρχ. αν έχετε δύο για το καθένα από αυτά, 70.000 δρχ. αν έχετε τρία για το καθένα, 80.000 δρχ. για καθένα από τα τέσσερα παιδιά σας, ποσό που προσαυξάνεται κατά 10.000 δρχ. για καθένα επιπλέον παιδί. Δηλαδή, φορολογούμενος με έξι παιδιά έχει έκπτωση φόρου 100.000 δρχ. για το καθένα ήτοι συνολικά 600.000 δρχ. για το σύνολο των παιδιών του.
 Τα παιδιά που αναγνωρίζεται ότι βαρύνουν το φορολογούμενο είναι τα ανήλικα άγαμα, ενήλικα άγαμα μέχρι το 25ο έτος της ηλικίας τους που σπουδάζουν, άγαμα που υπηρετούν στο Στρατό, άγαμα ή διαζευγμένα ή σε κατάσταση χηρείας με αναπηρία 67% και πάνω, κι εφόσον δεν έχουν ετήσιο φορολογούμενο εισόδημα άνω των 400.000 δρχ. ή των 800.000 δρχ. στην περίπτωση αναπηρίας. Το ποσό του φόρου που θα απομείνει μετά τις εκπτώσεις μειώνεται κατά 2, 5% (λόγω προκαταβολής).
 Συνεπώς, ο εργοδότης κάθε μήνα παρακρατεί το 1/14 του συνολικού ετήσιου φόρου,
που αναλογεί στο μηνιαίο εισόδημα κάθε εργαζόμενου, καθώς και στο δώρο Χριστουγέννων, ενώ από το δώρο Πάσχα και το επίδομα αδείας παρακρατείται το 1/28 του φόρου. Ακόμα, πρέπει να γνωρίζετε: 
 Επικουρικά. Ο παρακρατούμενος φόρος υπολογίζεται με συντελεστή 5% για ετήσιες
  Ημερομίσθιοι. Με συντελεστή 3% στο ακαθάριστο ποσό του ημερομισθίου άνω των 8.000 δρχ., ενώ αποδίδεται χαρτόσημο 1% και εισφορά υπέρ ΟΓΑ 20%.
  Υπερωρίες, επιδόματα, πρόσθετες αμοιβές κ.λπ. Με συντελεστή 20% στο συνολικό
των εμπορικών πλοίων και 15% για ιπτάμενους Πολιτικής Αεροπορίας. 
 Αν έχετε πάνω από μια δουλειά, δηλώνετε ως κύρια αυτή με τις υψηλότερες αποδοχές όπου και θα σας παρακρατούν φόρο βάσει της κλίμακας, ενώ για τις αμοιβές από τις άλλες δουλειές ο συντελεστής φθάνει το 20%.
 Από το φόρο δεν αφαιρούνται οι εκπτώσεις που ισχύουν για ανάπηρους και όσους κατοικούν στην παραμεθόριο, ενώ δεν παρακρατείται φόρος από μισθούς, συντάξεις
και πάγιες αντιμισθίες όσων είναι ολικώς τυφλοί ή έχουν βαριές κινητικές αναπηρίες.
