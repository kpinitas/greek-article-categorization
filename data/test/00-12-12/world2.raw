 Την ικανοποίηση, αλλά και τη γκρίνια που φέρνει ένας συμβιβασμός εκφράζουν οι Ευρωπαίοι ηγέτες μετά τη λήξη της συνόδου κορυφής της Νίκαιας, ενώ ακόμη και η
 Για τον περισσότερο ενθουσιώδη Γάλλο πρόεδρο Ζακ Σιράκ επρόκειτο για μια «μεγάλη σύνοδο», η οποία «δεν θα είναι η τελευταία στην ιστορία της Ενωσης, αλλά σίγουρα θα αποτελέσει ένα από τα ορόσημα». Πιο επιφυλακτικός, ο πρωθυπουργός της Γαλλίας Λιονέλ Ζοσπέν μίλησε για «πολύ ικανοποιητικό, ισορροπημένο πακέτο» αποφάσεων, που όμως «θα μπορούσε να είναι πιο φιλόδοξο».
 Η Ευρωπαϊκή Επιτροπή εκτιμά ότι η σύνοδος κορυφής «δεν εκπλήρωσε όλες τις φιλοδοξίες που είχαν ανακοινώσει οι συμμετέχοντες», αλλά «δεν μπορεί να πει κανείς ότι δεν έγινε κάποια πρόοδος». Ο εκπρόσωπος της Κομισιόν, Τζόναθαν Φολ,
παρατήρησε ότι σε ό,τι αφορά το μέγεθος και τη σύνθεση της Επιτροπής, «η λύση που βρέθηκε μας φαίνεται εφαρμόσιμη... Πάντα υπάρχει κάτι καλύτερο, αλλά (αυτό
που επιτεύχθηκε) δεν είναι αρνητικό». Για το θέμα της ειδικής πλειοψηφίας στη λήψη αποφάσεων, παρατήρησε ότι «δεν δόθηκαν ορισμένες λύσεις αλλά τόνισε ότι «σε κάθε περίπτωση, προς το παρόν, αυτό πρέπει να είναι αρκετό για να εξασφαλίσει τη λειτουργία της Ε.Ε. με λογικό τρόπο μετά τη διεύρυνση».
 Ο Γερμανός καγκελάριος Γκέρχαρντ Σρέντερ άφησε να εννοηθεί ότι η χώρα του συνέβαλε στην επιτυχία της συνόδου και με τη στάση της απέτρεψε μια σύγκρουση με τη Γαλλία, καθώς αυτή «θα περιέπλεκε τη γαλλο-γερμανική σχέση με τρόπο που δεν ευχόμαστε». «Είχαμε στόχο να πετύχουμε περισσότερα... αλλά πετύχαμε το βασικό μας στόχο. Πετύχαμε να καταστήσουμε την Ευρώπη ικανή να υποδεχθεί νέα μέλη», πρόσθεσε.
 Ο Βρετανός πρωθυπουργός Τόνι Μπλερ παρατήρησε ότι τα παζάρια σαν και αυτά που έγιναν στη Νίκαια «δεν αποτελούν καλό τρόπο εργασίας για το μέλλον».
 «Εχουμε τις αποφάσεις που χρειαζόμαστε για τη διεύρυνση, αλλά πρέπει πραγματικά να σημειώσουμε πρόοδο στον τρόπο με τον οποίο εργαζόμαστε», είπε.
 Σε ό,τι αφορά τη χώρα του, τόνισε ότι «πήραμε αυτά που θέλαμε, για παράδειγμα (τη διατήρηση της ομοφωνίας) στα χρηματοοικονομικά, την κοινωνική ασφάλεια, την άμυνα και περισσότερη ισχύ για τη Βρετανία».
 Στη Λισαβόνα, ο πρωθυπουργός της Πορτογαλίας, Αντόνιο Γκουτιέρεζ, παρατήρησε ότι στη Νίκαια εγκρίθηκε «όχι η καλύτερη, αλλά μια καλή συμφωνία». Είπε ακόμη ότι η αναστάθμιση των ψήφων αποτελεί «πολύ σημαντική εξέλιξη», καθώς επιτεύχθηκε «μια πραγματικά λογική ισορροπία ανάμεσα σε χώρες μικρού και μέσου
 Στη Βιέννη, ο Aυστριακός καγκελάριος Βόλφγκανγκ Σούσελ χαρακτήρισε τα αποτελέσματα της συνόδου ατελή, αλλά και «ένα βήμα προς τα εμπρός».
 «Θα ήταν καταστροφή αν ναυαγούσε η Νίκαια και πολλές φορές βρεθήκαμε κοντά στην αποτυχία», είπε.
 «Πραγματικά ικανοποιητικό», χαρακτήρισε το αποτέλεσμα ο Ισπανός πρωθυπουργός, Χοσέ Μαρία Αθνάρ, ενώ ικανοποιημένος δήλωσε και ο πρωθυπουργός της Δανίας, Πόουλ Νίρουπ Ράσμουσεν.
 Αντίθετη γνώμη έχουν τα κόμματα της ακροαριστερής και ακροδεξιάς αντιπολίτευσης στη Δανία, που ζητούν την πραγματοποίηση δημοψηφίσματος, καθώς θεωρούν ότι οι αποφάσεις της Νίκαιας οδηγούν προς μια ομοσπονδιακή Ευρώπη.
 Δημοψήφισμα ζήτησε στη Βρετανία και η αντιπολίτευση των Συντηρητικών, οι οποίοι δήλωσαν πως αν κερδίσουν τις επόμενες εκλογές, δεν πρόκειται να επικυρώσουν τη Συνθήκη της Νίκαιας.
 Στην Αυστρία, ο ακροδεξιός Γεργκ Χάιντερ χαρακτήρισε τις αποφάσεις «γραφειοκρατικό τέρας» και κατηγόρησε τον καγκελάριο Σούσελ ότι θυσίασε τα εθνικά συμφέροντα.
 «Αχρηστη» χαρακτήρισαν τη σύνοδο οι «Πράσινοι» της Γαλλίας, ενώ ανάλογη είναι η αντίδραση της αντιπολίτευσης και στη Γερμανία.
 Ευφορία επικρατεί από χθες στις υπό ένταξη ευρωπαϊκές χώρες που μετά τη Νίκαια
κρίνουν «ρεαλιστική» την σε σύντομο διάστημα προοπτική διεύρυνσης της Ευρωπαϊκής Ενωσης. Ο ευρωπαϊκός Tύπος εντός των χωρών της Ε.Ε. όμως δεν έχει και τα καλύτερα λόγια για τα γαλλικά «μαγειρέματα» και την τελική έκβαση της συνόδου κορυφής. 
 Στην κάλυψη της συνόδου από τα ΜΜΕ πρωταγωνιστικό ρόλο παίζει η γιγαντομαχία γαλλικού και γερμανικού Tύπου. Ο Tύπος της...οικοδέσποινας χώρας θεωρεί ότι τα μεγάλα κράτη και ιδίως η Γερμανία βγήκαν ενισχυμένα από την «ελάχιστη» αυτή
συμφωνία της Νίκαιας. «Γιατί η Γαλλία υπέκυψε στη Γερμανία; » αναρωτιέται στην πρώτη της σελίδα η «Φιγκαρό», ενώ η «Λιμπερασιόν» κάνει λόγο για «καταδίκη της
συνόδου της Νίκαιας σε μια εκπτωτική συμφωνία». Και εξηγεί: «Kάθε κράτος-μέλος
υπερασπίστηκε τα κεκτημένα του και προσπάθησε να παραχωρήσει το ελάχιστο δυνατό». 
 Οι Γερμανοί δημοσιογράφοι ρίχνουν για όλα το φταίξιμο στους Γάλλους. Η «Ρούντσαου» της Φρανκφούρτης συμβουλεύει το Παρίσι να πάψει να στρέφει ολόκληρο τον κόσμο εναντίον του Βερολίνου, ενώ η «Ζίντοϊτσε Τσάιτουνγκ» κατηγορεί τη γαλλική κυβέρνηση ότι ασχολήθηκε με τα συμφέροντά της στη Νίκαια.
«Στα βιβλία, Iστορίας της Ε.Ε., η πόλη αυτή της νότιας Γαλλίας θα φιγουράρει ως παράδειγμα κακής διακυβέρνησης. Ποτέ στο παρελθόν μια σύνοδος δεν ήταν τόσο
 Για «απογοητευτική» συμφωνία στο πλαίσιο του Ευρωπαϊκού Συμβουλίου, ενός συμβουλίου «εμπόρων χαλιών» κάνει λόγο η βελγική εφημερίδα «Λιμπρ Μπελζίκ», δίχως να μασάει τα λόγια της. «Οι 15 κατέληγαν την Κυριακή το βράδυ προς μια απογοητευτική συμφωνία, ανάξια των ιδανικών των ιδρυτών της Κοινότητας» είναι το σκληρό σχόλιο. 
 Στην «εξέγερση» των μικρών χωρών, στην οποία πρωτοστάτησε το Βέλγιο, αναφέρθηκε ο ιταλικός Tύπος. Η «Κοριέρε ντελα Σέρα» έγραψε ότι «οι μικροί...κράτησαν όμηρο τη σύνοδο...βγήκαν μπροστά κατά της αλαζονείας των μεγάλων». Κατά την εφημερίδα, οι νικητές της Νίκαιας είναι «οι ζήλειες και τα κοινωνικοπολιτιστικά δόγματα». 
 Πάντως από τη Νίκαια ικανοποιημένες έμειναν οι χώρες που περιμένουν στη σειρά για ένταξη. 
 «Εξαιρετικά ευνοϊκά» για την Πολωνία χαρακτήρισε τα αποτελέσματα της συνόδου ο
Πολωνός πρωθυπουργός Γέρζι Μπούζεκ, ο οποίος σχολίασε: «Πετύχαμε μια πραγματική ισχυρή θέση την οποία θα έχουμε όταν θα ενταχθούμε στην Ε.Ε.». Ο Μπούζεκ δήλωσε επίσης ικανοποιημένος που οι «15» έθεσαν ως πιθανό έτος για την
ένταξη των πρώτων υποψήφιων χωρών το 2004. «Είναι ένα καλό νέο για μας υπό την
προϋπόθεση ότι η Ε.Ε. δεν θα αναβάλει τη διεύρυνσή της» τόνισε ο Πολωνός πρωθυπουργός ευχαριστώντας ταυτόχρονα τον Λιονέλ Ζοσπέν για τη συμβολή του στην απόφαση να διαθέτει η Πολωνία των 39 εκατομμυρίων ανθρώπων, 27 ψήφους στο
Συμβούλιο Υπουργών. Δηλαδή όσες και η Ισπανία. Σύμφωνα με την πρώτη πρόταση της γαλλικής προεδρίας, θα είχε 25 ψήφους. 
 Η ικανοποίηση για την έκβαση της συνόδου ήταν εμφανής και στις εφημερίδες, όπως στην κεντροαριστερή «Γκαζέτα Βιμπόρσκα» που έβγαλε τίτλο: «H Πολωνία, μεταξύ των έξι πρώτων της Ευρώπης». 
 Την «ιστορική πρόοδο προς την επανένωση της Ευρώπης» χαιρέτισε εκπρόσωπος της ουγγρικής κυβέρνησης, χαρακτηρίζοντας τη σύνοδο της Νίκαιας «επιτυχή» για την Ε.Ε. «όπως είναι σήμερα αλλά και όπως θα γίνει μετά τη διεύρυνσή της». 
 Στο Ταλίν, ο υπουργός Εξωτερικών της Εσθονίας Τόμας Ιλβες δήλωσε ότι οι προοπτικές για ένταξη της χώρας του στις αρχές του 2003 έγιναν πολύ περισσότερο ρεαλιστικές. Στην Εσθονία δίδονται 4 ψήφοι στο Ευρωπαϊκό Συμβούλιο, όσες και στη Λετονία, ενώ η γειτονική Λιθουανία θα έχει επτά ψήφους. Στη Ρίγα, ο Λετονός υπουργός Eξωτερικών Ιντούλις Μπερζίνς εξέφρασε επίσης ικανοποίηση, διαβλέποντας επαρκώς σύντομη διεύρυνση της Ε.Ε. και συμμετοχή των Λετονών στις επόμενες ευρωεκλογές το 2004. Θέση της Λετονίας είναι ότι η ένταξή της στην Ε.Ε. συνιστά θέμα ασφάλειας. 
 Ικανοποιημένη από την έκβαση της συνόδου δήλωσε και η Σλοβενία, εκτιμώντας ότι
οι θέσεις της, όπως τις υποστήριξε πριν, «περιελήφθησαν στις συμφωνίες». Ο υπουργός Eξωτερικών Ιγκόρ Μπαβτσάρ χαιρέτισε επίσης το γεγονός ότι κάθε κράτος
θα έχει έναν επίτροπο, θεωρώντας ότι έτσι «τα συμφέροντα των πολιτών θα προστατεύονται καλύτερα».
