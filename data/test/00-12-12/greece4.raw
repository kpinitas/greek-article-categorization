 Λίγες ώρες μετά τη δημοσιοποίηση της έρευνας της «Ε» περί γραφειοκρατίας και διαφθοράς στις πολεοδομίες, και οι «καμπάνες» της Δικαιοσύνης «χτύπησαν...» για την πολυσυζητημένη πολεοδομία της Πάτρας, στην οποία σύμφωνα με καταγγελίες γινόταν κατά το παρελθόν το «έλα να δεις...».
 Στο εδώλιο του κατηγορουμένου του Α  Τριμελούς Πλημμελειοδικείου Πατρών κάθισε
χθες η πρώην προϊσταμένη της Πολεοδομίας Βασιλική Νταϊροπούλου, κατηγορούμενη από τις εισαγγελικές αρχές για πλήθος σοβαρών παραπτωμάτων που έχουν σχέση με τη δωροδοκία. 
 Σύμφωνα με το κατηγορητήριο, η κ. Νταϊροπούλου από 10 Ιουνίου 1995 έως το τέλος Δεκεμβρίου του ιδίου έτους, ως υπάλληλος στην οποία νομίμως είχε ανατεθεί η άσκηση δημόσιας υπηρεσίας, εκμεταλλευόμενη τις ανησυχίες του εμπειροτεχνίτη εργολάβου οικοδομών Παναγιώτη Παναγιωτόπουλου, οι οποίες εστιάζονταν στο ενδεχόμενο ανάκλησης της άδειας οικοδομής, απαίτησε και έλαβε δώρα τα οποία δεν δικαιούταν, για παραλείψεις αναγόμενες στην υπηρεσία της.
 Στο τρισέλιδο κατηγορητήριο, η κ. Νταϊροπούλου φέρεται να απαίτησε και να έλαβε διάφορα χρηματικά ποσά από το συγκεκριμένο εργολάβο οικοδομών, «προκειμένου να παραλείψει στο μέλλον κάθε υπηρεσιακή ενέργεια με την οποία τυχόν θα ανακαλείτο η ληφθείσα οικοδομική άδεια...».
 H πρώην προϊσταμένη της Πολεοδομίας Πατρών, πάντως, η οποία μετά το ξέσπασμα του σκανδάλου απομακρύνθηκε με απόφαση του νομάρχη Αχαΐας, με δηλώσεις της στα
ΜΜΕ έκανε λόγο για σκευωρία εις βάρος της και υποστήριξε ότι στο δικαστήριο θα
 Ομως, αργά χθες το μεσημέρι, το Α  Τριμελές Πλημμελειοδικείο της Πάτρας, έπειτα από πολύωρη διαδικασία έκρινε ένοχη για δωροληψία την πρώην προϊσταμένη
της Πολεοδομίας Πατρών και την καταδίκασε σε φυλάκιση τριών ετών.
 Η κ. Νταϊροπούλου άσκησε έφεση και αφέθηκε ελεύθερη.
