 Η εταιρεία Μαΐλλης μπορεί να χαρακτηριστεί ως μία από τις τρεις πιο διεθνοποιημένες ελληνικές επιχειρήσεις, αφού το 65% περίπου του τζίρου της προέρχεται από το εξωτερικό, ενώ εξάγει και το 90% των προϊόντων που παράγονται στην Ελλάδα. Η εταιρεία που είναι η δεύτερη μεγαλύτερη ευρωπαϊκή εταιρεία στον κλάδο της δευτερογενούς συσκευασίας (μεταλλικές και πλαστικές ταινίες περίδεσης, μηχανές, φιλμ συσκευασίας κ.λπ.) μετά τη SIGNΟDE, θυγατρική
του αμερικανικου γίγαντα ITW, όμως δεν δείχνει διατεθειμένη να σταματήσει εδώ.
 Οπως εξηγεί ο πρόεδρος της κ. Μιχάλης Μαΐλλης σε συνέντευξή του στην Οικονομική-«Ε», υπάρχουν ακόμη κάπου 25 δισ. δραχμές διαθέσιμα για εξαγορές από την αύξηση μετοχικού κεφαλαιου ύψους περίπου 50 δισ. δραχμών φέτος το Μάιο
γι' αυτό τον σκοπό, ενώ δηλώνει ότι η αντίληψη που υπάρχει ανάμεσα σε αρκετούς
αναλυτές, ότι δηλαδή ο κύκλος των εξαγορών του ομίλου στην Ευρώπη πλησιάζει προς το τέλος του, μπορεί και να μην είναι σωστή.
 «Δεν ξέρω τι αντίληψη υπάρχει. Εμείς ποτέ δεν ανακοινώνουμε κάτι προτού να έχει τελειώσει. Κάναμε το Μάιο μια μεγάλη αύξηση κεφαλαίου 50 δισ. δραχμές. Εχουμε ακόμη περίπου 25 δισ. δραχμές στο ταμείο μας. Υποχρέωσή μας είναι να τα
 Ομως ο ίδιος δεν διστάζει να επιβεβαιώσει ότι ο όμιλος Μαΐλλη θα αυξήσει το ποσοστό του στην αμερικανική εταιρεία παραγωγής μηχανών Combi, από 33% που είναι σήμερα στο 50% μέχρι το τέλος του επομενου Ιουνίου, ενώ σκοπεύει να ενοποιήσει την αμερικανική εταιρεία στα αποτελέσματα του ομίλου το 2001. Επιπλέον δηλώνει ότι υπάρχει πρόθεση για στενότερη συνεργασία με τον αμερικανικό κολοσσό 3Μ (Minessota Mining and Manufacturing Company) που είναι επίσης μέτοχος της Combi.
 Η Combi που εδρεύει στο Οχάιο των ΗΠΑ προβλέπεται να έχει τζίρο περίπου 10 δισ. δραχμές φέτος, δουλεύει με περιθώριο κέρδους 14% και παρουσιάζει υψηλούς δείκτες ανάπτυξης, σύμφωνα με τον κ. Μαΐλη. 
 «Ναι, υπάρχει τέτοια πρόθεση (να πάει παραπέρα η συνεργασία με την 3Μ) », τονίζει, προσθέτοντας ότι η Combi θα μπορούσε να κατασκευάσει άλλου τύπου μηχανές στη Βόρεια Αμερική με know-how από την Ευρώπη και η 3Μ να αναλάβει να τις διαθέσει στην εκεί αγορά. 
 Ο κ. Μαΐλλης που απέφυγε να απαντήσει στην ερώτηση αν στα σχέδιά του περιλαμβάνεται η εξαγορά άλλης αμερικανικής εταιρείας, πέρα από την Combi, δεν
δίστασε να πει ότι δεν έχει σχέδια φυσικής παρουσίας σε μια άλλη αγορά, αυτή της Μέσης Ανατολής, όπου είναι ο μεγαλύτερος εξαγωγέας προϊόντων δευτερογενούς
 Σημειώνεται ότι ο στόχος του γκρουπ Μαΐλλη για φέτος είναι οι πωλήσεις να ανέλθουν στα 220 εκατ. δολάρια έναντι 100 εκατ. δολαρίων το 2000, ενώ για το 2001 και το 2002 οι στόχοι είναι να αυξηθούν περαιτέρω στα 265 εκατ. δολάρια και 310 εκατ. δολάρια αντίστοιχα με την οργανική ανάπτυξη να έχει όλο και μεγαλύτερο μερίδιο στις πωλήσεις.
 «Αν δεν κάνουμε άλλες εξαγορές, αυτά θα είναι τα νούμερα. Αλλά επειδή είμαστε υποχρεωμένοι να κάνουμε εξαγορές, λογικά θα είμαστε πάνω από αυτά», προσθέτει ο πρόεδρος του ομώνυμου γκρουπ. 
 Οσον αφορά τα προ φόρων κέρδη του 2000, ο ίδιος περιμένει ότι δεν θα ξεπεραστεί κατά πολύ ο στόχος: «Κάπου εκεί κοντά θα είναι». (Γύρω στα 10 δισ. δραχμές). Οσον αφορά τα κέρδη προ τόκων, φόρων και αποσβέσεων (EBITDA), οι στόχοι είναι 48 εκ. δολάρια τo 2000, 24 εκ. δολάρια το 2000 και 17 εκ. δολάρια
 Του επισημαίνουμε τη μείωση του περιθώριου κέρδους φέτος, αλλά ο κ. Μαΐλλης τη
βρίσκει φυσιολογική μετά το μπαράζ των εξαγορών στις οποίες προχώρησε ο όμιλός
 «Το 2000 ήμασταν κοντά στο 14% (περιθώριο προ κέρδους προ φόρων). Μετά ξεκίνησε η ιστορία με τις εξαγορές, η οποία μας ανέβασε τον τζίρο σημαντικά, αλλά μας πήγε πίσω όσον αφορά το ποσοστό επί του τζίρου (περιθώριο προ φόρων κερδών) », προσθέτει.
 Ο ίδιος επισημαίνει ότι το πρώτο διάστημα μετά τις εξαγορές υπάρχει διαφορά κόστους που σχετίζεται με την αναδιάρθρωση, την ένταξη των εταιρειών στον όμιλο.
 «Tωρα εμείς πιστεύουμε ότι μέσω των συνεργείων που θα βγαίνουν στην επιφάνεια σιγά σιγά κ.λπ., και θα φεύγουν τα restructuring (οικονομίες κλίμακας, αναδιάρθρωση επιχειρήσεων), θα επιστρέψουμε στο 15% το 2002. Αυτός είναι ο δικός μας στόχος, ο δικός μας προγραμματισμός», λέει.
 Τον ρωτάμε αν η αύξηση της τιμής του PET (πολυεστέρας) επηρέασε το περιθώριο κέρδους της εταιρείας του φέτος, αλλά απαντά «δεν νομιζω» παραθέτοντας το μίγμα των προϊόντων που παράγει η εταιρεία του.
 «Το 1994 παρήγαμε μόνο ένα προϊόν, τις μεταλλικές ταινίες περίδεσης που προορίζονται για τη βαριά βιομηχανία, και οι πωλήσεις ανέρχονταν στα 17 εκατ. δολάρια. Το 2000, το ίδιο προϊόν αντιπροσωπεύει το 29% της ετήσιας παραγωγής μας και το πολυπροπυλένιο μαζί με το PET το 13% περίπου», τονίζει.
 Του επισημαίνουμε ότι το φιλμ συσκευασίας που παράγει πλέον η εταιρεία του έχει μικρότερο περιθώριο κέρδους, αλλά ανταπαντά ότι η παραγωγή του αυξήθηκε πολύ και ότι οι μηχανές περίδεσης που επίσης συμπεριλαμβάνονται πλέον στην γκάμα προϊόντων, του ομίλου, έχουν αρκετά μεγαλύτερο περιθώριο κέρδους. 
 Τον ρωτάμε επίσης αν αληθεύουν όσα λέγονται περί μεταφοράς κάποιων γραμμών παραγωγής από την Ελλάδα στις χώρες της ανατολικής Ευρώπης όπου το εργατικό κόστος είναι μικρότερο, αλλά ο κ. Μαΐλλης είναι κατηγορηματικός.
 «Εχουμε κάνει επενδύσεις εντάσεως κεφαλαίου στην Ελλάδα... Στις ανατολικές χώρες μάς ενδιαφέρουν επενδύσεις που είναι labour intensive (εντάσεως εργασίας) », προσθέτει.
 Αντιμετωπίζει όμως το γκρουπ θέμα της διαφοροποίησης των προϊόντων που παράγει; 
 «Θα μείνουμε στον κλάδο μας. Σήμερα παράγουμε όλα τα προϊόντα του κλάδου μας. Δεν υπάρχουν νέα προϊόντα, τουλάχιστον στο δικό μας τον κλάδο. Δεν βλέπω ριζικές αλλαγές στο product mix. Μπορεί μόνο να αυξήσουμε όμως κι άλλο την παραγωγική μας δυναμικότητα (productive capacit y). Είμαστε πλήρως καθετοποιημένοι σε μεταλλικό τσέρκι και μηχανές», καταλήγει.
 Τον ρωτήσαμε επίσης για τον προβληματισμό που υπάρχει για την ικανότητα του μάνατζμεντ να διαχειριστεί μια τόσο γρήγορη ανάπτυξη, όμως ο κ. Μαΐλλης ήταν καθησυχαστικός, ισχυριζόμενος ότι το μάνατζμεντ που έχει κτιστεί πάνω στις προτάσεις και τα σχέδια της PriceWaterhouse Coopers είναι αποκεντρωμένο με τη δημιουργία business units ανά γεωγραφική περιοχή.
 «Από το 1998, φέραμε την PriceWaterhouse για να μας βοηθήσει να αναπτυχθούμε. Εχουμε μια μικρή, ευέλικτη κεντρική μονάδα μάνατζμεντ», προσθέτει. «Στον κλάδο
μας στο εξωτερικό μάς ξέρουν περισσότερο απ' ό,τι εδώ. Προσελκύουμε ικανούς ανθρώπους. Η διαδοχή στο μάνατζμεντ δεν είναι ανάγκη να είναι απαραίτητα ελληνική», καταλήγει.
 Τελειώνοντας τη συνέντευξη μαζί του τον ρωτήσαμε πώς αισθάνεται που η εταιρεία
 «Μα η παλιά οικονομία ξαναγύρισε στη μόδα. Ομως εμείς έχουμε ανάπτυξη που συναντά κανείς στη νέα οικονομία», κατέληξε.
 Ο Μιχάλης Μαΐλλης, πρόεδρος του ομώνυμου γκρουπ, γεννήθηκε στην Αθήνα το 1941.
Ο κ. Μαΐλλης, που σπούδασε στο Clausthal -Zellerfeld Technical University της Γερμανίας θέματα μεταλλουργίας, ίδρυσε την ομώνυμη εταιρεία το 1968. Το 1977, η ίδια εταιρεία έγινε ανώνυμη και ίδρυσε την πρώτη παραγωγική της μονάδα στα Οινόφυτα παράγοντας μεταλλικές ταινίες περίδεσης (τσέρκι).
 Η εταιρεία έκανε το ντεμπούτο της στην παράλληλη αγορά του Xρηματιστηρίου της Αθήνας το 1994 και από τότε μέχρι σήμερα ακολουθεί μια επιθετική, εξωστρεφή πολιτική, είτε ιδρύοντας θυγατρικές είτε εξαγοράζοντας άλλες εταιρείες στο εξωτερικό. Σήμερα το γκρουπ Μαΐλλης είναι η δεύτερη μεγαλύτερη εταιρεία στο χώρο της δευτερογενούς συσκευασίας στην Ευρώπη, έχοντας 25 θυγατρικές στη γηραιά ήπειρο και στις ΗΠΑ. Διαθέτει μάλιστα εγκαταστάσεις παραγωγής εκτός από
τη χώρα μας στη Μεγάλη Βρετανία, την Ισπανία, τη Γερμανία, την Ιταλία, τη Ρουμανία και την Πολωνία. 
