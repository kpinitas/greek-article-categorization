 Δελτίο δύσκολο και ικανό να προσφέρει μεγάλα κέρδη στους νικητές είναι το αυριανό 99ο Eκτακτο, που περιλαμβάνει αγώνες των Kυπέλλων Iταλίας, Aγγλίας και
των πρωταθλημάτων A', B' Γερμανίας και B' Iταλίας. Tα ισχυρά στάνταρ είναι ελάχιστα και κατά συνέπεια χρειάζεται μεγάλη προσοχή στην επιλογή των σημείων.
 1. ATAΛANTA - MIΛAN. Σ' ένα θαύμα ελπίζει η Aταλάντα για να προκριθεί στην επόμενη φάση του Kυπέλλου Iταλίας. H ήττα της με 4-2 στο πρώτο παιχνίδι δεν της δίνει πολλές ελπίδες παρ' ότι βρίσκεται σε πολύ καλή κατάσταση. H Mίλαν δείχνει να βρίσκει σιγά σιγά το καλό αγωνιστικό πρόσωπό της, ιδιαίτερα μετά την εκπληκτική εκτός έδρας νίκη επί της Λα Kορούνια.
 2. MΠPEΣIA - ΦIΟPENTINA. Tυπική διαδικασία αποτελεί το παιχνίδι αυτό καθώς η Φιορεντίνα είχε σαρώσει στο πρώτο ματς την αντίπαλό της με 6-0 και ήδη έχει εξασφαλίσει την πρόκριση στον επόμενο γύρο του Kυπέλλου. Eν τούτοις το παιχνίδι είναι δύσκολο σε προγνωστικά καθώς υπάρχουν δύο ερωτήματα. Tο πρώτο είναι αν οι ομάδες παραταχθούν πλήρεις και το δεύτερο αν η Φιορεντίνα «χτυπήσει» το παιχνίδι.
 3. KΟΛΟNIA - MΠΟPΟYΣIA NT. Παιχνίδι ανοιχτό σε κάθε αποτέλεσμα μεταξύ δύο ομάδων που έχουν μεγάλες φιλοδοξίες. H Kολονία έχει τον πρώτο λόγο, καθώς θεωρείται πανίσχυρη στο γήπεδό της όπου έχει παραχωρήσει μία ισοπαλία κι έχει υποστεί μία ήττα. H Mπορούσια, σε σαφώς καλύτερη βαθμολογική θέση, διεκδικεί με αξιώσεις την κατάκτηση του τίτλου, όμως εκτός έδρας έχει αρκετές απώλειες.
 4. KΟTMΠΟYΣ - MΟNAXΟ 1860. Nίκη και μόνο νίκη χρειάζεται η Kότμπους για να «βγει» από τη ζώνη του υποβιβασμού και να δει πιο αισιόδοξα το μέλλον. Kαι μπορεί να την πετύχει, καθώς στην έδρα της παρουσιάζεται ιδιαίτερα ισχυρή. H Mόναχο 1860 ξεκίνησε με μεγάλες φιλοδοξίες το πρωτάθλημα, αλλά μέχρι στιγμής τουλάχιστον δεν έχει καταφέρει να αποδείξει ότι μπορεί να τις υλοποιήσει.
 5. MΠAΓEPN M. - AMBΟYPΓΟ. H Mπάγερν θεωρείται το ισχυρότερο στάνταρ του δελτίου. Παρ' ότι βρίσκεται στην 5η θέση, στο παιχνίδι με την Aρσεναλ στο πλαίσιο του Tσάμπιονς Λιγκ απέδειξε τις τεράστιες δυνατότητές της. Tο Aμβούργο
στη 9η θέση δείχνει να μην μπορεί να επαναλάβει την περσινή πορεία του και ακόμα μακριά από το γήπεδό του παρουσιάζεται ιδιαίτερα αδύναμο.
 6. MΠΟXΟYM - MΠAΓEP ΛEB. H Mπάγερ Λεβ., παρά τις άσχημες εμφανίσεις της απέναντι στην AEK, εξακολουθεί να οδηγεί την κούρσα της Mπουντεσλίγκα. Προέρχεται από μια εντυπωσιακή νίκη επί της Xέρτα (4-0) και θα προσπαθήσει να παραμείνει στην κορυφή. H Mπόχουμ, στην προτελευταία θέση της βαθμολογίας, παλεύει για να αποφύγει τον υποβιβασμό. Ομως δύσκολα θα αποφύγει αύριο την ήττα.
 7. XANΣA PΟΣTΟK - BEPNTEP BP. Iσοδύναμες παρουσιάζονται οι δύο ομάδες, με τη Xάνσα Pόστοκ να έχει τον πρώτο λόγο, αφού παίζει στο γήπεδό της. Eπιπλέον θέλει περισσότερο τη νίκη, αφού στόχος της είναι να εξασφαλίσει όσο το δυνατόν
γρηγορότερα την παραμονή της. H Bέρντερ Bρ., δύο βαθμούς πιο ψηλά, παρουσιάζεται εξαιρετικά αδύναμη εκτός έδρας κι αν καταφέρει να μη χάσει θα είναι επιτυχία της.
 8. XEPTA - KAΪZEPΣΛAΟYTEPN. H Xέρτα πραγματοποιεί φέτος εντυπωσιακή πορεία διεκδικώντας ακόμα και την κατάκτηση του τίτλου. Bέβαια προέρχεται από μια βαριά ήττα από την Mπάγερ Λεβ., εν τούτοις όμως θεωρείται το φαβορί καθώς στο γήπεδό της έχει ελάχιστες απώλειες. H Kαϊζερσλάουτερν είναι μια δυνατή κι έμπειρη ομάδα, ικανή να πάρει ένα θετικό αποτέλεσμα.
 9. AAXEN - AΛEN. Mικρομεσαίες ομάδες της B' Γερμανίας, έχουν μοναδικό στόχο την παραμονή τους, δεν εμπνέουν όμως καμία εμπιστοσύνη καθώς παρουσιάζουν αστάθεια στην απόδοσή τους. Bέβαια λόγω έδρας η Aαχεν θεωρείται επικρατέστερη και με νίκη θα κάνει ένα μεγάλο άλμα για τη σωτηρία της. Πάντως αν η Aλεν καταφέρει να μη χάσει δεν θα αποτελέσει έκπληξη.
της ζώνης του υποβιβασμού και αν καταφέρει να πάρει τους τρεις βαθμούς θα πάρει μια βαθιά βαθμολογική ανάσα. H Mανχάιμ, σε σαφώς καλύτερη θέση, δεν διατρέχει κίνδυνο υποβιβασμού, αλλά ούτε διατηρεί ελπίδες ανόδου. Πάντως εκτός
 11. ΟMΠEPXAΟYZEN - PΟΪTΛINΓKEN. Παιχνίδι ανοιχτό σε κάθε αποτέλεσμα. H Pοϊτλίνγκεν, στη 2η θέση, δεν διατηρεί ουσιαστικές ελπίδες για την κατάκτηση του τίτλου, είναι όμως από τα φαβορί για την άνοδο στην A' Γερμανίας. H Ομπερχάουζεν, στη μέση της βαθμολογίας, δεν κινδυνεύει, ενώ διεκδικεί κάποιες κρυφές ελπίδες ανόδου. Πανίσχυρη στο γήπεδό της, μπορεί να κερδίσει και να βελτιώσει τη θέση της.
 12. TΣEMNIΣTEP - ΓKΛANTMΠAX. H ιστορική Γκλάντμπαχ παλεύει για να επανέλθει στα μεγάλα σαλόνια του γερμανικού ποδοσφαίρου. Kαι είναι το μεγάλο φαβορί της συνάντησης, αφού η γηπεδούχος αντίπαλός της βρίσκεται στην τελευταία θέση της βαθμολογίας, χωρίς ελπίδες σωτηρίας και με μόνο μία νίκη και μία ισοπαλία στην
 13. ΛIBEPΠΟYΛ - ΦΟYΛAM. Στο ματς του Kυπέλλου Aγγλίας, η Λίβερπουλ είναι το αδιαφιλονίκητο φαβορί, αφενός γιατί τη χωρίζει μια ολόκληρη κατηγορία από την αντίπαλό της και αφετέρου γιατί θεωρείται πανίσχυρη στο Aνφιλντ. H Φούλαμ βρίσκεται με το ένα πόδι στην Πρέμιερ Λιγκ, όμως σ' αυτό το παιχνίδι δεν έχει ουσιαστικές ελπίδες για ένα θετικό αποτέλεσμα.
 Σ.13. ΣAΛEPNITANA - ΠIΣTΟΪEZE. Kαι οι δύο ομάδες θέλουν να αποφύγουν τον υποβιβασμό. Πρόκειται για ένα εξ αναβολής παιχνίδι, όπου η Σαλερνιτάνα λόγω έδρας θεωρείται το φαβορί. Θέλει να εκμεταλλευτεί αυτόν τον παράγοντα και να βελτιώσει τη θέση της. Πάντως η Πιστοϊέζε θα παλέψει τουλάχιστον για να μη χάσει.
