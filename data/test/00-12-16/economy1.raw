Νέο τέλος ταξινόμησης για τα επιβατικά αυτοκίνητα θα ισχύσει από την 1η Ιανουαρίου 2001, λόγω των αυστηρότερων προδιαγραφών ως προς τις εκπομπές ρύπων
 Σύμφωνα με εγκύκλιο του υπουργείου Οικονομικών, η εναρμόνιση με τις κοινοτικές προδιαγραφές έχει αποτέλεσμα την αύξηση των συντελεστών του τέλους ταξινόμησης
για οχήματα που έχουν παραχθεί τα προηγούμενα έτη.
 Οι νέοι συντελεστές τέλους ταξινόμησης των επιβατικών, καθώς και των τζιπ, που
θα ισχύσουν από το νέο έτος διαμορφώνονται σε: 
 * Στο ίδιο ποσοστό 41-385% παραμένουν οι συντελεστές για τα παλαιότερης -συμβατικής τεχνολογίας οχήματα.
 Σημειώνεται ότι για τα επιβατικά μικτού βάρους πάνω από 2.500 χιλιόγραμμα, με έξι θέσεις και πάνω (συμπεριλαμβανομένου του οδηγού), οι παλαιοί συντελεστές θα ισχύσουν μέχρι την 31η Δεκεμβρίου 2001 και οι νέοι θα τεθούν σε εφαρμογή από 1.1.2002. 
  Κατά δύο έτη, δηλαδή μέχρι 31.12.2002, παρατείνεται η εφαρμογή των παλαιών συντελεστών για τα πετρελαιοκίνητα αυτοκίνητα με μέγιστη μάζα πάνω από 2.000 χιλιόγραμμα και με απόβαρο 1.280 χιλιόγραμμα (με τον οδηγό), που μεταφέρουν πάνω από έξι επιβάτες ή προορίζονται για χρήση εκτός οδού. Οι νέοι συντελεστές
για τα πετρελαιοκίνητα θα ισχύσουν από την 1η Ιανουαρίου 2003.
 Τα στοιχεία που αφορούν το μικτό βάρος, το απόβαρο, τον αριθμό των θέσεων και το αν πρόκειται για χρήση εκτός οδού θα αναζητούνται για τα μεταχειρισμένα από
τη βεβαίωση καυσαερίων και για τα καινούργια από το πρωτότυπο πιστοποιητικό συμμόρφωσης που συνοδεύει κάθε όχημα.
  Ομως αλλαγές κυοφορούνται και στο σύστημα φορολόγησης αυτοκινήτων -και μάλλον θα ισχύσουν από τα τέλη του 2001- με τη ριζική φορολογική μεταρρύθμιση, την οποία θα μελετήσει και θα εισηγηθεί το Συμβούλιο Οικονομικών Εμπειρογνωμόνων (ΣΟΕ) του υπουργείου Εθνικής Οικονομίας.
 Κύρια κατεύθυνση θα είναι, σύμφωνα με τις υπάρχουσες πληροφορίες, η δραστική μείωση των φόρων που βαρύνουν σήμερα το I.X. και έχουν ενσωματωθεί στο λεγόμενο Ενιαίο Τέλος Ταξινόμησης (ΕΠΕΤ). Φυσικά δεν πρόκειται να μειωθούν κάτω από τα επίπεδα που ισχύουν σήμερα στην Ευρωπαϊκή Ενωση. Το δεύτερο σκέλος της κυβερνητικής κατεύθυνσης επιρρίπτει σχεδόν όλο το βάρος της φορολογίας στην περίοδο χρήσης και κυκλοφορίας του αυτοκινήτου, αντί του εφάπαξ φόρου που καταβάλλεται κατά την αγορά.
 Η ριζική αυτή μεταβολή (μείωση του φόρου κατά την αγορά και φορολογική επιβάρυνση της χρήσης) θα σημάνει κατ' αρχάς τη σημαντική αύξηση των τελών κυκλοφορίας, τα οποία δεν έχουν αυξηθεί στα προηγούμενα δύο χρόνια, ούτε και προβλέπεται να αυξηθούν εντός του 2001.
 Οι αλλαγές στη φορολογία των Ι.Χ. δεν πρόκειται να φέρουν μείωση των φόρων στα συνήθως αγοραζόμενα αυτοκίνητα μέχρι 1.600 κ.εκ., όπου το ΕΠΕΤ δεν υπερβαίνει το 10-20% και όπου τα επίπεδα φορολογίας είναι περίπου στα ευρωπαϊκά επίπεδα.
 Θα υπάρξει, όμως, σημαντική μείωση στα λεγόμενα μεγάλου κυβισμού αυτοκίνητα, καθώς -κατά τις κυβερνητικές προθέσεις- αυτό θα αποτελέσει κίνητρο για περισσότερο ασφαλή και λιγότερο ρυπογόνα αυτοκίνητα. Οι αρμόδιοι μελετούν, επί του προκειμένου, τα καταναλωτικά πρότυπα των δύο προηγούμενων δεκαετιών και τις αλλαγές που παρατηρήθηκαν στην αγορά του αυτοκινήτου, σε συνάρτηση και με τις αυξομειώσεις της φορολογίας.
 Ο τριπλασιασμός της φορολογίας στα Ι.Χ. στα τέλη της δεκαετίας του '70 (που ίσχυσε για μακρό διάστημα κατά τη δεκαετία του '80) είχε αποτέλεσμα ο κύριος όγκος των πωλούμενων αυτοκινήτων να μην υπερβαίνει, σε κυβισμό, τα 1.000-1.200 κυβ. εκατοστά. Από τα τέλη της δεκαετίας του '80 και τη 10ετία του '90 υπήρξαν διαδοχικές μειώσεις των φόρων στα Ι.Χ., συναρτώμενες και με τις νέες αντιρρυπαντικές τεχνολογίες, αλλά και με την ανάγκη πτώσης του πληθωρισμού. Ετσι ο κύριος όγκος των νεοαγοραζόμενων αυτοκινήτων αφορούσε τα 1.400 κ.εκ. και τώρα αρχίζει να μετακινείται προς τα 1.600 κ.εκ.
