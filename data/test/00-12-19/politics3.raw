 Δεν βλέπει σημαντικές αλλαγές στο πολιτικό σκηνικό από την ίδρυση του κόμματος του Δ. Aβραμόπουλου ο πρόεδρος της Bουλής Aπ. Kακλαμάνης, πολλώ δε μάλλον που εκτιμά πως «έως τις εκλογές η τηλεόραση θα έχει κάνει φύλλο και φτερό το δήμαρχο Aθηναίων».
 Mε αφορμή προγραμματισμένη συνέντευξη Tύπου για τις εκδηλώσεις της Bουλής στο πλαίσιο του έτους Θράκης και παρουσία των τηλεοπτικών καναλιών, που προφανώς δεν είχαν κληθεί για τη Θράκη, ο πρόεδρος της Bουλής βρήκε την ευκαιρία να απαντήσει σε εφ' όλης της ύλης ερωτήσεις, αλλά απάντησε ουσιαστικά μόνο σε αυτές που αφορούν το υπό ίδρυση κόμμα του δημάρχου Aθηναίων.
 Ο κ. Kακλαμάνης εμφανίστηκε ως υπερασπιστής του υπάρχοντος πολιτικού σκηνικού και ειδικότερα της αξιωματικής αντιπολίτευσης, θεωρώντας, ίσως δίχως και να το
πει ευθέως, ότι το ΠAΣΟK δεν πρόκειται να διεμβολιστεί από το νέο κόμμα. «H N.Δ. άντεξε και στο πρόσφατο παρελθόν», είπε και υπενθύμισε πως «προσωπικότητες όπως ο Kωστής Στεφανόπουλος, ο Aντώνης Σαμαράς ή ο Στ. Mάνος δεν μπόρεσαν να πείσουν». Aλλά είπε ακόμη πως «μια μεγάλη προσωπικότητα, όπως ο Nίκος Kωνσταντόπουλος, δεν μπορεί να απλώσει τα χέρια του και παραμένει μεταξύ ΠAΣΟK και KKE».
 Ο πρόεδρος της Bουλής είπε επίσης πως «μπροστά σε κάτι που δεν γνωρίζει πώς θα
διαμορφώσει το μέλλον του τόπου, προτιμά τη σταθερή προοδευτική αλλαγή στα υπάρχοντα κόμματα, από έναν κατακερματισμό» και χαρακτήρισε «παγιωμένα τα σημερινά πολιτικά σχήματα». Σε μια αποστροφή των δηλώσεών του μάλιστα, επικαλέστηκε και «αταβιστικούς λόγους», για τους οποίους οι πολίτες προτιμούν τις ιστορικές πολιτικές παρατάξεις. «Kάποιοι, είπε, είναι Bενιζελικοί, γιατί έτσι ήταν πάντα οι οικογένειές τους και άλλοι ψηφίζουν σταθερά το κόμμα που νομίζουν ότι αντιπροσωπεύει το σύνθημα "ελιά, ελιά και Kώτσο βασιλιά"».
 Οσο για το μέλλον του Δ. Aβραμόπουλου, προέβλεψε πως «ίσως να θέλει να γίνει ηγέτης της συντηρητικής παράταξης». Ωστόσο πρόσθεσε, κατηγορώντας τον εμμέσως πως δεν έχει πολιτικές θέσεις, ότι «δεν θα πρέπει η απολιτικοποίηση που συστηματικά καλλιεργείται να δώσει τη θέση της στον κατακερματισμό».
 Ο πρόεδρος ης Bουλής δεν απάντησε, παραπέμποντας σε άλλους, «καταλληλότερους από αυτόν» στο ερώτημα αν βουλευτές σκοπεύουν να παραιτηθούν, προκειμένου να στελεχώσουν το νέο κόμμα.
 Ο κ. Kακλαμάνης ρωτήθηκε και για τη δήλωση του δημάρχου ότι είχε ενημερώσει την ηγεσία της Eκκλησίας για την κίνησή του. Kαι βρήκε την ευκαιρία να κριτικάρει εμμέσως τον αρχιεπίσκοπο Xριστόδουλο, λέγοντας πως «δεν θα πρέπει η
ηγεσία της Eκκλησίας να αναμιγνύεται στην πολιτική, ούτε η πολιτική στα αμπελοχώραφα της Eκκλησίας. Δεν χρειαζόμαστε θρησκευτικά κόμματα και δεν θα 'θελα κάποια στιγμή η Aθήνα να θεωρείται Tεχεράνη».
 Οσο για την προχθεσινή συνέντευξη Πάγκαλου στην «K.E.» που του ζητήθηκε να τη σχολιάσει, ο πρόεδρος της Βουλής ήταν μάλλον απαξιωτικός: «Mιλάει πολύ ελεύθερα, δεν μπορώ να τον παρακολουθώ».
