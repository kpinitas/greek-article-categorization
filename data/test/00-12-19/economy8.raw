 Αν υπήρχε πρωτάθλημα για την ανάδειξη εκείνων των εταιρειών κινητής τηλεφωνίας
που προτιμούν οι αναλυτές, τότε τόσο η Πάναφον όσο και η Στετ Ελλάς, η γνωστή μας Τελεστετ, θα ήταν ανάμεσα στις πρώτες αφού 11 από τους 14 αναλυτές που παρακολουθούν την Πάναφον συστήνουν αγορά (strong bu yή απλώς bu y), ενώ 4 από τους 5 αναλυτές συστήνουν το ίδιο για τη μετοχή της Στετ που διαπραγματεύεται στον Nasdaq και στο χρηματιστήριο του Αμστερνταμ.
 Είναι αξιοσημείωτο ότι κανένας αναλυτής δεν προτείνει τις δύο εταιρείες είτε για πώληση ούτε τις χαρακτηρίζει με την λέξη υποαπόδοση (underperform) που υποδηλώνει προσδοκώμενη απόδοση χαμηλότερη της αγοράς. Αυτό είναι το συμπέρασμα που βγαίνει από τα στοιχεία της I/B/E/S που όμως δεν συμπεριλαμβάνουν την CosmΟTE, πιθανόν γιατί η διαπραγμάτευση των μετοχών της τελευταίας δεν έχει πολύ καιρό που γίνεται. Για να υπάρχει όμως κάποιο μέτρο σύγκρισης παραθέτουμε τις εκτιμήσεις της Αλφα Χρηματιστηριακής για τα κέρδη ανά μετοχή της τελευταίας (βλ. σχετικό πίνκα). 
 Η συγκριτική αποτίμηση μερικών ευρωπαϊκών εταιρειών, που είτε προσφέρουν είτε έχουν κάνει κινήσεις για να προσφέρουν υπηρεσίες κινητής τηλεφωνίας και περιλαμβάνονται στο σχετικό δείγμα, δείχνει σε γενικές γραμμές τις προσδοκίες των αναλυτών για υψηλότερα κέρδη ανά μετοχή των συγκεκριμένων εταιρειών τα επόμενα χρόνια αλλά και την προβλεπόμενη μείωση των κερδών ανά μετοχή των δύο βρετανικών εταιρειών, δηλαδή της Vodafone και της Cable & Wireless κατά τη χρήση του 2001 που δεν μπορεί να είναι άσχετη με τα ποσά που πληρώθηκαν για τις άδειες 3ης γενιάς και τις απαιτούμενες επενδύσεις. 
 Ενα άλλο χαρακτηριστικό των εταιρειών του δείγματος που συνδέεται με τις εκτιμήσεις για την προβλεπόμενη κερδοφορία τους τα επόμενα χρονια είναι ότι σε
μέσα επίπεδα προτείνονται για αγορά από τους αναλυτές. Ομως η ισχύς των συστάσεων αγοράς διαφέρει από εταιρεία σε εταιρεία. 
 Οσον αφορά τις εταιρείες ελληνικού ενδιαφέροντος τόσο η Πάναφον όσο και η Στετ, και πολύ περισσότερο η CosmΟTE, προβλέπεται ότι θα συνεχίσουν να παρουσιάζουν υψηλότερα μετά φόρων κέρδη τα επόμενα χρόνια, ενώ οι μετοχές τουλάχιστον των δύο πρώτων εμφανίζουν αμυντικά χαρακτηριστικά, αφού ο χρηματιστηριακός δείκτης beta είναι μικρότερος της μονάδας και για τις δύο όταν οι άλλες εταιρείες έχουν beta υψηλότερο της μονάδας. Σημειώνεται ότι το beta δείχνει την ευαισθησία της τιμής της μετοχής στις διακυμάνσεις του αντιπροσωπευτικού δείκτη της αγοράς. 
 Αν και τα σχετικά μεγέθη δεν είναι άμεσα συγκρίσιμα, αφού οι προβλέψεις για την CosmΟTE προέρχονται μονο από μία πηγή, εν τούτοις είναι φανερό ότι η Στετ και η CosmΟTE εκτιμάται ότι θα παρουσιάσουν υψηλότερους ρυθμούς αύξησης κερδών
τα επόμενα χρονια σε σχέση με την Πάναφον, που είναι η πρώτη στον κλάδο της στην Ελλάδα. Πολύ καλούς ρυθμούς κερδοφορίας για το μέγεθος της εκτιμάται ότι θα παρουσιάσει και η μητρική εταιρεία της Πάναφον, δηλαδή η Vodafone, από το 2002 και μετά, ενώ δεν ισχύει ότι ίδιο για την TIM (Telecom Italia Mobile) που
 Μεγάλη βελτίωση αναμένεται ότι θα παρουσιάσει η βελγική Mobistar, που εκτιμάται ότι θα παρουσιάσει ζημίες φέτος αλλά και το 2001, ενώ αρκετά καλά, ιδίως από το 2002, φαίνεται ότι τα πάνε τόσο η Elisa Communications της Φινλανδίας όσο και η Cable &Wireless της Μεγάλης Βρετανίας.
 Σε γενικές γραμμές οι αναλυτές φαίνεται να στοιχηματίζουν πολλά στο συγκεκριμένο κλάδο από πλευράς αύξησης κερδών τα επόμενα χρόνια, ύστερα από κάποιο προσωρινό διάλειμμα, για δύο από αυτές. Σε αυτό το κλίμα δεν εκπλήσσει που οι εταιρείες άμεσου ελληνικού ενδιαφέροντος τυγχάνουν θετικής υποδοχής. 
