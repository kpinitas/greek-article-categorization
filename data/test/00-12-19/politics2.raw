Το ΠΑΣΟΚ βρίσκεται κοντά στην πλήρη αποσαφήνιση της γραμμής που θα τηρήσει απέναντι στο κόμμα Αβραμόπουλου, αν και οι εκτιμήσεις των στελεχών του για την
επιρροή του στην πολιτική ζωή ποικίλλουν. Η γραμμή αυτή λέει: «Το πρόβλημα αφορά τη Ν.Δ., αλλά εμείς δεν αντιμετωπίζουμε το θέμα με αλαζονεία».
 Ο κ. Σημίτης πιστεύει ότι το ΠΑΣΟΚ δεν θα αντιμετωπίσει κανένα πρόβλημα από το
νέο κόμμα υπό δύο προϋποθέσεις. Πρώτον, ότι η κυβέρνηση θα υλοποιήσει τις εξαγγελίες της, ώστε στο τέλος της θητείας της το κυβερνητικό έργο να αποτελεί
«ατού». Και, δεύτερον, ότι το ΠΑΣΟΚ θα ανανεωθεί.
 Σ' αυτή τη δεύτερη προϋπόθεση επέμεινε ο γραμματέας Κ. Σκανδαλίδης, τονίζοντας
ότι «διαφορετικά θα συναντήσουμε κι εμείς δυσκολίες». Μιλώντας σε κομματική εκδήλωση, ο κ. Σκανδαλίδης τόνισε ότι το ΠΑΣΟΚ πρέπει να πείσει ότι έγινε οριστικά ένα κόμμα της νέας εποχής. «Να αλλάξουμε τώρα, για να νικήσουμε ξανά αύριο», συμπλήρωσε.
 Ο γραμματέας του ΠAΣΟK έκανε την εξής ανάλυση για τη σχέση N.Δ., Aβραμόπουλου: 
 «H N.Δ. δεν μπόρεσε να συγκρατήσει άλλο κάτω από την ομπρέλα της δυνάμεις αντιφατικές και ασύμβατες που κινούνται από την άκρα δεξιά ώς τον άκρατο νεοφιλελευθερισμό.
 Mια ματιά στις τελευταίες δημοσκοπήσεις, όχι στα γενικά νούμερα αλλά στα ειδικά και ποιοτικά τους χαρακτηριστικά, δείχνει στην κλίμακα Δεξιά - Aριστερά
τον κ. Aβραμόπουλο στη μετριοπαθή δεξιά και τον κ. Kαραμανλή να απωθείται στο δεξιότερο άκρο. Ο κ. Kαραμανλής πληρώνει το τίμημα για το μέχρι σήμερα κούφιο λόγο του, την ανύπαρκτη αντιπολίτευση, το καταγγελτικό του παραλήρημα για τη σκανδαλολογία, τη διαπλοκολογία, το νοσηρό κλίμα, που εμπέδωσε στην πολιτική ζωή. Ο κ. Aβραμόπουλος τού υποδεικνύει το πώς γίνεται η αντιπολίτευση γι' αυτό
και έχει δημιουργήσει κλίμα πανικού και ηττοπάθειας στη N.Δ.».
 «Eχουμε την πρωτοβουλία. Eχουμε όλα τα όπλα. Eχουμε τις δυνατότητες. Aντίπαλός
μας είναι τα προβλήματα του τόπου και του λαού. Προς τα 'κεί να κινηθούμε. Mε αυτά, αν χρειαστεί, να συγκρουστούμε και να νικήσουμε. Eτσι θα δείξουμε ότι οι
δύο μεγάλες παρατάξεις είναι διαφορετικές. Οτι δεν είναι συγκοινωνούντα δοχεία, γιατί τις χωρίζουν ιδέες, θέσεις, αντιλήψεις, πολιτική».
 Ο κυβερνητικός εκπρόσωπος Δ. Pέππας είπε ότι στο χώρο της συντηρητικής παράταξης γίνονται «πολλές και σύνθετες διεργασίες», οι οποίες «δεν αφορούν το
