Περισσότερα ερωτηματικά παρά απαντήσεις δημιουργεί η χθεσινή διάψευση της διοίκησης της Πειραιώς, η οποία επισημαίνει ότι δεν είχε «οποιαδήποτε επικοινωνία ή διαπραγμάτευση με διοίκηση άλλης ελληνικής τράπεζας για ανταλλαγή πακέτων ή συγχώνευσή της με άλλο τραπεζικό ίδρυμα». Η διάψευση αυτή ήρθε μία μόλις ημέρα μετά την κορύφωση της φημολογίας για συνεργασία της Πειραιώς με την Εθνική, η οποία θα μπορούσε να λάβει ποικίλες μορφές. 
 Η φημολογία για την προσέγγιση του προέδρου της Πειραιώς κ. Μιχ. Σάλλα με τον διοικητή της Εθνικής Τράπεζας κ. Θ. Καρατζά δεν πρέπει να είναι άσχετη με τη μη επίτευξη συμφωνίας της Τράπεζας Πειραιώς με τον ολλανδικό όμιλο της ΙNG. Το
γεγονός αυτό, εκτιμούν τραπεζικοί αναλυτές, δημιούργησε ένα κενό, το οποίο η διοίκηση της Πειραιώς έσπευσε να καλύψει με την Εθνική. Αλλωστε το έδαφος για κάτι τέτοιο ήταν αρκετά γόνιμο, μετά τις εξαγγελίες του υπουργού Εθνικής Οικονομίας κ. Γ. Παπαντωνίου για ανεξαρτητοποίηση των δύο μεγάλων υπό κρατικό έλεγχο τραπεζών, της Εθνικής και της Εμπορικής. 
 Στην ουσία, τα παραπάνω καταδεικνύουν ότι η Πειραιώς έχει μετατραπεί σε καταλύτη, ο οποίος θα μπορούσε να επιφέρει αλυσιδωτές αλλαγές στην ελληνική τραπεζική αγορά. Και αυτό γιατί η τράπεζα διαθέτει «μεγάλους παίκτες» και μπορεί να ανατρέψει τις υφιστάμενες ισορροπίες. Ετσι, δύο είναι οι εναλλακτικές επιλογές που διανοίγονται προκειμένου να υλοποιηθούν τα παραπάνω.
Η μία συνδέεται με τη σύναψη στρατηγικής συμμαχίας, ενώ η άλλη συνδέεται με το
 Η σύναψη μίας στρατηγικής συμμαχίας με την Εθνική αποσοβεί τον κίνδυνο για επιθετική εξαγορά και διασφαλίζει το υφιστάμενο status quo. Δηλαδή μία τέτοια εξέλιξη θα μπορούσε να αποτελέσει το εμπόδιο για εκδήλωση αποσχιστικών τάσεων μεταξύ των κύριων μετόχων της τράπεζας. Θα πρέπει να σημειωθεί ότι ο μετοχικός
χαρακτήρας της Πειραιώς ευνοεί τέτοιου είδους κινήσεις. Ετσι, στην περίπτωση που κάποιος ενδιαφερόμενος αγοραστής επιθυμούσε να προσδέσει στο άρμα του την Τράπεζα Πειραιώς δεν θα είχε να πράξει τίποτε άλλο από το να προσεταιριστεί κάποιον από τους μεγαλομετόχους της τράπεζας. Σήμερα ο μεγαλύτερος μέτοχος της
 Ενα τέτοιο σενάριο δεν είναι εξωπραγματικό. Αλλωστε με παρόμοιο τρόπο ο Ομιλος
Λάτση κατόρθωσε να «αλώσει» την Τράπεζα Εργασίας, εξασφαλίζοντας εκ των προτέρων το πακέτο των μετοχών του μεγαλύτερου μετόχου της τράπεζας, του κ. Λ.
Εφραίμογλου. Στη συνέχεια ο Ομιλος Λάτση διαθέτοντας το στρατηγικής σημασίας μετοχικό πακέτο του 11% προχώρησε στην επιθετική εξαγορά της τράπεζας, με τη γνωστή κατάληξη. 
 Το ερώτημα βέβαια που προκύπτει είναι κατά πόσο ο τραπεζικός Ομιλος Λάτση είναι διατεθειμένος να προχωρήσει εκ νέου σε παρόμοιες κινήσεις, οι οποίες σημειωτέον κοστίζουν ακριβά. Πάντως ο ίδιος ο διευθύνων σύμβουλος της Eurobank
Ergasias κ. Νικ. Νανόπουλος είχε εκφράσει την πρόθεση του ομίλου να συμμετάσχει ως στρατηγικός εταίρος στο μετοχικό κεφάλαιο της Εμπορικής. Ομως η
πολιτική γραμμή της κυβέρνησης είχε αποκλείσει τότε εγχώριους παίκτες από τη διεκδίκηση. Ετσι, ο Ομιλος Λάτση έμενε εκτός Εμπορικής, γεγονός που άφησε χώρο
για άλλες στρατηγικές κινήσεις, οι οποίες θα του επιτρέψουν να αυξήσει ακόμη περισσότερο το μέγεθός του στην τραπεζική αγορά. 
 Ο Ομιλος της Αlpha Bank από την άλλη πλευρά δεν είναι διατεθειμένος να προχωρήσει σε ανάλογες κινήσεις. Ο πρόεδρος του Ομίλου κ. Γ. Κωστόπουλος εκτιμά ότι μόνο η συνεργασία με τραπεζικό όμιλο του εξωτερικού θα μπορούσε να έχει νόημα για τις στρατηγικές επιδιώξεις της τράπεζας. Ετσι, ο Ομιλος είναι προσανατολισμένος κυρίως στη διεθνή παρά στην εγχώρια αγορά. 
 Από την πλευρά του ο Ομιλος της Εμπορικής μετά τη στρατηγική συμμαχία με την Credit Agricole δεν φαίνεται διαθέσιμος για να φέρει εις πέρας τέτοιου είδους αποστολές. Επιπλέον ο πρόεδρος της Εμπορικής κ. Γ. Στουρνάρας έχει στρέψει την
προσοχή του στο Ταμείο Παρακαταθηκών και Δανείων ή στο Ταχυδρομικό Ταμιευτήριο. 
