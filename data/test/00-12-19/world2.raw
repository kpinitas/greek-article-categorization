 «Η αίσθηση ότι όταν βγεις έξω και διηγηθείς όλα αυτά, θα είναι σαN να τους πετάς βραστό νερό, και αυτό θα ζαρώσει και θα παραμορφωθεί για πάντα (...). Είναι ξεκάθαρο, δεν έχεις καμιά πιθανότητα να ζήσεις. Αποτυγχάνεις να τα μεταδώσεις όλα αυτά...». Απόσπασμα από γράμματα της Ούλρικε Μάινχοφ, φυλακισμένης στα λευκά κελιά, 1972-73 («Φυλακές και αρχιτεκτονική - Η αναζήτηση για τον ιδανικό τρόπο εξόντωσης» - Γ. Ριμπς, εκδόσεις «Αμηχανία» - 1988).
 Η Μάινχοφ είχε προβλέψει ότι δεν επρόκειτο να βγει ζωντανή. Σώθηκαν όμως οι επιστολές της, στις οποίες περιγράφεται με σπαρακτικό τρόπο η αποδόμηση της προσωπικότητας στις απάνθρωπες αυτές συνθήκες κράτησης. Δεν έχουν περάσει ούτε
30 χρόνια από τότε. Σε ένα γειτονικό κράτος, την Τουρκία, ετοιμάζονται να εφαρμόσουν ακριβώς αυτό: Tη μεταφορά των πολιτικών κρατουμένων σε κελιά τύπου F, δηλαδή σε «δωμάτια» -λες και πρόκειται για ξενοδοχείο πέντε αστέρων- όπως αρέσκεται ο εκεί πρωθυπουργός να τα χαρακτηρίζει, πλήρους απομόνωσης. «Φέρετρα» τα ονομάζουν οι πολιτικοί κρατούμενοι. «Αν μας επιτίθενται στις φυλακές τώρα που ζουμε όλοι μαζί, τι θα γίνει όταν θα μείνουμε μόνοι μας; » αναρωτιούνται. Αλλωστε, 150 κρατούμενοι έχουν πεθάνει από επιθέσεις και βασανιστήρια στις τουρκικές φυλακες από το 1981, σύμφωνα με την «επίσημη» Ενωση Ανθρωπίνων Δικαιωμάτων.
 Σχεδόν 12.000 είναι οι πολιτικοί κρατούμενοι στην Τουρκία, δείγμα κι αυτό του εκδημοκρατισμού της. Μπορεί να πέθαναν 12 απεργοί πείνας το 1996 για να αρθούν
τα μέτρα απομόνωσης, αλλά αυτά επανήλθαν δριμύτερα: H πρώτη τέτοιου τύπου φυλακή παραδόθηκε στο Καρτάλ το 2000, ενώ 54 φυλακές μετατρέπονται σε υψίστης ασφαλείας τύπου F. Μπροστά σ' αυτό το ενδεχόμενο εξόντωσης, χίλιοι περίπου πολιτικοί κρατούμενοι ξεκίνησαν απεργία πείνας τον περασμένο Οκτώβριο, ενώ περίπου 200 από αυτούς συνεχίζουν, εγκαινιάζοντας το έβδομο δεκαήμερο, μετατρέποντας τον αγώνα τους σε απεργία πείνας μέχρι θανάτου. Και η μέχρι τώρα
 Τους καταδικάζει για μια ακόμη φορά, τούτη σε θάνατο: Eνώ οι διαπραγματεύσεις είχαν φτάσει σε ένα σημείο συμφωνίας, ο υπουργός αρνήθηκε να δεσμευτεί στη μετατροπή των κελιών σε θαλάμους των 18 τουλάχιστον κρατουμένων, με αποτέλεσμα
όλα να μείνουν στο κενό. Δεδομένης και της προηγουμενης απεργίας, οι αγωνιστές, χωρίς σαφείς εγγυήσεις, συνεχίζουν την απεργία, που καθημερινά τους
 «Ζήτω ο αγώνας των απεργών πείνας» είναι το σύνθημα που ακούει κανείς γύρω από
την πλατεία Ταξίμ, η οποία έχει φορέσει τα γιορτινά της, όταν νέοι ανθρωποι, χωρίς πανό και τυμπανοκρουσίες, ξαφνικά συνενώνονται χτυπώντας παλαμάκια, για να περικυκλωθούν αμέσως από την αστυνομία. Ωστόσο, η τουρκική κοινή γνώμη λίγα
μαθαίνει από αυτά, μετά τις απαγορεύσεις δημοσίευσης «ειδήσεων που εξασθενίζουν την εικόνα του κράτους». Μόνο η αγγλόφωνη εφημερίδα που κυκλοφορεί στην Τουρκία καλύπτει το θέμα. Μόνον.
 «Το ότι υπήρχαν και στην Ευρώπη λευκά κελιά δεν είναι δικαιολογία, ούτε είναι σωστή η σύγκριση. Γιατί στην Ευρώπη κανείς δεν μπαίνει 30 χρόνια φυλακή για αφισοκόλληση, ούτε πυροβολείται επειδή διακινεί εφημερίδες» είπε η Σουκράν Αλντάζ στην ελληνική αποστολή (στην οποία συμμετείχαν στελέχη του ΔΣΑ, της ΕΙΝΑΠ, της ΕΣΗΕΑ, ασφαλιστικών ταμείων και της νεολαίας ΠΑΣΟΚ) η οποία την επισκέφθηκε στα γραφεία του Συλλόγου Αλληλεγγύης των Οικογενειών των Πολιτικών
Κρατουμένων. Κάνει και η ίδια απεργία πείνας σε ένδειξη συμπαράστασης: «Τον ένα μου γιο, ήταν 17 χρόνων, τον σκότωσε πριν από τρία χρόνια η αστυνομία επειδή πουλούσε εφημερίδες. Κάνω κι εγώ απεργία για να μη σκοτώνουν πια παιδιά
στο δρόμο που αγωνίζονται για το λαό. Κάνω απεργία πείνας για να γλιτώσει ο μικρότερός μου...».
 Απεργία πείνας σε ένδειξη συμπαράστασης κάνουν και οι συνήγοροι των απεργών, οι οποίοι κατέλαβαν τον Δικηγορικό Σύλλογο Κωνσταντινούπολης, πιέζοντας για την εξεύρεση μιας λύσης πριν να είναι πολύ αργά...
 Την «κατάφωρη παραβίαση της ελευθερίας της έκφρασης και του λόγου στην Τουρκία» καταδικάζει σε ανακοίνωσή της η ΕΣΗΕΑ: «Οι πρόσφατες αποφάσεις του Κρατικού Δικαστηρίου Ασφαλείας και της Ανώτατης Αρχής Ραδιοτηλεόρασης, που στο
πλαίσιο του αντιτρομοκρατικού νόμου απαγορεύουν τη δημοσιοποίηση πληροφοριών σχετικά με τις απεργίες θανάτου και τα απάνθρωπα λευκά κελιά, ποινικοποιούν την ελευθερία της γνώμης και της πληροφόρησης και φυλακίζουν την πραγματική λειτουργία του Τύπου» επισημαίνει μεταξύ άλλων.
