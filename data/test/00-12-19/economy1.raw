 Τις πληροφορίες ότι η ελληνική κυβέρνηση αναζητεί «σωσίβιο» στην Κύπρο, προκειμένου αφ' ενός να αποφύγει το ναυάγιο στην ιδιωτικοποίηση της Ολυμπιακής
Αεροπορίας και αφ' ετέρου να βοηθήσει Ελληνες επιχειρηματίες που ενδιαφέρονται
χωρίς να κατηγορηθεί για εξυπηρέτηση διαπλεκομένων, ήρθε χθες να επιβεβαιώσει με δηλώσεις του ο πρόεδρος των Κυπριακών Αερογραμμών (Cyprus Airways) Χάρης Λοϊζίδης.
 Οπως μετέδωσε το Ρόιτερς, ο κ. Λοϊζίδης δήλωσε ότι ο κυπριακός αερομεταφορέας μελετά να ηγηθεί κοινοπραξίας εταιρειών, η οποία θα υποβάλει πρόταση για την Ολυμπιακή Αεροπορία. «Οι Κυπριακές Αερογραμμές είναι μεν μια μικρή εταιρεία, συγκρινόμενη μάλιστα με την Ολυμπιακή», είπε ο κ. Λοϊζίδης, αλλά «η προσφορά της θα μπορούσε να επικρατήσει άλλων, επειδή γνωρίζει την ελληνική αγορά, την κουλτούρα και τη γλώσσα».
 Η τελική απόφαση δεν έχει ληφθεί από πλευράς Cyprus Airways αλλά, όπως είπε ο κ. Λοϊζίδης, το θέμα θα συζητηθεί στη σημερινή συνεδρίαση του Διοικητικού Συμβουλίου της εταιρείας. Ανέφερε, επίσης, ότι έχουν γίνει συζητήσεις με τη σύμβουλο ιδιωτικοποίησης Φερστ Μπόστον, ότι η Cyprus επιθυμεί να έχει ουσιαστικό λόγο στη διοίκηση της Ο.Α. Επισημαίνει τέλος με νόημα ότι «ανάμεσα στους ενδιαφερομένους ελληνικής προέλευσης, η Cyrpus είναι η πιο κατάλληλη».
 Η δημοσιοποίηση του ενδιαφέροντος των Κυπριακών Αερογραμμών προκάλεσε αναταραχή στα «παγωμένα ύδατα» της ιδιωτικοποίησης της Ο.Α., ταυτόχρονα όμως προξένησε και ερωτήματα για τη σκοπιμότητα που εξυπηρετεί. Υπενθυμίζεται ότι η
πρόσκληση για την εκδήλωση ενδιαφέροντος δημοσιεύτηκε στις 10 Δεκεμβρίου και οι μη δεσμευτικές προσφορές των πιθανών ενδιαφερομένων θα πρέπει να υποβληθούν
 Η κυβέρνηση με κάθε τρόπο δηλώνει την ύψιστη σημασία που θα έχει η ιδιωτικοποίηση της Ολυμπιακής για να προχωρήσουν οι διαρθρωτικές αλλαγές. Σύμφωνα όμως με τις έως τώρα πληροφορίες, καμιά από τις μεγάλες διεθνείς αεροπορικές εταιρείες δεν είχε εκδηλώσει ενδιαφέρον. Η έλλειψη ενδιαφέροντος δεν οφείλεται μόνο στην άσχημη οικονομική κατάσταση της Ο.Α., αλλά και στα προβλήματα που αντιμετωπίζουν διεθνώς οι αερομεταφορείς, καθώς προσπαθούν να ξεπεράσουν τις αυξήσεις στα καύσιμα και τη συναλλαγματική αναταραχή, αλλά και να ενισχύσουν τη θέση τους αποφεύγοντας επενδύσεις που θεωρούνται ριψοκίνδυνες
 Κατά τις ίδιες πληροφορίες, ενδιαφέρον εκδηλώνεται μέχρι στιγμής μόνον από ελληνικές επιχειρήσεις -πολλές από τις οποίες όμως «δεν επιτρέπεται» να εμφανιστούν για να μην πέσει λάδι στη φωτιά των διαπλεκομένων. Δεδομένο θεωρείται το ενδιαφέρον των ομίλων Κόκκαλη - Λιακουνάκου, οι οποίοι πρόσφατα διεκδίκησαν και την Ελληνική Αεροπορική Βιομηχανία. Από το χώρο των εφοπλιστών
εκδηλώνεται επίσης ενδιαφέρον και ακούγονται τα ονόματα των ομίλων Παναγόπουλου και Λασκαρίδη (ο οποίος έχει την Cronus Airlines). Στις έως τώρα συζητήσεις περιλαμβάνονται επίσης ο ΔΟΛ, η Aegean Airlines των ομίλων Βασιλάκη, Δαυίδ (κυπριακή προέλευση), Κωνσταντακόπουλου. Το πιθανότερο όμως είναι ότι στο πλάι των Κυπριακών Αερογραμμών θα βρεθούν και παράκτιες (offshore) εταιρείες που έχουν ιδρύσει Ελληνες στην Κύπρο, ώστε να μην είναι υποχρεωτική η δημοσιοποίηση της ταυτότητάς τους.
 Η λύση της C yprus Airwa ys αντιμετωπίζεται θετικότατα από την ελληνική κυβέρνηση, δεδομένου ότι θα δώσει και μια χροιά «πατριωτισμού» σε μια πράξη που θα μπορούσε να κατηγορηθεί ως «ξεπούλημα». Η C yprus ανήκει κατά 80% στο κυπριακό Δημόσιο και ετοιμάζεται για ιδιωτικοποίηση. Το 2000 είχε τζίρο 147 εκατ. λίρες (88 δισ. δραχμές) και κέρδη προ φόρων 8, 8 εκατ. λίρες (5, 3 δισ.) ενώ πετά με 12 αεροσκάφη Ερμπάς (ο όμιλος της Ο.Α. δραστηριοποιείται με 59 αεροσκάφη διαφόρων μεγεθών).
