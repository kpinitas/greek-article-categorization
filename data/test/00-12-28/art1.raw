Σειρήνα, με πρόσωπο μαγικό και βλέμμα που υπνωτίζει, η Ισπανίδα ηθοποιός Πενελόπε Κρούζ, φωτογραφίζεται και μιλάει στο χριστουγεννιάτικο τεύχος του περιοδικού «Interview». Είναι το κορίτσι που πέρασε το καλοκαίρι του στην Κεφαλονιά, δουλεύοντας εξοντωτικά δίπλα στον Νίκολας Κέιτζ για την ταινία του Τζoν Μάντεν «Το Μαντολίνο του λοχαγού Κορέλι». Στην παρέα της βρέθηκαν δεκάδες
διασημότητες (από τη Μαντόνα μέχρι τον Τομ Κρουζ) που διάλεξαν να περάσουν τις
 Γνωστότερη σε μας ως «Πελαγία» (το όνομα του ρόλου της στην ταινία), χάρη στην
οικειότητα που αναπτύσσουν τα ελληνικά δελτία ειδήσεων με τις διασημότητες, έχει αφήσει πια πίσω της τη μυρωδιά του «γκρικ μουζάκα», τον ήλιο και τη θάλασσα και λέει: «Δουλεύαμε κάθε ώρα που βρισκόμαστε εκεί. Τρώγαμε όλοι μαζί τα βράδια στην ίδια ταβέρνα. Ηταν υπέροχα. Αισθανόμουν σαν ηρωίδα των βιβλίων του Χάντερ Τόμσον, όπου όλοι συναντιούνται κάθε μέρα στο ίδιο μπαρ».
 Η παραμονή της στην Κεφαλονιά δεν ευθύνεται μόνο για τον πρώτο μεγάλο ρόλο της
καριέρας της, αλλά και για την κατάρρευσή της, αμέσως μετά τα γυρίσματα: «Επειδή εμφανίζομαι σε κάθε σκηνή της ταινίας ήμουν στο πλατό κάθε μέρα, όλο το καλοκαίρι. Ευχαριστήθηκα, αλλά δυστυχώς δεν βρήκα χρόνο να ξεκουραστώ, κι έτσι πέρασα τη δεύτερη μεγάλη κρίση της ζωής μου, από υπερκόπωση. Η πρώτη ήταν
όταν ήμουν 16 χρόνων. Πίστευα ότι μπορούσα να κάνω τα πάντα, χωρίς να υπολογίσω τις δυνάμεις του σώματος και του μυαλού μου».
 Τώρα είναι μια χαρά! Η επόμενη μεγάλη αμερικανική παραγωγή που έχει πρωταγωνιστικό ρόλο είναι στην ταινία «All The Pretty Horses», με σκηνοθέτη τον Μπίλι Μπομπ Θόρτον και συμπρωταγωνιστή τον Ματ Ντέιμον.
 Οι σκανδαλοθηρικές εφημερίδες γράφουν ότι το ενδιαφέρον της για τον Ματ Ντέιμον δεν είναι μόνο συναδελφικό: «Είμαστε μόνο πάρα πολύ καλοί φίλοι. Αυτή η ταινία είναι από τις πρώτες που έκανα εξ ολοκλήρου στ' αγγλικά και ο Ματ με βοήθησε πάρα πολύ. Η ερμηνεία του σε αυτή την ταινία είναι συναρπαστική και αληθινή. Πρόκειται για μια ερωτική ιστορία που δεν είναι καθόλου εύκολη. Οποιος πονάει για οποιονδήποτε λόγο στη ζωή του, καλό είναι να ζει με και όχι μέσα στον πόνο του. Αυτή είναι συνοπτικά η ιστορία της ταινίας».
 Από μικρό παιδί ήθελε να γίνει ηθοποιός, παρακινούμενη -όπως λέει- από μια έντονη επιθυμία να εκφράσει τα συναισθήματά της: «Μερικές φορές πιστεύω ότι εκφραζόμαστε καλύτερα μέσα από το χορό, την ηθοποιία και τη ζωγραφική, παρά με
 Μιλώντας για τους γονείς της -η μητέρα της δούλευε χρόνια ως κομμώτρια, ενώ ο πατέρας της διατηρούσε μαζί με τον αδερφό του αλυσίδα εμπορικών καταστημάτων- και για την ελευθερία που τις έδωσαν για να πετύχει αυτό που θέλει, φτάνει και
στο διάσημο συμπατριώτη της Πέδρο Αλμοδόβαρ: «Ο Πέδρο με ξέρει πάρα πολύ καλά,
σαν να είναι η δεύτερη μητέρα μου. Καταλαβαίνει κάθε στιγμή τι μου συμβαίνει. Μερικές φορές αυτό το αίσθημα είναι τρομακτικό, αλλά ξέρω ότι είμαστε φίλοι και ότι δεν πρόκειται να με πληγώσει».
 Η Πενελόπε που όταν επισκέπτεται τη Μαδρίτη κινητοποιεί μέρες ολόκληρες τα τηλεοπτικά κανάλια της γενέτειράς της, απαντώντας σε ερώτημα για το πώς φαντάζεται τον ευατό της έπειτα από δέκα χρόνια, λέει: «Θα ήθελα να κάνω ένα ή
δυο παιδιά, αλλά δεν μπορώ να το σχεδιάσω. Πρέπει πρώτα να βρω το κατάλληλο πρόσωπο. Θα ήθελα να ζήσω σε δυο μέρη: Ισως στη Μαδρίτη και στη Νέα Υόρκη ή στη Μαδρίτη και στο Λος Αντζελες».
