 Τα προβλήματα των προκατόχων του σε ό,τι αφορά τον Περσικό Κόλπο αναμένεται να
αντιμετωπίσει η ομάδα του νέου προέδρου των ΗΠΑ, Τζορτζ Μπους, με τις επιπλέον
επιπλοκές που υπόσχονται ένα όλο και περισσότερο περίπλοκο διεθνές περιβάλλον.
 Ο Ρώσος υπουργός Αμυνας, Ιγκόρ Σεργκέγεφ, ο οποίος επισκέπτεται το Ιράν, μίλησε για «θέσεις που βρίσκονται πολύ κοντά» ανάμεσα στη Μόσχα και την Τεχεράνη. Ο Σεργκέγεφ είχε συνομιλίες με τον Ιρανό ομόλογό του, υποναύαρχο Αλί
Τσαμχάνι σχετικά με «την ασφάλεια στην κεντρική Ασία και στο βόρειο Καύκασο, καθώς και με τη στρατιωτική συνεργασία».
 Ο Ιρανός υπουργός Αμυνας δήλωσε ότι «το μέλλον της συνεργασίας είναι πολύ λαμπρό». «Συμφωνήσαμε να συνεργαστούμε στον τομέα της άμυνας και της ασφάλειας
και αυτές οι συνομιλίες αποτελούν προοίμιο μιας επίσκεψης του προέδρου, Μοχάμαντ Χατάμι, στη Μόσχα», πρόσθεσε.
 Η επίσκεψη του Σεργκέγεφ στην Τεχεράνη έρχεται μετά την ανακοίνωση ότι η Μόσχα
αρχίζει και πάλι την πώληση όπλων στην Τεχεράνη και είναι η πρώτη Ρώσου υπουργού Αμυνας μετά την ισλαμική επανάσταση του 1979.
 Οπως δήλωσε, χθες, η Ρωσία θα εφαρμόσει τις διεθνείς συμφωνίες σχετικά με την πώληση όπλων στο Ιράν. Οταν ρωτήθηκε σχετικά με τις αμερικανικές πιέσεις προς τη Μόσχα σχετικά με την πώληση όπλων στο Ιράν, δήλωσε ότι «σεβόμαστε τις απόψεις όλων των χωρών, αλλά ακολουθούμε τα δικά μας συμφέροντα».
 Στο γειτονικό Ιράκ, η κυβέρνηση ζήτησε χθες από τον ΟΗΕ να παρέμβει, προκειμένου να σταματήσουν οι αμερικανικές και βρετανικές αεροπορικές επιχειρήσεις πάνω από το έδαφός του.
 Σε επιστολή του προς τον ΟΗΕ, ο Ιρακινός υπουργός Εξωτερικών, Μοχάμαντ Σεντ αλ
Σαχάφ, επαναλαμβάνει την «κατηγορηματική απόρριψη» των ζωνών απαγόρευσης πτήσεων που επιβλήθηκαν από τις ΗΠΑ και τη Βρετανία μετά το τέλος του Πολέμου του Κόλπου, το 1991.
 Σύμφωνα με τη βρετανική εφημερίδα «Σαν», ο πρόεδρος του Ιράκ, Σαντάμ Χουσεΐν, έχει υποσχεθεί το ποσό των 5, 5 εκατ. δραχμών σε οποιονδήποτε Ιρακινό καταρρίψει αμερικανικό η βρετανικό αεροσκάφος. Το ποσό αντιστοιχεί σε εισόδημα
