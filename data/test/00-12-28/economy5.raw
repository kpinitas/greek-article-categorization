 Η απάντηση στο ερώτημα θα είναι από 1/1/2001 αναγκαία για τις εγγραφές στο «τεφτέρι» μας και την καθημερινή μας ζωή.
 Από την ημερομηνία αυτή θα πρέπει να μάθουμε να πληρώνουμε: για ένα κιλό ψωμί,
θα κοστίζει 0, 65 ευρώ, για ένα κιλό λάδι που σήμερα έχει 1.400 δρχ. θα χρειαζόμαστε 4, 11 ευρώ κι ένα κουτί τσιγάρα των 700 δρχ. θα το αγοράζουμε με 2, 05 ευρώ.
 Και ακόμη, αν μ' ένα σημερινό δεκαχίλιαρο γεμίζουμε το ρεζερβουάρ του αυτοκινήτου μας, με το δεκαχίλιαρο του ευρώ στη μεταδραχμική εποχή θα μπορούμε
 Πόσο μικρές πρέπει να είναι οι υποδιαιρέσεις του νέου νομίσματος για να διευκολυνθούν οι συναλλαγές αφού η αναλογία δραχμής - ευρώ είναι αρκετά μεγάλη; 
 Λέξεις όπως χιλιάρικο, πεντοχίλιαρο και δεκαχίλιαρο θα εκλείψουν από το λεξιλόγιό μας και ίσως αρχίσουμε πάλι να μιλάμε για δεκάρες και πενηνταράκια, σε ευρωπαϊκή ονομασία.
 Αλλά και τα φθηνότερα προϊόντα θα αποσυρθούν από την αγορά ή θα ανατιμηθούν χάριν των υποδιαιρέσεων του νέου νομίσματος. Το σίγουρο είναι ότι θα αφήσουμε τα πολλαπλάσιά του και θα ασχοληθούμε, κυρίως, με τις υποδιαιρέσεις του.
 Ο, τι και να συμβεί πάντως, είναι βέβαιο ότι ιδιαίτερα η πρώτη περίοδος της προσαρμογής, από την 1/1/2001 μέχρι τον Μάρτη του 2002, οπότε θα πρέπει να έχει ολοκληρωθεί η σταδιακή απόσυρση της δραχμής και η αντικατάστασή της από το ευρώ, δεν θα είναι χωρίς προβλήματα. Πολλοί μάλιστα βλέπουν αναστάτωση της ελληνικής αγοράς.
 Δείτε, για μια πρώτη «επαφή», τη λίστα χρηστικών προϊόντων με τις μέσες - τρέχουσες τιμές τους, σε δραχμές και σε ευρώ, που παραθέτουμε.
 Βασίστηκε στις σημερινές τιμές της αγοράς και στην ισοτιμία δραχμής - ευρώ. Καλούς λογαριασμούς...
