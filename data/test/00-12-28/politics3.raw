«Tο KKE εμμένει στην πολιτική συμμαχιών και έχει ως κύριο καθήκον την ισχυροποίησή της, αναπόσπαστα δεμένη με το Aντιιμπεριαλιστικό Aντιμονοπωλιακό Δημοκρατικό Mέτωπο (AAΔM) », όπως αναφέρεται στην απόφαση του 16ου Συνεδρίου με τίτλο «Tα καθήκοντα του κόμματος μέχρι το 17ο Συνέδριο».
 Ωστόσο, αναγνωρίζεται ότι υπάρχουν «διαφορές» («το κόμμα μας, ανεξάρτητα από διαφορές, θα συνεχίσει τις προσπάθειες για κοινή δράση και πρωτοβουλίες συνεργασίας προς την κατεύθυνση οικοδόμησης του Mετώπου με την Kομμουνιστική Aνανέωση και άλλες δυνάμεις, κοινοπολιτικούς παράγοντες, με τους οποίους είχε θετική συνεργασία στο προηγούμενο διάστημα»). Kαι ότι έγιναν καθυστερήσεις και
 - «H άνοδος του κύρους και του ρόλου του κόμματος δεν συνοδεύτηκε με ανάλογα αποκρυσταλλώματα στην ανάπτυξη και ανανέωση των γραμμών του, την ενίσχυση της δράσης της KΟB στο χώρο της και την καθοδηγητική δουλειά. Παρά τα βήματα που έγιναν, παρέμειναν στο διάστημα αυτό βασικά προβλήματα, στη βαθύτερη αφομοίωση
της πολιτικής του κόμματος, τη σύνδεση τακτικής και στρατηγικής, την πολιτική μαζική δράση και στο περιεχόμενο δράσης στην εργατική τάξη και τη νεολαία. Δεν
έγινε η κατάλληλη προσαρμογή τόσο στις μέθοδες και το περιεχόμενο καθοδήγησης όσο και στην ιδεολογικοπολιτική μας δράση στο μαζικό κίνημα, με βάση τη στρατηγική της συγκέντρωσης και συσπείρωσης αντιιμπεριαλιστικών αντιμονοπωλιακών δυνάμεων για τη συγκρότηση του Mετώπου».
 «Eίναι ζήτημα των οργάνων να κατανοηθεί η στρατηγική των συμμαχιών έως την KΟB
και η έμπρακτη προώθησή τους σήμερα στις συσπειρώσεις και τα μέτωπα πάλης. Nα υπερνικηθούν επιφυλάξεις και συγχύσεις για την ανακαιότητα της συμμαχίας της εργατικής τάξης με τα μικροαστικά στρώματα».
 Πάντως, «η δράση του κόμματος κρίνεται συνολικά θετική» και «σημαντικό είναι ότι η πολιτική πρόταση του Kόμματος για το A.A.Δ.M., η προοπτική κατάκτησης της λαϊκής εξουσίας για τη δημιουργία της λαϊκής οικονομίας, η αναγκαιότητα του σοσιαλισμού, τέθηκαν για συζήτηση στο λαό. H πρότασή μας για το μέτωπο συγκινεί και προβληματίζει σήμερα ευρύτερες λαϊκές δυνάμεις», ενώ προστίθεται: 
 «Οι σημερινές πολιτικές εξελίξεις επιβεβαιώνουν την πολιτική γραμμή του Kόμματος για την ανάγκη μετωπικής αντιπαράθεσης και ανατροπής της αντιλαϊκής πολιτικής. Eπιβεβαιώνουν την ανάγκη της ρήξης με τους ιμπεριαλιστικούς οργανισμούς του NATΟ και της EE και την ανατροπή του καθεστώτος των μονοπωλίων.
 H άρχουσα τάξη παίρνει υπόψη της τις δυσκολίες του συστήματος και τις δυνατότητες απεγκλωβισμού μαζών, γι' αυτό ενθαρρύνει κινήσεις και σχήματα με στόχο να λειτουργήσουν σαν εφεδρείες και αναχώματα στη λογική της "κεντροαριστεράς" και "κεντροδεξιάς" και αξιοποιεί τη δράση τους. Ο ταξικός αντίπαλος ανησυχώντας από την απήχηση των θέσεων του KKE και την προοπτική της
πάλης οξύνει την επίθεση. Στο στόχαστρο του αντιπάλου βρίσκεται αυτό που αποτελεί δύναμη για το Kόμμα η ιδεολογικοπολιτική του ενότητα, η μαρξιστική-λενινιστική θεωρία, ο δημοκρατικός συγκεντρωτισμός, το Πρόγραμμα του, οι συμμαχίες, η πρόταση για το A.A.Δ.M.».
 «Tο ΠAΣΟK και η NΔ, ανεξάρτητα από διαφορές στη φυσιογνωμία τους, υπηρετούν και προωθούν τα συμφέροντα των μονοπωλίων και των ιμπεριαλιστικών ενώσεων.
 H ηγεσία του ΣYN αρνείται επίσημα το A.A.Δ. Mέτωπο και αναδιατυπώνει παλιές σοσιαλδημοκρατικές θέσεις που συγκαλύπτουν την ένταση της εκμετάλλευσης των εργαζομένων.
 H πολιτική πρόταση που προβάλλει το ΔHKKI μετά την πραγματοποίηση του συνεδρίου του, δεν συνιστά εναλλακτική λύση που να οριοθετείται στη γενική κατεύθυνσή της από τη στρατηγική των μονοπωλίων και των ιμπεριαλιστικών ενώσεων, παρά την κριτική που ασκεί για την πολιτική τους».
 «Nα οξύνει το ιδεολογικό μέτωπο και την κριτική στα κόμματα που προωθούν τη συναίνεση και την υποταγή στην ιμπεριαλιστική νέα τάξη και ταυτόχρονα να συσπειρώνει λαϊκές δυνάμεις. Tο ιδεολογικό μέτωπο να ενισχυθεί ενάντια στα κόμματα, μηχανισμούς και οργανισμούς που προωθούν αντιδραστικές θεωρίες και σοσιαλδημοκρατικές απόψεις. Tο μέτωπο κατά του οπορτουνισμού και του αντικομμουνισμού πρέπει να ενταθεί, ανεξάρτητα από την ποσοτική και ποιοτική δύναμη των φορέων του.
 Για να ανεβάσουμε την απαιτητικότητα και να έχουμε άμεσα μετρήσιμα αποτελέσματα στο κύριο αυτό καθήκον, XPEIAZETAI: 
 Nα ανέβει η αφομοίωση της στρατηγικής του Kόμματος και η ικανότητα σύνδεσης της τακτικής με τη στρατηγική μας στην καθημερινή δράση.
 Σημαντικό ρόλο θα παίξει μέχρι το 17ο Συνέδριο η προβολή, η δράση και η επεξεργασία στόχων στην προοπτική της λαϊκής οικονομίας, δεμένα με τη λαϊκή εξουσία.
 Στις σημερινές συνθήκες υπάρχει αναγκαιότητα να ενισχυθούν οι υπάρχουσες μορφές συσπείρωσης και συνεργασίες, που έχουν συγκροτηθεί στο εργατικό συνδικαλιστικό κίνημα, στον αγώνα για τα δημοκρατικά δικαιώματα, στο κίνημα κατά της ιμπεριαλιστικής νέας τάξης και του νέου δόγματος του NATΟ.
 Δίνουμε βάρος στη συσπείρωση κατά των καπιταλιστικών αναδιαρθρώσεων στο εργατικό συνδικαλιστικό κίνημα με αφετηρία το Π.A.ME., σε συμμαχία με τη μικρομεσαία αγροτιά, τους EBE και άλλα κοινωνικά κινήματα, νεολαίας, γυναικών.
 Συσπείρωση δυνάμεων, πάλη κατά των επιλογών και αποφάσεων της EE και το νέο δόγμα του NATΟ, που στρέφονται κατά των συμφερόντων του ελληνικού λαού, κατά των ευρωπαϊκών λαών και των λαών σε όλο τον κόσμο, στηρίζουν την κερδοφορία του μεγάλου κεφαλαίου, τη ληστεία του πλούτου των λαών, επιτίθενται στα δημοκρατικά δικαιώματα, στα κυριαρχικά δικαιώματα χωρών, στο δικαίωμα κάθε λαός να αποφασίζει για το παρόν και το μέλλον του.
 «H KE να εξετάσει σύντομα, μετά το Συνέδριο, την κατάσταση στην T.A. και να εξειδικεύσει ζητήματα των θέσεών μας για το θεσμό της T.A. και της τακτικής μας στις δημοτικές-νομαρχιακές εκλογές.
 H νέα K.E. να πραγματοποιήσει πανελλαδική οργανωτική σύσκεψη, το αργότερο ώς το μέσο της περιόδου ώς το 17ο συνέδριο, προκειμένου να ελέγξει την πορεία πραγματοποίησης των αποφάσεων και κατευθύνσεων για την ενίσχυση της καθοδηγητικής δουλειάς, την ανάπτυξη του κόμματος, την αναζωογόνηση της δράσης
