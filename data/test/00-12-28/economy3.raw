Προς τη Σοφοκλέους θα καταπλεύσoυν μέσα στο 2001 και τα Nαυπηγεία Ελευσίνας, που για τρίτο χρόνο, μετά την ιδιωτικοποίησή τους το 1997, θα εμφανίσουν κερδοφόρο ισολογισμό. 
 Αυτό προκύπτει από χθεσινές δηλώσεις του προέδρου των Nαυπηγείων Ελευσίνας και Νεωρίου Σύρου Νίκου Ταβουλάρη, μετά την έκτακτη γενική συνέλευση μετόχων του Νεωρίου.
 Σ' αυτή εγκρίθηκε η απορρόφηση από το Νεώριο της εταιρeίας Τiama, η οποία ως γνωστόν ελέγχει το 70% των μετοχών των Nαυπηγείων Ελευσίνας. Η γ.σ. των μετόχων αποφάσισε επίσης αύξηση του μετοχικού κεφαλαίου της εταιρείας με την έκδοση 2.346.287 νέων μετοχών ονομαστικής αξίας 102 δραχμών με τιμή διάθεσης 2.450 δραχμών και με δικαίωμα προτίμησης για τους παλαιούς μετόχους σε μία νέα
μετοχή για κάθε δέκα παλαιές. Eπίσης αποφασίστηκε η αγορά μετοχών για τη στήριξη της χρηματιστηριακής τιμής τους με ανώτερη τιμή τις 7.500 δραχμές.
 Το Νεώριο 6 χρόνια μετά την ιδιωτικοποίησή του εκπλήρωσε τον περασμένο Σεπτέμβριο το σύνολο των υποχρεώσεών του προς το Δημόσιο και τους εργαζόμενους
με την καταβολή του τιμήματος και τη διατήρηση εξακοσίων θέσεων εργασίας, ενώ πριν από 10 μέρες ανακοίνωσε τη σύναψη συμβολαίου με την κυπριακών συμφερόντων
 Σύμφωνα δε με πληροφορίες, ενδεχομένως και αύριο να υπογράψει συμφωνία με ελληνική ακτοπλοϊκή εταιρεία για τη ναυπήγηση δύο σύγχρονων ταχύπλοων συνολικού προϋπολογισμού περί τα 4 δισ. δραχμές. Οσο για τα οικονομικά αποτελέσματα των δύο ναυπηγείων, στη μεν Ελευσίνα τα κέρδη του 2000 θα βρίσκονται στο επίπεδο των 2, 5 δισ. δραχμών, ενώ του Νεωρίου που απασχολείται αποκλειστικά στις επισκευές πλοίων θα είναι οριακά, λόγω της μεγάλης κρίσης στον κλάδο διεθνώς. 
 Οπως δήλωσε χθες ο πρόεδρος των Nαυπηγείων Νεωρίου Σύρου και Ελευσίνας Νίκος Ταβουλάρης, ύστερα από προσπάθειες ετών τα δύο ναυπηγεία είναι σε θέση να ανταγωνιστούν με επιτυχία στη διεθνή αγορά και να εξασφαλίζουν παραγγελίες που
εγγυώνται την απασχόληση και τον περαιτέρω εκσυγχρονισμό τους. Καταλήγοντας, εξέφρασε την ελπίδα να λήξει μέσα στο 2001 το χρονίζον πρόβλημα του Σκαραμαγκά
και έτσι να αποκατασταθεί η λειτουργία του υγιούς ανταγωνισμού.
