<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του BAΣIΛH ΓEΩPΓA<p>
 Ν</b>α το αποδώσουμε σε «χειραγώγηση» στην «εμπιστοσύνη» των επενδυτών ή την «τύχη»; Οπως και να έχουν τα πράγματα, η εκπνοή του 2000 βρίσκει όλες κι όλες 25 μετοχές προερχόμενες σχεδόν αποκλειστικά από την «περιφέρεια» της Σοφοκλέους να κλέβουν την παράσταση τερματίζοντας τη χρονιά με κέρδη έως και 200% για επενδυτές και μεγαλομετόχους. <p>
 Εκείνες βέβαια που θα μπορούσε να πει κανείς ότι άφησαν ιδιαίτερα ικανοποιημένους τους μετόχους τους, προσφέροντας κέρδη άνω του 25% μετριούνται
στα δάχτυλα των δύο χεριών, καθώς οι αποδόσεις για τις περισσότερες από τις υπόλοιπες 15 κυμαίνονταν μέχρι χθες από 1, 17% έως και 20%. Ακόμη κι έτσι, όμως, δεν παύουν να αποτελούν και αυτές φαινόμενο σε μια αγορά που μόνο σε επίπεδο γενικού δείκτη καταγράφει ετήσιες απώλειες άνω του 41%. <p>
 Ποιο ήταν, όμως, εκείνο το στοιχείο που ώθησε τις ολιγάριθμες αυτές μετοχές να
κινηθούν κόντρα στο ρεύμα της απαξίωσης και των ρευστοποιήσεων που χαρακτήρισε
το σύνολο των υπόλοπων περίπου 350 μετοχών; Τρία βασικά χαρακτηριστικά διακρίνει κάποιος επιχειρώντας να απαντήσει στο ερώτημα: Οι περισσότερες εξ αυτών είναι υπέρ του δέοντος συγκεντρωμένες στα χέρια λίγων βασικών μετόχων που μπορούν να ελέγξουν εύκολα την προσφορά και τη ζήτηση, πέρασαν τις πύλες της Σοφοκλέους στη διάρκεια του 2000, κυρίως στο δεύτερο εξάμηνο, ενώ οι περισσότερες -αν αυτό σημαίνει κάτι- διαπραγματεύονται στην Παράλληλη Αγορά του Χρηματιστηρίου, η οποία διακρίνεται για τις υψηλές αποδόσεις (τόσο θετικές
όσο και αρνητικές) που προσφέρει. <p>
 Πρώτη και καλύτερη σε επίπεδο απόδοσης τερματίζει τη χρονιά η κρητική εταιρεία
τροφίμων Creta Farm, που διατηρεί κέρδη 197, 3% σε σχέση με την τιμή εισαγωγής της. Εντυπωσιακή απόδοση, πολύ δε περισσότερο όταν η κεφαλαιοποίηση αυτής της μικρής, αλλά ταχέως αναπτυσσόμενης βιομηχανίας, που διαμορφώνεται στα 125, 5 δισ. δρχ. είναι τετραπλάσια σε σχέση με τη χρηματιστηριακή αξία της μεγαλύτερης ελληνικής αλλαντοβιομηχανίας «Νίκας». Για να δικαιολογήσει κανείς όχι μόνο την αποτίμηση (p/e 84 για το 2000), αλλά και την απόδοση της εν λόγω μετοχής, αρκεί να ρίξει μια ματιά στους ετήσιους ρυθμούς ανάπτυξης της Creta Farm που υπερβαίνουν το 100% τα τελευταία χρόνια, καθώς και στη διασπορά των μετοχών της στην αγορά (κυρίως σε χαρτοφυλάκια θεσμικών επενδυτών) που είναι εξαιρετικά περιορσιμένη καθώς το 87% ελέγχεται άμεσα από την οικογένεια Δομαζάκη. <p>
 Τη δεύτερη μεγαλύτερη απόδοση για το 2000 εμφανίζει μια ακόμη εταιρεία της Παράλληλης Αγοράς η Informatics (εμπορεύεται Η/Υ), τα κέρδη της οποίας ανέρχονται σε 180, 7% σε σχέση με την τιμή στην οποία εισήχθη το φετινό Φεβρουάριο. Και σε αυτή την περίπτωση σημαντικό ρόλο για τη διατήρηση των κερδών της μετοχής (έχει κεφαλαιοποίηση 49 δισ. δρχ.) έπαιξε το γεγονός ότι οι
βασικοί της μέτοχοι (οικογένεια Κοντοδήμου και Δ. Γκιώνης) διατηρούν τον έλεγχο του 83, 5% του μετοχικού της κεφαλαίου.<p>
 Τρίτη σε σειρά μετοχή με απόδοση σχεδόν 150% αυτή της επίσης κρητικής εταιρείας παραγωγής γαλακτοκομικών προϊόντων «Εβροφάρμα», η οποία εισήχθη στην
Παράλληλη Αγορά μόλις τον περασμένο Ιούνιο. Οι καλές οικονομικές της επιδόσεις, κυρίως, όμως το γεγονός ότι η διασπορά της στο επενδυτικό κοινό περιορίζεται σε μόλις 17% με το υπόλοιπο 83% να βρίσκεται στα χέρια της οικογένειας Παπαζηλάκη, «ευθύνονται» και σε αυτή την περίπτωση για την εντυπωσιακή της απόδοση μέσα σε έξι μόλις μήνες που την καθιστά ως μια από τις
ακριβότερες έλληνικές μετοχές με πολλαπλασιαστή κερδών για το 2000 που προσεγγίζει το 80. <p>
 Η εταιρεία Εκδόσεις Λυμπέρη αποτελεί την τέταρτη περίπτωση μετοχής με κέρδη εξόχως εντυπωσιακά, καθώς παρότι εισήχθη το Φεβρουάριο το 2000, καταφέρνει να διατηρεί έως και σήμερα θετική απόδοση της τάξης του 86, 2%. Πώς; Και σε αυτή την περίπτωση ισχύει το... καλό market making και το γεγονός ότι οι βασικοί μέτοχοι της εταιρείας έχουν υπό την κατοχή τους το 86, 18%. <p>
 Η μαρμαροβιομηχανία Ικτίνος Ελλάς είναι η 5η κατά σειρά μετοχή που κλείνει τη χρονιά με χαμογελαστούς τους επενδυτές της, καθώς μετρά απόδοση σε σχέση με την ημερομηνία εισαγωγής της στην Παράλληλη Αγορά (15 Μαρτίου 2000) της τάξης του 56, 67%. Οι βασικοί μέτοχοι της εταιρείας (Marfin και Ευ. Χαϊδάς) ελέγχουν το 63% του μετοχικού της κεφαλαίου, ενώ ένα σημαντικό κομμάτι από το ποσοστό που βρίσκεται διάσπαρτο στην αγορά διατηρείται σε χαρτοφυλάκια θεσμικών επενδυτών. <p>
 Με απόδοση της τάξης του 41, 3% κλείνει τη χρονιά και η πλέον «μαζεμένη» μετοχή
της Σοφοκλέους, η Paper Pack Τσουκαρίδης που εισήχθη στην Παράλληλη Αγορά μόλις το φετινό Οκτώβριο. Η σχεδόν ανύπαρκτη εμπορευσιμότητα της μετοχής δεν εμπόδισε διόλου (ίσα ίσα διευκόλυνε) την καταγραφή τόσο σημαντικής απόδοσης, καθώς οι βασικοί μέτοχοι (οικογένεια Τσουκαρίδη και ΔΟΛ) ελέγχουν την εταιρεία
σε ποσοστό πάνω από 95%! ! ! <p>
 Στην 7η θέση συναντάμε τη μετοχή της Δομικής Κρήτης με απόδοση 36, 15%. Παρότι ή διαπραγμάτευσή της στην Παράλληλη Αγορά ξεκίνησε το Φεβρουάριο του 2000, η μετοχή διατηρεί σημαντικό μέρος από τα αρχικά της κέρδη, δεδομένου ότι ο βασικός της μέτοχος Γ. Συνατσάκης ελέγχει ποσοστό 78, 3% του μετοχικού της κεφαλαίου.<p>
 Ακολουθεί ο τίτλος της Γρηγόρης Μικρογεύματα, που από τον Ιούνιο του 2000, οπότε άρχισε η διαπραγμάτευσή της στην Παράλληλη Αγορά αποδίδει κέρδη 29, 13%. Και σε αυτή την περίπτωση οι μεγαλομέτοχοι (οικογένεια Γεωργάτου) διατηρούν υπό τον έλεγχό τους το 94% των μετοχών, καθιστώντας «απαγορευτική» την απαξίωση της μετοχής. <p>
 Με περίπου ίδια κέρδη της τάξης του 27, 34% κλείνει τη χρονιά στο Χρηματιστήριο
και η μετοχή της B yte Computer που εισήχθη στο ΧΑΑ το Φεβρουάριο του 2000 με τιμή 4.700 δραχμές για να φθάσει σε λίγες ημέρες τις 21.000 δραχμές. Οι βασικοί της μέτοχοι διατηρούν υπό τον έλεγχό τους το 80, 5% των μετοχών της.<p>
 Την πρώτη δεκάδα των πλέον κερδισμένων μετοχών του 2000 συμπληρώνει η μετοχή της Pc S ystems, που από την ημερομηνία εισαγωγής της στην Παράλληλη Αγορά (14/4/2000) μέχρι και χθες διατηρούσε κέρδη 24, 3%. Η εταιρεία ελέγχεται σε ποσοστό 73, 67% από τον όμιλο Πουλιάδη. <p>
 Τον κατάλογο με τις κερδισμένες μετοχές του 2000 κλείνουν οι: Informer (20, 64%), CPI (18, 48%), Kτήμα Λαζαρίδη (17, 5%), As Compan y(13%), Αγροτική Ζωής (12, 6%), Space Ηellas (12, 56%), Unis ystems (12, 35%), Παπαφίλη (9, 84%), Ναυτεμπορική (9, 3%), ΕΥΔΑΠ (8, 4%), Q&R (8, 35%), Aστήρ Παλλάς (7, 45%), Κορδέλλου (6%), Follie Follie (4, 88%) και ΕΤΒΑ (1, 17%).<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
