Μεγάλη αναδρομική έκθεση του ζωγράφου-χαράκτη Αγγελου Θεοδωρόπουλου (1883-1965)
παρουσιάζεται από σήμερα έως και τις 21 Ιανουαρίου στη Δημοτική Πινακοθήκη (Πειραιώς 51), με διοργανωτή τον Πολιτισμικό Οργανισμό του Δήμου Αθηναίων, που
εντάσσει την έκθεση σε σειρά ανάλογων εκδηλώσεων με στόχο την προβολή του έργου μεγάλων Ελλήνων εικαστικών.
 Μεταξύ των 180 έργων που εκτίθενται περιλαμβάνονται εκτός από τα αντιπροσωπευτικότερα ζωγραφικά έργα του Θεοδωρόπουλου και σχέδια, προκειμένου να αναδειχτεί όλο το εύρος των προβληματισμών του δημιουργού, τα παράλληλα ενδιαφέροντά του, καθώς και η πτυχή αυτή του έργου του που είναι ενδιαφέρουσα τόσο για την καλλιτεχνική της αυτάρκεια, όσο και για την ολοκληρωμένη υιοθέτηση απόψεων, θέσεων και στάσεων του καλλιτέχνη. 
 Η συμβολή του Θεοδωρόπουλου στην αυτονόμηση της χαρακτικής ως τέχνης είναι γνωστή ήδη από τη δεκαετία του '20. Γι' αυτό και θεωρείται από τους πρωτοπόρους της ελληνικής χαρακτικής τόσο για την τεχνική αρτιότητα όσο και για το καλλιτεχνικό βάρος του έργου του, το οποίο αναγνωρίστηκε εγκαίρως από το κοινό και τους κριτικούς της εποχής του.
 Ο ίδιος είχε πρωτοστατήσει στην ίδρυση καλλιτεχνικών ομάδων με γόνιμες αναζητήσεις, εικονογράφησε με χαρακτικά και ζωγραφικά του έργα εικαστικά περιοδικά της εποχής του, αντιπροσώπευσε μαζί με τον Τόμπρο και τον Παρθένη την Ελλάδα στην 21η Μπιενάλε της Βενετίας, μετείχε σε πολλές σημαντικές εκθέσεις στο εξωτερικό και τιμήθηκε με το παράσημο του Ταξιάρχη του Φοίνικα το
 Τη διοργάνωση και την παρουσίαση της έκθεσης υποστήριξαν το Αρχείο του Ερευνητή της Ελληνικής Χαρακτικής Ανδρέα Δεληβοριά και αυτό της Δέσποινας και του Χρήστου Λάρδη. Ο κ. Δεληβοριάς επιμελήθηκε και την έκθεση μαζί με την έφορο της Δημοτικής Πινακοθήκης Νέλλη Κυριαζή.
 Την έκθεση συνοδεύει κατάλογος 272 σελίδων, με εικονογράφηση και θεωρητικά κείμενα, καθώς και με τον πλήρη κατάλογο των έργων χαρακτικής -ξυλογραφίες και
 Η έκθεση λειτουργεί καθημερινά εκτός Σαββάτου και απογεύματος Κυριακής, 9 π.μ.
