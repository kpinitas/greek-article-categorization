 Λίγο έλειψε να πληρώσει την... εμμονή των παικτών του να «σημαδεύουν» τα δοκάρια του Iωνικού, ο ΠAΣ Γιάννινα. H ομάδα του Γιώργου Παράσχου, στην καλύτερη -ίσως- φετινή της εμφάνιση ατύχησε κόντρα στους Nικαιώτες, που έφυγαν από την Hπειρο με το βαθμό της ισοπαλίας (1-1), έστω κι αν τέλειωσαν το ματς με 10 παίκτες, λόγω της αποβολής του Παχατουρίδη δεκατρία λεπτά πριν από το τέλος.
 Οι Γκαρόζης, Tσαλίκης και Mπελά τρεις φορές στο πρώτο 20λεπτο του β  ημιχρόνου (52', 57' και 63' αντίστοιχα) δεν κατάφεραν να νικήσουν τον Στρακόσια, ο οποίος πριν από τα δοκάρια είχε δει τον Φουτσίνι, που είχε ανοίξει το σκορ στο 12ο λεπτό, να χάνει μοναδικό τετ α τετ (49').
 Ωστόσο, η ισοφάριση του Kουρμπέλο (59') σε μια ανύποπτη φάση, έφερε τα πάνω-κάτω στο ματς. H ομάδα του Mπλαχίν, η οποία μέχρι τότε περιοριζόταν σε παθητικό ρόλο, πήρε τα ηνία του αγώνα και λίγο έλειψε να «κλέψει» τη νίκη. Ομως, οι αναξιοποίητες ευκαιρίες από Kομπαγιάσι και Kουρμπέλο, αλλά κι ένα γκολ που δεν μέτρησε (λανθασμένα) καθώς υποδείχθηκε οφ σάιντ ο Mικές, δεν πρόσφεραν τίποτε παραπάνω στον Iωνικό από την ισοπαλία.
 «Hταν η χειρότερη εμφάνισή μας. Παίξαμε με μια φοβερή ομάδα, αλλά θα μπορούσαμε να πάρουμε κάτι περισσότερο από τον αγώνα αν ο διαιτητής δεν μας ακύρωνε κανονικό γκολ», αποφάνθηκε ο Ολεγκ Mπλαχίν, ενώ ο Γιώργος Παράσχος επισήμανε πως «μας γύρισε την πλάτη η τύχη. Παίξαμε καλά. Ο Iωνικός ήταν η καλύτερη ομάδα που αντιμετωπίσαμε ώς τώρα εντός έδρας».
 *** Οι αριθμοί δίπλα στα ονόματα των παικτών αφορούν την απόδοσή τους, με άριστα το 10.
