 H αποπομπή του Θ. Πάγκαλου ήταν το πρώτο δείγμα γραφής του K. Σημίτη όχι μόνο για την πρόθεσή του να μην ανεχθεί άλλες διαφωνίες μέσα στην κυβέρνηση, αλλά κυρίως για την αμετάκλητη απόφασή του να προχωρήσει στην προώθηση των αλλαγών που σκοπεύει να επιφέρει σε καίριους τομείς της πολιτικής.
 Και κατά τούτο η ψήφιση του νομοσχεδίου για τις εργασιακές σχέσεις αποτελεί κρίσιμη δοκιμασία για την περαιτέρω πορεία της κυβέρνησης.
 Σύμφωνα με πληροφορίες, το νομοσχέδιο αυτό θα 'ρθει στη Βουλή για ψήφιση μετά τον προϋπολογισμό, πιθανότατα στις αρχές του 2001. Το κυβερνητικό επιτελείο καταλήγει σ' αυτήν την απόφαση για δύο λόγους: Πρώτον, διότι θα έχει μεσολαβήσει η ψήφιση του προϋπολογισμού και η «αναβάπτιση» της κυβέρνησης στην
εμπιστοσύνη της Βουλής, αλλά ουσιαστικά στην εμπιστοσύνη των βουλευτών του ΠΑΣΟΚ. Αυτή θεωρείται δεδομένη. Και, δεύτερον, διότι εκτιμάται ότι η συζήτηση του νομοσχεδίου στα κομματικά όργανα και η παρέλευση ικανού χρονικού διαστήματος μέχρι την ψήφισή του θα εκτονώσει τις αντιδράσεις. Αυτό, όμως, δεν
 Σε κάθε περίπτωση, πάντως, είναι δεδομένη η απόφαση του Κ. Σημίτη να ψηφιστεί αυτό το νομοσχέδιο, χωρίς να είναι αυτή τη στιγμή γνωστό αν θα τεθεί θέμα κομματικής πειθαρχίας για τους βουλευτές. Ο κυβερνητικός εκπρόσωπος Δ. Ρέππας δεν ήταν χθες σε θέση να το ξεκαθαρίσει αυτό. Ομως, τυχόν καταψήφιση του νομοσχεδίου θα ήταν μείζον πλήγμα για την κυβέρνηση και τον πρωθυπουργό προσωπικά, το οποιο δύσκολα θα μπορούσε να ανεχθεί. «Οταν θα 'ρθει η στιγμή, ας πάρουν όλοι τις ευθύνες τους» λέει με νόημα αρμόδια κυβερνητική πηγή, σχολιάζοντας τη διαφαινόμενη απειλή βουλευτών (όπως οι κ.κ. Κρητικός, Καστανίδης, Δασκαλάκης, Κατσέλη, Πιπεργιάς κ.ά.) να καταψηφίσουν το νομοσχέδιο. Σ' αυτούς θεωρείται βέβαιο ότι προστίθεται πλέον και ο Θ. Πάγκαλος.
 Η απρόσμενη, λοιπόν, αποπομπή του κ. Πάγκαλου, πέραν των συγκυριακών λόγων που
την επέβαλαν (ο ίδιος ήταν «καθ' έξιν υπότροπος», είχαν προηγηθεί δηλώσεις διαφωνίας από άλλα στελέχη που αμφισβητούσαν την ικανότητα του κ. Σημίτη να ελέγξει την κατάσταση κ.ά.), ήταν ένα σαφές μήνυμα προς όλες τις πλευρές ότι ο
πρωθυπουργός δεν σκοπεύει να γίνει όμηρος μιας τέτοιας κατάστασης και μάλιστα μόλις έξι μήνες μετά τη δεύτερη εκλογική νίκη του. Η «καρατόμηση» του κ. Πάγκαλου ήταν μια προειδοποίηση προς τους επίδοξους μιμητές του, αλλα και ένα μήνυμα ότι θα υλοποιήσει όσα έχει εξαγγείλει σε βασικούς τομείς (ανεργία, αλλαγές στο ΕΣΥ κ.ά.) αρνούμενος να κυβερνήσει μέσα σε κλίμα αμφισβητήσεων. Επιπλέον, διαμήνυσε ότι ήρθε για να μείνει και δεν σκοπεύει να αποχωρήσει, όπως θέλει το κλίμα της διαδοχολογίας. Σ' αυτό συντάχθηκαν απολύτως μαζί του ο
 Ο Θ. Πάγκαλος αιφνιδιάστηκε από την απόφαση του κ. Σημίτη, καθώς δεν είχε εκτιμήσει ότι όσα θα έλεγε στην επίμαχη συνέντευξή του θα οδηγούσαν σε μια τέτοια εξέλιξη. Η αποχώρησή του από την κυβέρνηση αποτελεί πλήγμα γι' αυτόν, καθώς η θέση του υπουργού Πολιτισμού τού εξασφάλιζε μεγάλο βήμα δραστηριότητας
και προβολής τουλάχιστον επί τρία χρόνια εν όψει των Ολυμπιακών Αγώνων. Στο κυβερνητικό επιτελείο, πάντως, δεν έχουν καμία αυταπάτη ότι από χτες ο Θ. Πάγκαλος αποτελεί μόνιμη πηγή εκτόξευσης αιχμών κατά της κυβέρνησης και προσωπικά κατά του πρωθυπουργού, όπως είχε κάνει και στο πρόσφατο παρελθόν. «Τότε ήταν μάλλον συγκρατημένος. Μπορείτε να φαντασθείτε τι θα γίνει τώρα που γνωρίζει ότι δεν πρόκειται να ξαναγίνει υπουργός τουλάχιστον πριν από τις προσεχείς εκλογές» σχολίαζε με νόημα υψηλόβαθμο στέλεχος.
 Η επιβεβαίωση ήρθε χθες, την επομένη της αποπομπής του. Ο κ. Πάγκαλος όχι μόνο
αμφισβήτησε τη δήλωση του πρωθυπουργού ότι οι υπουργοί δεν μπορούν να διαφωνούν με την κυβερνητική πολιτική, αλλά αμφισβήτησε ότι αυτός ήταν ο λόγος
της αποπομπής του αφήνοντας μια δηλητηριώδη αιχμή: «Ποιος είναι ο λόγος για την απόφαση του πρωθυπουργού, αυτό είναι κάτι το οποίο θα πρέπει ο ίδιος να εξηγήσει κάποτε αν χρειαστεί» είπε.
 Ο κυβερνητικός εκπρόσωπος επανέλαβε ότι οι υπουργοί «έχουν υποχρέωση να κινούνται στο πλαίσιο της πολιτικής που έχει αποφασιστεί στα κυβερνητικά όργανα». Και απέκρουσε τον ισχυρισμό του κ. Πάγκαλου ότι δεν έχει κληθεί να εκφράσει τις απόψεις του σε θεσμοθετημένα όργανα. «ο κ. Πάγκαλος συμμετείχε στις διαδικασίες των οργάνων όπου ελήφθησαν οι αποφάσεις» είπε ο Δ. Ρέππας. Αρμόδιες πηγες χαρακτήριζαν απαράδεκτη τη δήλωση αυτή του πρώην υπουργού, υπενθυμίζοντας ότι ο κ. Πάγκαλος έχει επανειλημμένα εκφράσει τις απόψεις του για την εξωτερική πολιτική τόσο σε συνεδριάσεις του υπουργικού συμβουλίου όσο και του Εκτελεστικού Γραφείου του ΠΑΣΟΚ. Και πρόσθεσαν ότι προ ημερών έγινε Συνδιάσκεψη του ΠΑΣΟΚ για τα εργασιακά στην οποία μίλησαν πολλοί υπουργοί. Kαι
εξέφραζαν απορία για την εκ των υστέρων δήλωση Πάγκαλου ότι δεν είχε την ευκαιρία να μιλήσει γι' αυτό το θέμα.
 Ο μόνος υπουργός που έκανε δήλωση για την αποπομπή Πάγκαλου ήταν ο Ακης Τσοχατζόπουλος στις Bρυξέλλες όπου τον ρώτησαν οι δημοσιογράφοι. Ο κ. Τσοχατζόπουλος κινήθηκε σε δυο επίπεδα: 
 Aπό τη μια εξέφρασε τη λύπη του για την εξέλιξη εξαίροντας το πρόσφατο έργο του κ. Πάγκαλου. «Tον τελευταίο καιρό με αποφασιστικότητα είχε παρέμβει στα θέματα των Ολυμπιακών Αγώνων και στα θέματα του υπουργείου του». 
 Aπό την άλλη, χαρακτήρισε «αναμφισβήτητο και αποδεκτό από όλους» το ότι ο πρωθυπουργός έχει την αποκλειστική επιλογή των συνεργατών και των αντικαταστατών τους. «Επειδή αυτή είναι βασική αρχή στη λειτουργία του δημοκρατικού πολιτεύματος, κανείς δεν μπορεί να πει τίποτα» πρόσθεσε. Ο κ. Tσοχατζόπουλος κατέληξε με τη διφορούμενη φράση «να ευχηθούμε το καλύτερο δυνατό για την περαιτέρω πορεία μας».
 Συνεργάτες του υπουργού Αμυνας, ερμηνεύοντας τις δηλώσεις του, έλεγαν ότι ο κ.
Τσοχατζόπουλος έδωσε «ανθρώπινη στήριξη» στον κ. Πάγκαλο και στήριξη για όσα έκανε στο υπουργείο του και όχι για όσα είπε στη συνέντευξη του που οδήγησαν στην αποπομπή του.
