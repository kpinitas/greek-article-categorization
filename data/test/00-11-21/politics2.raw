 Χωρίς τους ξένους οίκους που είχαν αρχικά εμφανιστεί, αλλά με ονόματα ισχυρά που κινούνται στην ελληνική αγορά ενέργειας, τις τράπεζες, τις κατασκευές και τη ναυσιπλοΐα ξεκίνησε χθες ο διαγωνισμός για τις άδειες σταθερής-ασύρματης τηλεφωνίας. 
 Ομιλοι, πολλοί από τους οποίους είναι γνωστοί από τις δοσοληψίες τους με το Δημόσιο ή την παρουσία τους στο Χρηματιστήριο, συνεργάζονται με τηλεπικοινωνιακούς φορείς που ήδη δραστηριοποιούνται στην Ελλάδα και διαμορφώνουν επτά σχήματα που θα «χτυπήσουν» επτά συχνότητες.
 Παρά το γεγονός της αποχώρησης δικτύων που ειδικεύονται στη σταθερή-ασύρματη τηλεφωνία (Formus, Firstmark), το υπουργείο Μεταφορών και η ΕΕΤΤ (Εθνική Επιτροπή Τηλεπικοινωνιών - Ταχυδρομείων) δηλώνουν ικανοποιημένοι από τη συμμετοχή και ελπίζουν ότι θα αναπτυχθεί ανταγωνισμός (για να ανεβολτν και τα τιμήματα), αφού κάποιοι από τους ενδιαφερομένους θα ζητήσουν δύο περιοχές συχνοτήτων.
 Υπενθυμίζεται ότι εκχωρούνται τέσσερις συχνότητες στα 24, 5-26, 5 Γίγαχερτζ (επιτρέπουν μετάδοση εικόνας, πολυμέσα και ευρυζωνικές υπηρεσίες) και τρεις στα 3, 4-3, 6 Γίγαχερτζ (φωνή, δεδομένα κ.λπ.). Οσοι λοιπόν θελήσουν να έχουν μεγάλο πακέτο υπηρεσιών θα επιδιώξουν να έχουν τουλάχιστον δύο συχνότητες.
 1) Πάναφον με τη συμμετοχή της Βόνταφον και της Ιντρακόμ.
 4) Η ΔΕΗ που έχει 10% σε κοινοπραξία με τις Tράπεζες Εθνική, Αλφα και Γενική που έχουν από 30%. Για τη συγκεκριμένη υποψηφιότητα πραγματοποίησαν χθες παράσταση στην ΕΕΤΤ συνδικαλιστές τής ΓΕΝΟΠ-ΔΕΗ. Μίλησαν με τον πρόεδρο της ΕΕΤΤ Μ.Γιακουμάκη και δήλωσαν ότι του απέσπασαν δεσμεύσεις ώστε να απορριφθεί κάθε ένσταση που θα υποβληθεί κατά τη διάρκεια του διαγωνισμού, να μη συνεχιστεί η μεθόδευση αποκλεισμού της ΔΕΗ και να της επιτραπεί η αύξηση του ποσοστού από το 10% στο 49% ή και ακόμη παραπάνω (εφ' όσον εγκρίνουν ΕΕΤΤ και Επιτροπή Ανταγωνισμού).
 5) Ideal Wireless στην οποία συμμετέχουν η Ιντεάλ Σίστεμς και η Ιντεάλ Τέλεκομ, η οποία ελέγχεται κατά 51% από την Πάναφον. Επίσης η Ελληνική Τράπεζα
 6) Μεσογειακές Ευρυζωνικές Υπηρεσίες στην οποία συμμετέχουν η Forthnet με 40% και η Τέλεκομ Ιτάλια με 60% (επέλεξε να μην κατεβεί στο διαγωνισμό μέσω της Τελεστέτ). Στη Forthnet συμμετέχουν με 26% οι Μινωικές Γραμμές.
 7) Η κοινοπραξία ΚΕΑΣΑΠ στην οποία συμμετέχουν η Grapes με 51% (αναπτύσσει ήδη
 Από τις εταιρείες που δραστηριοποιούνται στο χώρο και αρχικά είχαν εκδηλώσει ενδιαφέρον δεν πήραν μέρος στο διαγωνισμό, πλην της Telestet (η οποία τις τελευταίες μέρες είχε προϊδεάσει για την απουσίας της), η ΑCN (των ομίλων Λαμπράκη και Αθανασούλη, και ο Γερμανός. Τις ερχόμενες μέρες αναμένεται να εξεταστούν οι ενστάσεις που πιθανόν να υποβληθούν με δεδομένο ότι δεν επιτρέπεται ο ίδιος μέτοχος να συμμετέχει σε δύο σχήματα με ποσοστό πάνω από 10%. Σε εξέλιξη βρίσκεται και η εξέταση από την ΕΕΤΤ των καταγγελιών της Grapes κατά των εταιρειών Πάναφον και Τελεστέτ οι οποίες είχαν εγκαταστήσει χωρίς άδεια πέντε κεραίες μικροκυματικών ζεύξεων.
 Στο μεταξύ άρχισε χθες και η δημοσίευση των προκηρύξεων μέσω των οποίων το Eλληνικό Δημόσιο ζητά φορέα που θα αγοράσει έως το 25% των Ελληνικών Ταχυδρομείων (ΕΛΤΑ) και θα αναλάβει ρόλο στρατηγικού επενδυτή.
