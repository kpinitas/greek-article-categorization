 Ενας διαφαινόμενος περίπατος για τον Πανιώνιο (στο ημίχρονο προηγήθηκε 3-0 του
Εθνικού Αστέρα) μετατράπηκε σε νίκη -την πρώτη στο πρωτάθλημα- αλλά με πολύ μεγάλο άγχος. Το τελικό 4-3 για τους Νεοσμυρνιώτες μπορεί να ήρθε δύσκολα, όμως πρόσφερε βαθιά βαθμολογική ανάσα στην ομάδα του Ζόραν Φιλίπποβιτς. Το παιχνίδι είχε δύο όψεις. 
 Στο πρώτο 45λεπτο οι γηπεδούχοι κυριάρχησαν. Επαιξαν γρήγορα, έβγαιναν δυνατά στην μπάλα, πήραν το κέντρο κι έκαναν ευκαιρίες. Εβαλαν γρήγορα (στο 8') γκολ,
με μακρινό σουτ του Πρεζέ. Το 2-0 έγινε (στο 25') με φάουλ του Γιοβάνοβιτς και
πριν από τη λήξη του ημιχρόνου (43') ο ίδιος παίκτης, από μπάλα-τρύπα του Σοκολόφσκι, πέτυχε το 3-0.
 Από τα τέλη του πρώτου και τις αρχές του δευτέρου ημιχρόνου ο Σπύρος Λιβαθηνός
άρχισε να ρισκάρει, καθώς δεν είχε άλλες επιλογές. Με την αντικατάσταση του Καστανιώτη από τον Θωμαΐδη (39') και του Μαρινάκη από τον Μπεναλί (59') ο Εθνικός Αστέρας έπαιξε με τρεις κυνηγούς, ενώ ο Πανιώνιος έδωσε χώρο στον αντίπαλό του, για να εκμεταλλευτεί τις αντεπιθέσεις.
 Οι φιλοξενούμενοι μείωσαν (3-1) με τον Μπεναλί και πίεσαν ακόμη περισσότερο. Ομως έμειναν εκτεθειμένοι στην άμυνα και σε μία αντεπίθεση (73') ο Ρόμπερτς με
κεφαλιά (ύστερα από σέντρα του Γκώνια) έκανε το 4-1. Ολοι πίστεψαν ότι το ματς
 Ομως στο τελευταίο δεκάλεπτο η άμυνα των Νεοσμυρνιωτών έκανε τραγικά λάθη κι έδωσε το δικαίωμα στο συγκρότημα του Σπύρου Λιβαθηνού να μπει στο παιχνίδι. Ο Θωμαΐδης (80') έκανε το 4-2 κι ο Κοντόπουλος (89') το 4-3, με αποτέλεσμα, στις
καθυστερήσεις (όπου ο Γκώνιας είχε δοκάρι) να γίνει «μάχη», χωρίς ν' αλλάξει το τελικό αποτέλεσμα...
 Καλή η διαιτησία του Ποντίκη. Με λάθη οι επόπτες Αραμπατζής και Τριανταφύλλης.
 *** Οι αριθμοί δίπλα στα ονόματα των παικτών αφορούν την απόδοσή τους, με άριστα το 10.
