 Για πρώτη φορά πρόεδρος, και μάλιστα Αμερικανός, καλείται να πάρει μέτρα όχι για τη βελτίωση της οικονομίας, αλλά για την επιβράδυνσή της. Και μάλιστα, εν μέσω ογκούμενης αμφισβήτησης του αμερικανικού πολιτικού συστήματος, μετά το θρίλερ της Φλόριντα, και το Κογκρέσο σχεδόν μοιρασμένο στα δύυο μεταξύ Pεπουμπλικανών και Δημοκρατικών.
 Τα επόμενα χρόνια θα φανεί, όχι μόνο αν η αμερικανική οικονομία, θα καταφέρει να προσγειωθεί ομαλά, να καμφθούν δηλαδή οι υψηλοί ρυθμοί ανάπτυξης χωρίς επώδυνες παρενέργειες (πτώση στο χρηματιστήριο, αύξηση ανεργίας κ.λπ.), αλλά και αν τελικά η ανάπτυξη-ρεκόρ της τελευταίας δεκαετίας στηριζόταν σε πήλινα πόδια.
 Σύμφωνα με τις εκτιμήσεις των οικονομολόγων, οι ρυθμοί ανάπτυξης της αμερικανικής οικονομίας εκτιμάται ότι θα περιοριστούν στο 3% το 2001, από το 5% του 2000. Αν και ποσοστό αρκετά υψηλό με βάση τα δυτικά δεδομένα, είναι το μικρότερο από το 1995. Εξέλιξη που ενδεχομένως να έχει σοβαρή επίπτωση, πρώτα απ' όλα ψυχολογικά, σε μια κοινωνία που είχε μάθει αφενός να ξοδεύει ασύστολα και αφετέρου, να θεωρεί ότι οι δύσκολες μέρες πέρασαν για πάντα.
 Πόσο μάλλον αν τελικά η ανάπτυξη περιοριστεί σε μικρότερα ποσοστά. Αν πάλι οι ρυθμοί συνεχίσουν να κυμαίνονται σε πολύ υψηλά επίπεδα, τότε η FED θα αναγκαστεί να αυξήσει κι άλλο τα επιτόκια, δυσχεραίνοντας ακόμη περισσότερο τη
 Ηδη, μερικά στοιχεία θεωρούνται ενδεικτικά των δυσχερειών που καλείται να αντιμετωπίσει η νέα αμερικανική κυβέρνηση. Σύμφωνα με τις εκτιμήσεις της εταιρείας First Call/ Thomson Financial, τα κέρδη των επιχειρήσεων που απαρτίζουν το δείκτη S&P 500 θα αυξηθούν το τέταρτο τρίμηνο κατά 11, 2%, σε σχέση με πρόβλεψη για αύξηση 15, 6% μόλις ένα μήνα πριν.
 Ενδεικτικό της ανησυχίας για τα μελλούμενα είναι η ταχύτατη αναθεώρηση προς τα
κάτω των προβλέψεων, μέσα σε ένα μήνα. Για παράδειγμα, οι αναλυτές προέβλεπαν,
ένα μήνα πριν, αύξηση στα κέρδη των εταιρειών τεχνολογίας κατά 29%. Τώρα μιλούν για αύξηση 17%.
 Τηλεπικοινωνιακοί κολοσσοί, όπως η AT&T και η WorldCom, αναμένεται να παρουσιάσουν κέρδη κατά 7% λιγότερα σε σχέση με τις προβλέψεις τον Οκτώβριο.
 Λιγότερα κέρδη, σημαίνει δυσκολότερες ημέρες για τη Γουόλ Στριτ, που ούτως ή άλλως εδώ και χρόνια θεωρείται υπερτιμημένη από όλους τους διεθνείς οργανισμούς και ως υπ' αριθμόν ένα κίνδυνος για τον εκτροχιασμό της αμερικανικής οικονομίας.
 Ηδη ο Nasdaq έχει χάσει σχεδόν 40% από τα υψηλά επίπεδα του Μαρτίου και βρίσκεται στα επίπεδα του 2000, ενώ ο Ντάου Τζόουνς προσπαθεί να ξορκίσει το κακό, με την ασφάλεια που παρέχει η υψηλή κεφαλαιοποίηση της παλαιάς οικονομίας. Ωστόσο και από εκεί οι ενδείξεις δεν είναι ρόδινες. Η βιομηχανική παραγωγή, εκτός του τομέα υψηλής τεχνολογίας, μειώθηκε σχεδόν κατά 2% το τρίτο
τρίμηνο, εξαιτίας της μείωσης κατά 32% της παραγωγής εξαρτημάτων και κατά 25% στην παραγωγή φορτηγών.
 Ακόμη και η παραγωγή αυτοκινήτων, κλασικό σύμβολο της αμερικανικής ευημερίας, μειώνεται. «Η συνολική ζήτηση στην αμερικανική αγορά αυτοκινήτου έχει αρχίσει και μειώνεται από το Σεπτέμβριο», δηλώνει ο διευθύνων σύμβουλος της Mitsubishi, Τακάσι Σονόμπε.
 Η προβλεπόμενη μείωση των ρυθμών ανάπτυξης έρχεται σε μια περίοδο που το χρέος
καταναλωτών και επιχειρήσεων βρίσκεται σε επίπεδα-ρεκόρ, με τις αποταμιεύσεις των Αμερικανών επίσης στα ιστορικά χαμηλά, μετά το B' Παγκόσμιο Πόλεμο.
 Η αύξηση των επιτοκίων και η πτώση στο χρηματιστήριο (ήδη πολλά δισ. δολ. έχουν εξανεμιστεί από την υψηλή τεχνολογία και το Ιντερνετ, στο οποίο έσπευσε να επενδύσει ο μέσος Αμερικανός) ενδέχεται να φρενάρουν την καταναλωτική φρενίτιδα των τελευταίων ετών και βέβαια να καταστήσουν πιο επισφαλή την εξόφληση δανείων, πάνω στα οποία στηρίχτηκε το οικονομικό θαύμα των τελευταίων
 Στις 14 Νοεμβρίου η Bank of America ανακοίνωσε ότι οι ζημιές της από επισφάλειες το τέταρτο τρίμηνο θα ξεπεράσουν τα 870 εκατ. δολ., ποσόν διπλάσιο
 Τα χρέη των επιχειρήσεων αυξήθηκαν κατά 13% πέρυσι, τρεις φορές σχεδόν πάνω από την αύξηση του ΑΕΠ. Είναι γνωστό επίσης, ότι μεγάλο μέρος των κεφαλαίων που παίζονται στο χρηματιστήριο, παίζονται με δανειακά ανοίγματα (κοινώς αέρα), που σημαίνει ότι στις δύσκολες ώρες θα υπάρξουν πιέσεις για άμεση αποπληρωμή των χρεών, με πωλήσεις μετοχών. Οπως έγινε και το 1929.
 Και βέβαια, αν αρχίσει το ΑΕΠ να κάμπτεται, θα σταματήσει ενδεχομένως η χρηματοδότηση του αμερικανικού ελλείμματος, μέσω του ισχυρού δολαρίου και τη ροή κεφαλαίων προς την αμερικανική αγορά.
 Προς το παρόν δεν φαίνεται να υπάρχει ικανός διάδοχος, να αντικαταστήσει την Αμερική, στην κούρσα της παγκόσμιας ανάπτυξης. Η Ασία, που επωφελήθηκε τη δεκαετία του '80 από τα προβλήματα της αμερικανικής οικονομίας, συνεχίζει να βυθίζεται στο τέλμα, με τον κίνδυνο νέων κρίσεων πάντα προ των πυλών.
 Η Ευρώπη, που ποντάρει πολλά στην «ήττα» της Αμερικής για ανάκαμψη του ευρώ, αρχίζει και αυτή να παρουσιάζει σημάδια επιβράδυνσης, εξαιτίας των πληθωριστικών πιέσεων που προκαλεί η άνοδος του πετρελαίου και του δολαρίου.
 Οι πωλήσεις νέων αυτοκινήτων στη Δυτ. Ευρώπη μειώθηκαν, για παράδειγμα, κατά 4% τον Οκτώβριο σε σχέση με πέρυσι. Και στην περίπτωση ύφεσης της αμερικανικής
οικονομίας, το φθηνό ευρώ και οι εξαγωγές δεν θα είναι αρκετές για να τονώσουν
 Ζητείται πρόεδρος λοιπόν, που θα μπορέσει, βοηθούντος και του Αλαν Γκρίνσπαν, να οδηγήσει την αμερικανική οικονομία σε ασφαλέστερα νερά, χωρίς να προσαράξει
