Ακλόνητος παραμένει στην προεδρία της EΠAE και την αντιπροεδρία της EΠΟ ο Bίκτωρας Mητρόπουλος! Ο αθλητικός δικαστής Δημήτρης Ορφανίδης έκρινε ότι ο νόμος 2658/2000, που αφορά τα κωλύματα των παραγόντων «δεν τυγχάνει εφαρμογής και ο πρόεδρος του Δ.Σ. της EΠAE κ. Mητρόπουλος δεν δύναται να εκπέσει της θέσεώς του».
 Στην απόφαση του αθλητικού δικαστή αναφέρεται, εμμέσως πλην σαφώς, ότι ο νόμος 
Φλωρίδη είναι αντισυνταγματικός, ενώ επισημαίνεται ότι ο τρόπος χρησιμοποίησης 
του βουλεύματος, που αφορά τον Bίκτωρα Mητρόπουλο, αποτελεί παραβίαση του νόμου 2472 (Προστασία και Eπεξεργασία Δεδομένων Προσωπικού Xαρακτήρα).
 Ο κ. Ορφανίδης στην απόφασή του επικαλείται το τεκμήριο της αθωότητος, αναφέροντας ότι «δεν υφίσταται αμετάκλητη καταδικαστική απόφαση σε βάρος του κ. Mητρόπουλου και μέχρις αυτής τεκμαίρεται αθώος»! 
 Σε δηλώσεις του ο υφυπουργός Aθλητισμού Γιώργος Φλωρίδης χαρακτήρισε «πραξικόπημα» την απόφαση του αθλητικού δικαστή και καταφέρθηκε εναντίον του κ. Ορφανίδη, ο οποίος δεν αποκλείεται να παραιτηθεί.
 «Πολύ σύντομα θα κληθούν κάποιοι να μας πουν, πως, ενώ πριν από λίγα χρόνια καταδικάζονταν για σωρεία ακάλυπτων επιταγών, σήμερα έχουν μετοχές δισεκατομμυρίων στο Χρηματιστήριο», είπε χθες στη Θεσσαλονίκη ο υφυπουργός Πολιτισμού, αρμόδιος για θέματα Αθλητισμού, Γιώργος Φλωρίδης, αμέσως μετά την απόφαση του αθλητικού δικαστή κ. Ορφανίδη, που απάλλαξε ουσιαστικά τον Βίκτωρα 
 Ο υφυπουργός, που ήταν καυστικός, είπε ακόμη: «Δεν διαφεύγει την προσοχή μας ότι έχουμε να κάνουμε και με φαινόμενα ξεπλύματος βρώμικου χρήματος και γι' αυτά πρέπει να επιληφθεί η Δικαιοσύνη, κάτι το οποίο είμαι βέβαιος ότι θα κάνει».
 Για την απόφαση του αθλητικού δικαστή, τόνισε: «Δεν θέλω να τη σχολιάσω, αλλά δεν πρέπει να διαφύγει την προσοχή μας ότι ελάχιστοι δικαστές κατά καιρούς έχουν πατήσει τον όρκο τους, αλλά υπάρχουν και όρια. Προσφέρουν με τις αποφάσεις τους υποστήριξη στους συγκεκριμένους ανθρώπους, που έχουν πάντοτε μια καταπληκτική μεταχείριση. Θα μιλήσω συγκεκριμένα γι' αυτό το θέμα, τη Δευτέρα».
 Λίγο αργότερα, μιλώντας σε ραδιοφωνικό σταθμό της Θεσσαλονίκης, ο υφυπουργός είπε για τον αθλητικό δικαστή: «Η απόφαση που πήρε είναι αντιγραφή των όσων έλεγαν οι δικηγόροι του προέδρου της ΕΠΑΕ και είναι απίστευτο το πώς ένας δικαστής βγάζει αντισυνταγματικό τον νόμο που ψήφισαν ομόφωνα οι βουλευτές και 
ενέκρινε το επιστημονικό συμβούλιο της Βουλής. Θα έπρεπε μάλιστα να περιμένει τη Δευτέρα, όταν και θα αποφασίσουν αρμοδιότερα όργανα από τον αθλητικό δικαστή, η αρχή για την προστασία των προσωπικών δεδομένων, όπως ανακοίνωσε ο κ. Δαφέρμος.»
 Και ολοκλήρωσε λέγοντας: «Θα φτάσουμε μέχρι το τέλος, έχω τη στήριξη του πρωθυπουργού, που θέλει την κάθαρση στον αθλητισμό, όπως και όλοι μας. Ας μη βιάζονται αυτοί που σήμερα (χτες) πανηγυρίζουν, γιατί το τέλος θα είναι γνωστό 
 Νέα επίθεση κατά των Βίκτωρα και Θωμά Μητρόπουλου εξαπέλυσε χθες το μεσημέρι ο 
Αχιλλέας Μπέος. Ο πρόεδρος του Πανιωνίου, ο οποίος ετοιμάζεται να δώσει συνέντευξη Τύπου και στη Θεσσαλονίκη τη Δευτέρα για το ίδιο θέμα, κάλεσε τον πρόεδρο της ΕΠΑΕ «αν έχει φιλότιμο να παραιτηθεί» και τον χαρακτήρισε «εκβιαστή. Κρατάει τους προέδρους των ομάδων, γι' αυτό και αυτοί δεν μιλάνε. Ας φέρουν σε μένα τα στοιχεία, θα παίξω εγώ το ρόλο». 
 Επίσης, ο κ. Μπέος τόνισε πως «προσπαθεί να κρατηθεί με ραδιουργίες (σ.σ. FIFA) στην προεδρία», ενώ υποστήριξε πως ο Β. Μητρόπουλος «κομπάζει ότι την ανατροπή της αποφάσεως της ΕΠΟ την κέρδισε λόγω γνωριμίας με υψηλά ιστάμενο δικαστή του Πρωτοδικείου Αθηνών». 
 Ακόμη, ο πρόεδρος του Πανιωνίου άφησε να εννοηθεί ότι ο πρόεδρος της ΕΠΑΕ είχε 
το 1980 συμμετοχή σε υπόθεση δωροδοκίας στον αγώνα Χανιά-Αιγάλεω, είπε πως από 
τις 8 Νοεμβρίου η εταιρεία Ιώνιος έπαψε να έχει το μάνατζμεντ του Πανιωνίου, ότι έχουν ρυθμιστεί τα χρέη της ΠΑΕ προς το Δημόσιο και επικαλέστηκε τα ίδια στοιχεία με τη ΓΓΑ (σ.σ. ανακοινώθηκαν προχθές) για τα 90 εκατομμύρια δραχμές που πήρε η ΠΑΕ Πανιώνιος μέσω του ερασιτέχνη από τη ΓΓΑ.
 Οσον αφορά τον Θωμά Μητρόπουλο και τα όσα είπε περί προσπάθειας να χτυπηθεί ο Ολυμπιακός και ο Σ. Κόκκαλης, ο κ. Μπέος απάντησε ότι «αυτός νομίζει ότι καπηλευόμενος το όνομα του Σωκράτη Κόκκαλη έχει ελέω Θεού το δικαίωμα να διοικεί χωρίς να λογοδοτεί και να το παίζει μεγάλος. Εγώ δεν φοβάμαι. Τον κ. Κόκκαλη γιατί να τον φοβηθώ, αφού οι δρόμοι μας είναι τελείως διαφορετικοί και 
δεν έχουμε κοινά συμφέροντα. Τη γνώμη και άποψή μου εκφράζω δημόσια. Προειδοποιώ τον Θωμά Μητρόπουλο να μη διανοηθεί να πειράξει τον Πανιώνιο. Αν μπορείς, βλάψε εμένα».
