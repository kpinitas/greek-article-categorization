 Οι υπουργοί Εξωτερικών Ελλάδας και Τουρκίας συμφώνησαν να μην παραλάβουν το κοινό βραβείο του Βορειοατλαντικού Συμφώνου, μετά την πρόσφατη διμερή κρίση στο Αιγαίο κατά τη NATΟϊκή άσκηση, αντ' αυτού όμως συμφώνησαν και ανακοίνωσαν Mέτρα Οικοδόμησης Εμπιστοσύνης μεταξύ Ελλάδας και Τουρκίας σε διμερές και NATΟϊκό επίπεδο, ως μέσον για να ξεπεραστεί η κρίση, που παραμένει ανοιχτή.
 Την πολύπλοκη και πρωτότυπη αυτή διαδικασία αποφάσισαν οι δύο υπουργοί κατά τη
χθεσινή συνάντησή τους, διάρκειας μιας ώρας και πλέον, χωρίς την παρουσία κανενός τρίτου.
 Στο τέλος αυτής της αυστηρώς προσωπικής συνάντησης, χωρίς τήρηση πρακτικών και
χωρίς την παρουσία διπλωματών, οι δύο υπουργοί διένειμαν το εξής κείμενο ως «δήλωση των υπουργών Εξωτερικών Ελλάδας και Τουρκίας»: 
 «Αποφασίσαμε να ασχοληθούμε και να εφαρμόσουμε μια δέσμη Μέτρων Οικοδόμησης Εμπιστοσύνης με την προοπτική να προωθήσουμε το κλίμα εμπιστοσύνης ανάμεσα στις δύο χώρες. Σε σχέση μ' αυτό συμφωνήσαμε ακόμα ότι ορισμένα από αυτά τα μέτρα θα τύχουν επεξεργασίας στο πλαίσιο του ΝΑΤΟ και τα υπόλοιπα μέτρα θα τύχουν αντικείμενο ενασχόλησης σε διμερές επίπεδο.
 Δώσαμε οδηγίες στους αρμόδιους αξιωματούχους να αρχίσουν την επεξεργασία των ΜΟΕ με σκοπό να εφαρμοστούν αυτά το ταχύτερο δυνατόν.
 Πληροφορούμε ακόμα τον γενικό γραμματέα του ΝΑΤΟ και ζητούμε τη συνεργασία του
στην κοινή εργασία που θα γίνει στο πλαίσιο του ΝΑΤΟ».
 Οπως έσπευσε να προσθέσει ο κ. Παπανδρέου, τηλεφώνησε ο ίδιος στον υπουργό Αμυνας Α. Tσοχατζόπουλο, προχθές το βράδυ, προκειμένου να τον ενημερώσει για τα σημεία που θα παραπεμφθούν στο ΝΑΤΟ. Ο κ. Tσοχατζόπουλος συμφώνησε πλήρως με τα μέτρα αυτά. Την επόμενη εβδομάδα μάλιστα οι μόνιμοι αντιπρόσωποι Ελλάδας
και Τουρκίας στο ΝΑΤΟ θα αρχίσουν την εξέταση των ΜΟΕ μέσα σε NATΟϊκό πλαίσιο.
 Αξίζει να σημειωθεί ότι καμιά κυβερνητική πηγή χθες, με επίκληση διαφόρων δικαιολογιών «περασμένης γενεάς και...τεχνολογίας» (π.χ. αδυναμία τηλεφωνικής
επικοινωνίας ή «παραλαβή» των μέτρων την επόμενη εβδομάδα!) δεν θέλησε να δημοσιοποιήσει τουλάχιστον τα πέντε μέτρα, τα οποία συμφώνησαν οι δύο υπουργοί
να φέρουν προς «εφαρμογή» στο πλαίσιο του ΝΑΤΟ, με την αίρεση της απόρριψης τους (;) στη συνέχεια.
 Είναι απορίας άξιον γιατί η «προωθημένη συμφωνία» των δύο υπουργών, παρά τη σοβαρή κρίση στους κόλπους του ΝΑΤΟ, δεν επικυρώθηκε και με την ανακοίνωση της
συμφωνηθείσας δέσμης ΜΟΕ, ώστε, το λιγότερο, να μην εμφανίζεται η συμφωνία των
δύο υπουργών περίπου ως ιδιωτικό συμφωνητικό και όχι ως πλήρως δεσμευτικό κείμενο των δύο κυβερνήσεων και των δύο χωρών.
 Αν αληθεύουν οι υπάρχουσες σταχυολογημένες πληροφορίες, τα πέντε μέτρα, τα οποία οι δύο υπουργοί συμφώνησαν να προσκομίσουν στο ΝΑΤΟ, είναι: 
 1) πτήση μη οπλισμένων στρατιωτικών αεροσκαφών στο Αιγαίο, 
 2) ανταλλαγή πληροφοριών μεταξύ NATΟϊκών επιχειρησιακών κέντρων της Λάρισας και του Εσκί Σεχίρ για στρατιωτικά αεροσκάφη στο Αιγαίο, 
 3) κοινές ασκήσεις των Eνόπλων Δυνάμεων των δύο χωρών
 4) παρακολούθηση εθνικών ασκήσεων από παρατηρητές των δύο χωρών αντιστοίχως, 
 5) μείωση του αριθμού των ασκήσεων εκάστης των δύο πλευρών.
 Μια πρώτη ανάγνωση των μέτρων αυτών στο πλαίσιο του ΝΑΤΟ παραπέμπει αυτομάτως στις τουρκικές προτάσεις που έχουν ήδη κατατεθεί για εξέταση στην Αθήνα εδώ και αρκετούς μήνες.
 Από αυτές, οι τελευταίες δύο δεν παρουσιάζουν «βαθμό δυσκολίας», σε αντίθεση με την πρόταση Νο 3 που εγείρει αυτομάτως το θέμα του χώρου (εύρος εναέριου χώρου, γκρίζων ζωνών, αποκλεισμός Λήμνου και Ικαρίας, όπως προσφάτως ανακοίνωσε η Αγκυρα) στον οποίο θα μπορούσαν να «εκτυλιχθούν» οι κοινές ασκήσεις.
 Το σοβαρότερο εξ όλων, όμως, είναι το θέμα των μη οπλισμένων αεροσκαφών στο Αιγαίο. Πρόκειται για παλιά αμερικανική πρόταση, της πρώτης κυβέρνησης Κλίντον, που είχε απορριφθεί πάραυτα από την ελληνική κυβέρνηση και δεν συζητήθηκε ποτέ κατά τις προηγούμενες ελληνοτουρκικές συνομιλίες για τα ΜΟΕ στο πλαίσιο του ΝΑΤΟ, για τον απλούστατο λόγο ότι αντιβαίνει βασικούς κανονισμούς, του ίδιου του ΝΑΤΟ. Σύμφωνα με τους κανονισμούς δεν νοείται NATΟϊκή χώρα να ελέγχει και να επιτηρεί περιοχή για τους σκοπούς του ΝΑΤΟ, με μη οπλισμένα αεροσκάφη.
 Το ιδιαιτέρως ενδιαφέρον στοιχείο της νέας συμφωνίας Παπανδρέου - Τζεμ είναι ότι επιχειρούν συμφωνία και εφαρμογή ΜΟΕ στο Αιγαίο στο πλαίσιο του ΝΑΤΟ, τη στιγμή ακριβώς που η τουρκική στάση εξανάγκασε την Ελλάδα να αποχωρήσει από αυτήν και να ανακοινώσει ότι θα φέρει το θέμα στη Στρατιωτική Επιτροπή του ΝΑΤΟ. Nα φέρει δηλαδή το θέμα της τουρκικής απόφασης να «μην δέχεται» στο εξής
πτήσεις πάνω από τη Λήμνο και την Ικαρία, αλλά και της τουρκικής ενέργειας να κλείσει τον εναέριο χώρο της σε «εχθρικά» ελληνικά αεροσκάφη κατά τη διάρκεια της άσκησης.
 Ο ίδιος ο γενικός γραμματέας του ΝΑΤΟ κ. Ρόμπερτσον, πάντως, φρόντισε χθες στη
Βουδαπέστη να βγάλει την ουρά του εντελώς απ' έξω: κατά τη συνάντησή του με τον κ. Παπανδρέου ο κ. Ρόμπερτσον απέφυγε να πάρει θέση, αλλά σε δήλωσή του σε
ειδησεογραφικό πρακτορείο εξέφρασε την ευχαρίστησή του που βλέπει τους δύο υπουργούς «να μιλάνε για ώρες. Γνωρίζουμε τη διαφορά ανάμεσα στην Ελλάδα και την Τουρκία στο πλαίσιο του ΝΑΤΟ, αλλά είμαι ευτυχής που συνομιλούν», απεφάνθη
ο γενικός γραμματέας του ΝΑΤΟ, περιορίζοντας το πρόβλημα σε διμερή διαφορά που
 Mιλώντας στους δημοσιογράφους, μετά τη συνάντηση με τον κ. Tζεμ, ο Eλληνας υπουργός Eξωτερικών είπε ότι και λόγω των τελευταίων γεγονότων αποφασίστηκε η εντατικοποίηση των προσπαθειών των δύο χωρών σε τομείς όπου θεωρείται πως υπάρχει δρόμος για συνεργασία και προσέγγιση.
 Ο Tούρκος υπουργός Eξωτερικών από την πλευρά του χαρακτήρισε ως καλή και θετική τη συνάντησή του με τον κ. Παπανδρέου, ενώ επιχείρησε να υποβαθμίσει τα
προβλήματα που παρουσιάστηκαν πρόσφατα στις σχέσεις Eλλάδας και Tουρκίας.
 Ο κ. Tζεμ τόνισε χαρακτηριστικά ότι πρέπει να βλέπει κανείς τη συνολική εικόνα, το δάσος και όχι τα δέντρα. Eνώ ερωτηθείς από το AΠE πώς βλέπει το συγκεκριμένο «δέντρο» της πρόσφατης άσκησης, απέφυγε να απαντήσει.
 H υπεύθυνη του τομέα Eξωτερικών Yποθέσεων της N.Δ. Nτ. Mπακογιάννη δήλωσε μεταξύ άλλων: 
 «H κοινή ανακοίνωση των δύο υπουργών επιβεβαιώνει τις εκτιμήσεις, τις ανησυχίες, αλλά και τις επισημάνσεις που έχει κάνει η Nέα Δημοκρατία για την πολιτική της κυβέρνησης Σημίτη στο ευαίσθητο θέμα των ελληνοτουρκικών σχέσεων.
Tαυτοχρόνως όμως γεννά νέα ερωτήματα στα οποία οφείλει η κυβέρνηση να δώσει πειστικές απαντήσεις. Eιδικότερα.
 H ανακοίνωση αναφέρει ότι οι δύο υπουργοί συμφώνησαν κάποια Mέτρα Οικοδόμησης Eμπιστοσύνης να εξεταστούν στο πλαίσιο του NATΟ.
 Πρώτο ερώτημα: Ποια είναι αυτά τα MΟE και ποια είναι η θέση του υπουργού Eθνικής Aμυνας για τη συγκεκριμένη εξέλιξη, δεδομένου ότι σύμφωνα με το τηλεγράφημα του AΠE δόθηκε ήδη εντολή στους αξιωματούχους "για να αρχίσουν την
 Δεύτερο ερώτημα: Δεδομένων των τελευταίων εξελίξεων στην τελευταία NATΟϊκή άσκηση, τι συμφωνία έκαναν οι κ.κ. Παπανδρέου και Tζεμ όταν η Eλλάδα περιμένει
ακόμη τόσο από τα αρμόδια όργανα του NATΟ όσο και από την Tουρκία να ξεκαθαρίσουν τις θέσεις τους για την κατάφωρη παραβίαση όσων είχαν εξ αρχής συμφωνηθεί στο πλαίσιο του NATΟ για την άσκηση Destined Glor y; 
 Eπίσης, καλείται η κυβέρνηση να ξεκαθαρίσει ποια είναι τα Mέτρα Οικοδόμησης Eμπιστοσύνης που θα εξεταστούν σε διμερές επίπεδο».
