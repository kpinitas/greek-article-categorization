 Με έκρηξη απειλεί η υποβόσκουσα πολιτική κρίση στο Ισραήλ, ενώ έκρυθμο είναι και το κλίμα μεταξύ Iσραηλινών-Παλαιστινίων, καθώς οι εξελίξεις στο έδαφος ανατρέπουν συνεχώς κάθε προσπάθεια κατευνασμού.
 Χθες, ισραηλινά ελικόπτερα άνοιξαν πυρ με πυραύλους εναντίον εγκαταστάσεων της
οργάνωσης του Γιασέρ Αραφάτ, «Φατάχ», στη Γάζα. Οι ρουκέτες έπληξαν τα γραφεία
της «Ομάδας 17» της «Φατάχ» (προσωπική φρουρά του Γιασέρ Αραφάτ). Ελικόπτερα έπληξαν επίσης τα γραφεία της «Φατάχ» στη Ναμπλούς και την Eλ Μπιρέχ στη Δυτική Οχθη. Από τις επιθέσεις σκοτώθηκαν δύο Παλαιστίνιοι, ενώ ο Γιασέρ Αραφάτ δήλωσε ότι «αυτό που συνέβη δεν πρόκειται να μετακινήσει ούτε μια τρίχα
 Αλλα ελικόπτερα έριξαν ρουκέτες εναντίον δημοσιογράφων, οι οποίοι κάλυπταν συγκρούσεις στη μεθοριακή διάβαση Κάρνι της Λωρίδας της Γάζας, τραυματίζοντας ελαφρά το δημοσιογράφο του αμερικανικού δικτύου CNN, Μπεν Γουέντεμαν.
 Σε άλλες συγκρούσεις σκοτώθηκαν δύο ακόμη Παλαιστίνιοι, ένας στη Ραμάλα της Δυτικής Οχθης και ένας στη Λωρίδα της Γάζας. Aπειλές
 Λίγες ώρες αργότερα, εκπρόσωπος του Iσραηλινού πρωθυπουργού, Εχούντ Μπάρακ, απείλησε ότι ο στρατός μπορεί να καταφέρει «ακόμη πιο σκληρά πλήγματα» κατά των Παλαιστινίων. Παρόμοιες προειδοποιήσεις έκαναν και εκπρόσωποι του στρατού.
 Οι ισραηλινές αρχές διέταξαν επίσης για άλλη μια φορά το κλείσιμο του παλαιστινιακού αεροδρομίου στη Γάζα.
 Από την πλευρά της, η «Φατάχ» ανακοίνωσε ότι «αυξάνει το επίπεδο του συναγερμού στον οποίο βρίσκεται, προκειμένου να αντιμετωπίσει τις ισραηλινές επιδρομές. Η ιντιφάντα του λαού μας θα συνεχιστεί με την αντιπαράθεση στις επιδρομές, μέχρι να λήξει η ισραηλινή κατοχή».
 Οι Παλαιστίνιοι πρότειναν χθες την αποστολή μιας διεθνούς δύναμης 2.000 στρατιωτικών παρατηρητών που θα προστατεύσουν τους Παλαιστίνιους πολίτες.
 Πολεμικό κλίμα επικρατεί και στην πολιτική σκηνή του Ισραήλ, παρά το γεγονός ότι ο πρωθυπουργός Εχουντ Μπάρακ φαίνεται να εξασφάλισε μια υπό όρους παράταση
ενός μηνός στη ζωή της κυβέρνησης μειοψηφίας της οποίας ηγείται.
 Μετά την αποτυχία του Μπαράκ να σχηματίσει κυβέρνηση εθνικής ενότητας, το υπερορθόδοξο κόμμα «Σάας» ανακοίνωσε ότι θα στηρίξει τη σημερινή κυβέρνηση επί
ένα μήνα, υπό τον όρο ότι δεν θα προχωρήσει σε συνομιλίες με τους Παλαιστινίους.
 Μετά την αποτυχία των συνομιλιών για το σχηματισμό κυβέρνησης εθνικής ενότητας, ο αρχηγός της αξιωματικής αντιπολίτευσης, Αριέλ Σαρόν, δήλωσε ότι «κατά τα φαινόμενα (ο Μπάρακ) δεν είναι σε θέση να διοικήσει τη χώρα» και απείλησε ότι θα κάνει ό,τι είναι δυνατόν για την ανατροπή της κυβέρνησής του.
