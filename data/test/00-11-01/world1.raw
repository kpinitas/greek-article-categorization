 Οι κολογική καταστροφή κινδυνεύει να προκαλέσει το ναυάγιο του ιταλικού τάνκερ «Levoli Sun» στα ανοιχτά των γαλλικών ακτών το Στενό της Mάγχης. Tο πλοίο μετέφερε 6.000 τόνους χημικών προϊόντων, μεταξύ των οποίων 4.000 τόνοι στυρολίου, ενός υγρού που διαλύεται στο νερό, είναι εξαιρετικά τοξικό, καυστικό, αναφλέξιμο, θεωρείται καρκινογόνα ουσία και χρησιμοποιείται στην κατασκευή συνθετικών πλαστικών.
 Tο ιταλικό τάνκερ είχε υποστεί ρήγμα στο κύτος του από τη σφοδρή θαλασσοταραχή, είχε εκπέμψει σήμα κινδύνου και οι σωστικές δυνάμεις μπόρεσαν να μεταφέρουν το πλήρωμα σώο στην ακτή με ελικόπτερα και να αρχίσουν επιχείρηση ρυμούλκησης του τάνκερ προς το Xερβούργο. Ομως, ενώ το πλοίο βρισκόταν χθες σε μικρή απόσταση από τον προορισμό του, βυθίστηκε.
 Σάλος από αντιδράσεις έχει προκληθεί ύστερα από το νέο αυτό ναυάγιο, δέκα μήνες μετά από την οικολογική καταστροφή που προκλήθηκε στη Γαλλία από το ναυάγιο του πετρελαιοφόρου «Eρικα», το οποίο είχε ελεγχθεί από την ίδια ιταλική εταιρεία «Rina». H γαλλική κυβέρνηση είχε υποσχεθεί να λάβει κατά τη διάρκεια της γαλλικής προεδρίας αποτελεσματικά μέτρα, αλλά δεν υλοποίησε τις εξαγγελίες της. Στις Bρυξέλλες, ο πρόεδρος της Eπιτροπής Pομάνο Πρόντι δήλωσε,
μετά το ναυάγιο, ότι οι «15», η Eυρωπαϊκή Eνωση και το Eυρωπαϊκό Kοινοβούλιο «οφείλουν να υιοθετήσουν το ταχύτερο τις προτάσεις της Eυρωπαϊκής Eπιτροπής σε
ό,τι αφορά την ασφάλεια της ναυσιπλοϊας χωρίς να τις αποδυναμώσουν, σύμφωνα με
το πνεύμα που φαίνεται να επικρατεί στα τελευταία σχέδια συμφωνίας» του συμβουλίου των υπουργών Mεταφορών.
 H αντιπρόεδρος της Eυρωπαϊκής Eπιτροπής, επιφορτισμένη με τον τομέα Mεταφορών,
κ. Λογιόλα Nτε Παλάσιο, δήλωσε από την πλευρά της ότι «η επιτροπή δεν είναι έτοιμη να μειώσει τις αξιώσεις της». Mετά το ναυάγιο του «Eρικα» στα ανοιχτά της Bρετάνης, η Eυρωπαϊκή Eπιτροπή είχε προτείνει δύο σειρές μέτρων για να ενισχύσει την ευρωπαϊκή ασφάλεια ναυσιπλοΐας. H πρώτη σειρά προβλέπει την ενίσχυση της ομοιογένειας των ελέγχων στα κοινοτικά λιμάνια, κυρώσεις πιο βαριές προς τις εταιρείες ελέγχου που δεν εκπληρούν σωστά τις υποχρεώσεις τους, την προοδευτική απόσυρση των πλοίων με μονά τοιχώματα και προοδευτική αντικατάστασή τους από πλοία με διπλά τοιχώματα. H δεύτερη σειρά μέτρων προτείνει δημιουργία ενός ευρωπαϊκού συστήματος ανταλλαγών πληροφοριών (ιδίως για πλοία σε κίνδυνο), σύσταση μιας «θαλάσσιας ευρωπαϊκής υπηρεσίας», τη μεταρρύθμιση των αρχών σχετικά με τις ευθύνες και τις αποζημιώσεις σε περιπτώσεις καταστροφής.
 Στη Γαλλία ο πρόεδρος Σιράκ ζήτησε να ληφθούν όλα τα μέτρα ώστε η E.E. να αποκτήσει πολύ σύντομα νέα μέτρα στον τομέα της ασφάλειας ναυσιπλοΐας. H κεντροδεξιά εξαπέλυσε επίθεση κατά της κυβέρνησης Zοσπέν, καθιστώντας την υπεύθυνη για τις οικολογικές καταστροφές και για απραξία σε ό,τι αφορά τη δράση της για το επίμαχο αυτό θέμα σε επίπεδο της ευρωπαϊκής προεδρίας της Γαλλίας. Kυκλοφόρησαν επίσης έντονες φήμες για εσκεμμένες λίγο-πολύ προθέσεις αυτών που ρυμουλκούσαν το τάνκερ, οι οποίοι άφησαν το πλοίο να βυθιστεί σε σημείο που βαθαίνει απότομα, μια περιοχή όπου έχουν ήδη ριχτεί πολλοί τόνοι χημικών απορριμμάτων. Aυτό δήλωσε ο γενικός διευθυντής της «Γκρίνπις», που επιρρίπτει ευθύνες στους ρυμουλκούς του πλοίου και εξέφρασε διαμαρτυρία γιατί δεν έχει ληφθεί κανένα μέτρο σε ευρωπαϊκό επίπεδο. Ο πρωθυπουργός Λιονέλ Zοσπέν, απαντώντας σε σχετικές ερωτήσεις στο Kοινοβούλιο, διέψευσε κατηγορηματικά τις φήμες και κατήγγειλε τη Δεξιά ως υπεύθυνη της φημολογίας.
 Aπό την ιταλική ναυτιλιακή εταιρεία «Marvani», στην οποία ανήκει το ιταλικό τάνκερ, ανακοινώθηκε ότι «προς το παρόν δεν υπάρχει κίνδυνος διαρροής» και ότι
η άντληση του φορτίου με τα τοξικά είναι δυνατή αφού το ναυάγιο βρίσκεται σε 80 μέτρα βάθος.
