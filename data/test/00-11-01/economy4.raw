 Δημόσια θέση πήρε χθες και ο επικρατέστερος για νίκη στις επικείμενες εκλογές (26/11) Ιον Ιλιέσκου, δηλώνοντας ότι θα προβεί σε κινήσεις «ανατροπής» της συμφωνίας.
 Οι αποκαλύψεις γύρω από τις διαδικασίες που οδήγησαν στην εξαγορά της Ρομτελεκόμ ξεκίνησαν την περασμένη εβδομάδα όταν δημοσιοποιήθηκε το πόρισμα επιτροπής της ρουμανικής Γερουσίας, στο οποίο αναφέρεται, μεταξύ άλλων, ότι ο πρώην πρωθυπουργός Ρ. Βασίλε και τέσσερις ανώτατοι κυβερνητικοί αξιωματούχοι χρηματίστηκαν με περίπου 70 εκατομμύρια δολάρια. Οπως μεταδίδει το πρακτορείο Bridge Νews, η Γερουσία έλαβε την απόφαση με ψήφους 89 υπέρ, επτά κατά και δύο
 Μιλώντας στο πρακτορείο, ο γερουσιαστής Σαντουλέσκου εξήγησε ότι το σημείο εκείνο που παραβιάζει τη νομοθεσία αφορά την πρόβλεψη για τα δικαιώματα πλειοψηφίας - η παράγραφος δηλαδή που επιτρέπει στον ΟΤΕ να ασκεί διοίκηση σαν
να έχει το 51%, παρά το γεγονός ότι αγόρασε μόνον το 35%. Αυτό το πρόσθετο 16%
που παραχωρείται στον ΟΤΕ από τη συμφωνία είναι το σημείο που καλείται η κυβέρνηση να διερευνήσει και να αποφασίσει για την ακύρωση όλης της εξαγοράς εντός 30 ημερών. Αναφερόμενος στο παραπάνω θέμα ο πρώην υπουργός Τηλεπικοινωνιών Σορίν Πάντις δήλωσε πως κανείς διεθνής τηλεπικοινωνιακός οργανισμός δεν θα ενδιαφερόταν για τη Ρομτελεκόμ εάν δεν υπήρχε η παραχώρηση του 16%.
 Στην πράξη, ο ΟΤΕ έχοντας εξασφαλίσει τα δικαιώματα της πλειοψηφίας τοποθέτησε
πρόεδρο (Γ. Σκαρπέλη) και διευθύνοντα σύμβουλο (Β. Τσακωνιάτη) και ανέθεσε χωρίς διαγωνισμό προμήθειες δεκάδων δισεκατομμυρίων (τη μερίδα του λέοντος στην Ιντρακόμ). Στο συγκεκριμένο θέμα αναφέρθηκε και ο γερουσιαστής Πολ Γκιτίου, λέγοντας ότι εγκαταλείφθηκαν βιομηχανίες εγκατεστημένες στη Ρουμανία (π.χ. Αλκατέλ-Ζίμενς). Ανταπόκριση για το ίδιο θέμα έστειλε και το Γαλλικό Πρακτορείο το οποίο αναπαράγεται από το Αθηναϊκό Πρακτορείο Ειδήσεων χωρίς όμως να αναφέρεται το πρόβλημα με τα δικαιώματα του 16%.
 Δηλώσεις του ηγέτη της αξιωματικής αντιπολίτευσης Ιον Ιλιέσκου περιλαμβάνει στη δική του ανταπόκριση το Ασοσιέιτεντ Πρες. Ο κ.Ιλιέσκου, 70 ετών, πρώην στέλεχος του Κομμουνιστικού Κόμματος, υπήρξε πρόεδρος της Ρουμανίας στο διάστημα 1990-96 και εμφανίζεται στις δημοσκοπήσεις να προηγείται με 40% του αντιπάλου του Ισαρέσκου (συγκεντρώνει 20% των προτιμήσεων) του κοινού. Δηλώνει
ότι υπήρξαν παρατυπίες στις ιδιωτικοποιήσεις τεσσάρων δημόσιων οργανισμών (μεταξύ των οποίων και η Ρομτελεκόμ) και η κυβέρνησή του θα κάνει κινήσεις για
να τις ανατρέψει. «Αυτό θα κάνει πολλούς να δυστυχήσουν», είπε ο κ. Ιλιέσκου, αλλά τόνισε ότι ο νόμος πρέπει να γίνεται σεβαστός.
