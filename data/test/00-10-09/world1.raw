 Τρεις ημέρες τώρα έντονη είναι η φημολογία ότι ο γιος του Μιλόσεβιτς, Μάρκο, πήρε τη γυναίκα και το παιδί του και πήγε στη Μόσχα. Ευρέως επίσης κυκλοφορούσε η φήμη ότι η σύζυγος του Σλόμπονταν, Μίρα, υπέστη νευρικό κλονισμό όταν έμαθε τα «μαντάτα» για την αποτυχία τους στις εκλογές. Μια οικογένεια «άνω κάτω». Το μεγάλο ζητούμενο όμως παραμένει ο Σλόμπο, εναντίον του οποίου κατατέθηκαν ήδη οι πρώτες μηνύσεις. 
 Το Ταμείο για το Aνθρωπιστικό Δίκαιο, μια μη κυβερνητική οργάνωση, κατέθεσε το
Σάββατο μήνυση κατά του πρώην προέδρου, της γυναίκας του και του Μάρκο Μιλόσεβιτς. Η μήνυση κατά του Σλόμπονταν αφορά «κατάχρηση εξουσίας, απειλή κατά της ζωής πολιτών και της δημόσιας ασφάλειας, κλοπές, χρήση βίας κατά των ΜΜΕ και της ελευθερίας των πολιτών και απόπειρα εκλογικής νοθείας». Η Μίρα κατηγορείται για συνέργεια και ο Μάρκο για «κλοπές, λαθρεμπόριο και βίαιες ενέργειες». Η οργάνωση τονίζει σε ανακοίνωσή της ότι «εάν η νέα ηγεσία δεν συλλάβει αμέσως τους υπόπτους και δεν διατάξει έρευνα, δεν θα σταθεί στο ύψος των περιστάσεων και δεν θα ικανοποιήσει τις προσδοκίες του εξεγερμένου λαού». 
 Στο τηλεοπτικό μήνυμά του με το οποίο παραδέχτηκε τη νίκη του αντιπάλου του, ο
Σλόμπονταν Μιλόσεβιτς τόνισε ότι θέλει να περάσει χρόνο με την οικογένειά του και κυρίως με τον εγγονό του Μάρκο και μετά «θα βοηθήσω το κόμμα μου να ανακτήσει δυνάμεις και θα συμβάλω στη μελλοντική ευημερία». Η «άμεση» οικογένεια του Σλόμπο είναι βεβαίως η γυναίκα του, για την οποία λέγεται ότι μόλις έμαθε τα κακά νέα από τις εκλογές, γλίτωσε το χειρότερο χάρη στην επέμβαση του γιατρού που της έκανε ηρεμιστική ένεση. Είχε υποστεί νευρικό κλονισμό. Χθες, ο υπουργός Yγείας και στενός συνεργάτης της οικογένειας, Μίλοβαν Μπόγιτς, δήλωσε ότι η Μίρα «βρίσκεται στη χώρα, είναι πολύ καλά και μάλιστα παρέστη σε συνάντηση της Γιουγκοσλαβικής Aριστεράς», του κόμματος του οποίου ηγείται. Ο γιος της, Μάρκο, πάντως μάλλον έχει εγκαταλείψει τη χώρα. Σύμφωνα με συγκλίνουσες πληροφορίες από το αεροδρόμιο του Βελιγραδίου, ο Μάρκο, η σύζυγος και το παιδί τους έφυγαν το Σάββατο το πρωί για τη Μόσχα. Το ρωσικό υπουργείο Eξωτερικών ανακοίνωσε ότι δεν γνωρίζει κάτι για άφιξη του Μιλόσεβιτς στη Μόσχα, ενώ η γιουγκοσλαβική πρεσβεία στη Μόσχα -με επικεφαλής τον αδελφό τού Σλόμπονταν- ανακοίνωσε ότι δεν την αφορά η ιδιωτική μετακίνηση πολιτών. Ο Μάρκο κατέχει πολλές επιχειρήσεις και τον κατηγορούν ότι έχει αποκτήσει αμύθητα πλούτη χάρη στις διασυνδέσεις του με πρόσωπα του υποκόσμου. 
 Τι γίνεται όμως με τον ίδιο τον Σλόμπονταν; Ο Ρώσος υπουργός Eξωτερικών, Ιγκόρ
Ιβάνοφ, δήλωσε ότι κατά τη συνάντησή τους δεν συζητήθηκαν εγγυήσεις για τον απερχόμενο πρόεδρο. Την ημέρα της συνάντησής τους, ο Ρώσος πρωθυπουργός Μιχαήλ
Κασιάνοφ δήλωσε ότι η χορήγηση ασύλου στον Σλόμπο δεν είναι στην ημερήσια διάταξη. 
 Τη φήμη ότι ο Μιλόσεβιτς μπορεί να βρει καταφύγιο στην Κύπρο διέψευσε η κυπριακή κυβέρνηση, ενώ έρευνες των τελευταίων ημερών δεν επιβεβαιώνουν πληροφορίες ότι ο Σέρβος πρώην πρόεδρος διατηρεί λογαριασμούς σε κυπριακές τράπεζες. Για μερικές ημέρες τα γιουγκοσλαβικά κεφάλαια στην Κύπρο θα «παγώσουν» μέχρι να ξεκαθαριστεί η κατάσταση. Παράλληλα, θα απαγορευτεί η εισροή κεφαλαίων από τη Γιουγκοσλαβία στην Κύπρο. 
 Αν ο Μιλόσεβιτς θα προσαχθεί ή όχι στο Διεθνές Δικαστήριο της Χάγης, παραμένει
ακόμα ζητούμενο. Ο Κοστούνιτσα θεωρεί μεροληπτικό το δικαστήριο και δεν σκοπεύει να προχωρήσει μια τέτοια διαδικασία. Αν μείνει στη χώρα του πάντως, πολλοί είναι αυτοί που εικάζουν ότι θα επιχειρήσει να υπονομεύσει την πολυπόθητη σταθερότητα. Αν όμως ο κόσμος αρχίζει να απαιτεί τιμωρία του για τα
εγκλήματα στον ίδιο του τον τόπο, τότε, όπως λέει ο ηγέτης της αντιπολίτευσης,
Ζάρκο Κόρατς, «ίσως τελικά ο Μιλόσεβιτς προτιμήσει να εκδοθεί στη Χάγη παρά να
