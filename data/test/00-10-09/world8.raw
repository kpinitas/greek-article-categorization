 Μακρές και επίπονες διαβουλεύσεις είχαν το Σάββατο το βράδυ, περιμένοντας το τέλος της συνεδρίασης των δύο Βουλών της Γιουγκοσλαβίας για την ορκωμοσία του νέου προέδρου της Γιουγκοσλαβίας, ο υπουργός Εξωτερικών Γ. Παπανδρέου, ο πρόεδρος Κοστούνιτσα και εκπρόσωποι του Συνασπισμού των Κομμάτων DΟS, με επικεφαλής τον κ. Λάμπους για τη διαμόρφωση των γιουγκοσλαβικών προτάσεων για την άρση των κυρώσεων σε βάρος της χώρας, που συζητείται σήμερα στο Συμβούλιο Γενικών Yποθέσεων στις Βρυξέλλες.
 Ο κ. Παπανδρέου, με πρόσκληση του κ. Κοστούνιτσα, παρέτεινε την επίσκεψή του στο Bελιγράδι για να παραστεί στην ορκωμοσία του και, στην ουσία, να του κρατήσει συντροφιά όλες τις ώρες της αναμονής, μέχρις ότου ολοκληρωθούν οι εργασίες των δύο Βουλών, σε διπλανή αίθουσα.
 Η γιουγκοσλαβική πλευρά, στο κείμενο που παρουσίασε στον κ. Παπανδρέου -και το
οποίο έγινε αντικείμενο μακρών διαβουλεύσεων, ως προς την τελική μορφή του, ζητεί από την Ευρωπαϊκή Ενωση να αρθούν όλες οι κυρώσεις σε βάρος της χώρας, εκτός από αυτήν που απαγορεύει την έξοδο από τη Γιουγκοσλαβία του Σλ. Μιλόσεβιτς, της οικογένειάς του και των στενών συνεργατών του.
 Η γιουγκοσλαβική πλευρά επιμένει ακόμα ότι η άρση των κυρώσεων σε ό,τι αφορά τις καταθέσεις και τα περιουσιακά στοιχεία στο εξωτερικό των κρατικών επιχειρήσεων και οργανισμών, πρέπει να ισχύσει. Αντιθέτως, πρέπει να παραμείνουν παγωμένες οι καταθέσεις και τα περιουσιακά στοιχεία των μέχρι τώρα
διευθυντών των γιουγκοσλαβικών αυτών οργανισμών. Το θέμα είναι αρκετά περίπλοκο, αφού δύσκολα θα διαχωριστούν οι μεν από τις δε, αλλά φαίνεται να είναι θέμα επιτακτικής ανάγκης για τη Γιουγκοσλαβία, που, αυτή τη στιγμή, όχι μόνον στερείται οικονομικών πόρων, αλλά κινδυνεύει να δει και αυτούς τους λίγους υπάρχοντες πόρους να κάνουν φτερά στο εξωτερικό. Για παράδειγμα, δεν θα
έχει καμία αξία η άρση των κυρώσεων για το πετρέλαιο στη Γιουγκοσλαβία, όταν οι καταθέσεις και τα περιουσιακά στοιχεία του κρατικού οργανισμού πετρελαίων στο εξωτερικό δεν διαχωρίζονται από αυτές των διευθυντών της επί κυβέρνησης Μιλόσεβιτς.
 Ο κ. Κοστούνιτσα ευελπιστεί ότι οι Eυρωπαίοι εταίροι θα προχωρήσουν σήμερα στην άρση των κυρώσεων, (πετρελαίου, πτήσεων, επιχειρήσεων) χωρίς να τη συνδέουν άμεσα με το θέμα της παραπομπής Μιλόσεβιτς στο Διεθνές Δικαστήριο της
 Τις αποφάσεις των δεκαπέντε θα μεταφέρει στο Βελιγράδι την Τρίτη ο προεδρεύων του Συμβουλίου Γάλλος υπουργός Εξωτερικών κ. Bεντρίν.
 Ο υπουργός Εξωτερικών ήταν ο πρώτος υπουργός Εξωτερικών της Ε. Ενωσης που βρέθηκε στο Bελιγράδι, πριν ακόμα αναλάβει τυπικώς τα καθήκοντά του ο νέος πρόεδρος της Γιουγκοσλαβίας (ο υπουργός Εξωτερικών της Νορβηγίας έσπευσε αργά το Σάββατο το βράδυ στο Bελιγράδι για να παραστεί στην ορκωμοσία του κ. Κοστούνιτσα).
 Ο κ. Παπανδρέου επέμεινε ότι «αυτό το έθνος μπορεί να βρει το δικό του δρόμο πέραν των εξωτερικών πιέσεων...» και επέμεινε ότι «τώρα είναι η σειρά μας, η Ευρώπη και ο κόσμος να ανταποκριθούν σ' εσάς. Το μήνυμά σας είναι ξεκάθαρο και
πιστεύω ότι είναι καιρός να αρθούν οι κυρώσεις, σας βεβαιώνω ότι αυτό είναι το
 Από την πλευρά του, ο πρωθυπουργός μιλώντας στην Κ.Ε. του ΠΑΣΟΚ ανέφερε ότι η Ελλάδα θα προτείνει στην Ε.Ε. να αποδεσμευθούν αμέσως τα 2, 3 δισ. ευρώ για τη Σερβία, να ενταχθεί άμεσα η Γιουγκοσλαβία στο Σύμφωνο Σταθερότητας, ενώ τις αρμοδιότητες και για τη Γιουγκοσλαβία θα πρέπει να αναλάβει ο Οργανισμός Ανασυγκρότησης, με έδρα τη Θεσσαλονίκη.
