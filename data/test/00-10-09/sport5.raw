 Η εμμονή ορισμένων Ελλήνων δημοσιογράφων να κάνουν κριτική στον προπονητή ακόμη... κι όταν η ομάδα έχει κερδίσει, «έφτιαξε» τη διάθεση του Βασίλη Δανιήλ. Ο ομοσπονδιακός τεχνικός εισήλθε ανακουφισμένος από το 1-0 της Εθνικής
κόντρα στη Φινλανδία, αλλά αποχώρησε «μπαρουτιασμένος» από τις ερωτήσεις-κρίσεις των συναδέλφων για την αντικατάσταση του Λάμπρου Χούτου από τον Παρασκευά Αντζα! 
 «Δεν άλλαξε τίποτα στην τακτική μας από το 59' (από το 1-0) και μετά», τόνισε αρχικά ο Βασίλης Δανιήλ, για να εξηγήσει την οπισθοχώρηση του αντιπροσωπευτικού συγκροτήματος. Και συμπλήρωσε: «Οι Φινλανδοί είχαν έναν εύκολο τρόπο παιχνιδιού με μεγάλες μπαλιές στην περιοχή μας. Εμείς, θέλαμε να κατεβάσουμε την μπάλα από τα πλάγια κι αυτό μας στοίχισε σε δυνάμεις, με αποτέλεσμα να οπισθοχωρήσουμε. Ο όγκος των αντιπάλων παικτών μάς ανάγκασε να σκεφτούμε και την αμυντική μας γραμμή. Γι' αυτό έγινε η αλλαγή του Χούτου από τον Αντζα».
 Κι αφού ο ομοσπονδιακός τεχνικός διαπίστωσε πως η σκέψη του δεν χωρούσε στο μυαλό των κριτών του, κατέληξε: «Αν αγνοούσαμε την περιοχή και την άμυνά μας, η ομάδα θα είχε χάσει, και τότε θα έφταιγα εγώ...».
 Κι όμως, η συνέντευξη Τύπου των δύο προπονητών ξεκίνησε σε ευχάριστο κλίμα. Τουλάχιστον από ελληνικής πλευράς. Γιατί ο Αντί Μουουρίνεν (ο τεχνικός των Φινλανδών) δεν μπορούσε να χωνέψει πώς με τέτοιες κλασικές ευκαιρίες η ομάδα του δεν έκανε ένα γκολ.
 «Είμαι ικανοποιημένος -τόνισε ο Μουουρίνεν- περισσότερο από το δεύτερο ημίχρονο. Αν είχαμε πετύχει ένα γκολ στις ευκαιρίες μας το πιο πιθανό αποτέλεσμα θα ήταν η ισοπαλία. Δεν ήρθε όμως. Η Ελλάδα είναι ένας υπολογίσιμος
 Κατά τον Βασίλη Δανιήλ, το παιχνίδι κρίθηκε στην «πειθαρχία και στην υπομονή» των παικτών του. «Η Φινλανδία», τόνισε ο ομοσπονδιακός τεχνικός, «υπερτερούσε σε σωματικά προσόντα. Εμείς προσπαθήσαμε να παίξουμε κάτω κι από τα πλάγια. Στο δεύτερο ημίχρονο, οι αντίπαλοί μας εγκατέλειψαν το γνωστό παιχνίδι τους και προσπάθησαν να γίνουν απειλητικοί από ψηλά. Αυτός ο τρόπος παιχνιδιού ήταν
δύσκολο να αντιμετωπιστεί από μας. Δεχθήκαμε πίεση, όμως στο τελευταίο τέταρτο
 Ενα πρόβλημα (εν όψει του αγώνα με την Αλβανία) για τον Βασίλη Δανιήλ (αλλά ενδεχομένως και για τον Ολυμπιακό) είναι ο τραυματισμός του Γρηγόρη Γεωργάτου.
Ο Βασίλης Δανιήλ πίστευε, το Σάββατο το βράδυ, ότι δεν ήταν τόσο σοβαρός, ώστε
να του στερήσει τη συμμετοχή στον επόμενο επίσημο αγώνα. Ομως, οι πληροφορίες αναφέρουν ότι ο Γεωργάτος θα μείνει εκτός αγώνων για 20 μέρες και φυσικά θα χάσει και τον αγώνα του Ολυμπιακού με τη Xερενφεϊν στην Ολλανδία.
 Ο Βασίλης Δανιήλ ρωτήθηκε και για τις ισορροπίες στον όμιλο, μετά την εκτός έδρας νίκη των Γερμανών επί των Αγγλων: «Δεν πρέπει να μας εκπλήσσει. Η αποτυχία τους στο Ευρωπαϊκό ήταν μεμονωμένο περιστατικό. Οι Γερμανοί παραμένουν μια παγκόσμια δύναμη. Και δίχως αμφιβολία, μετά το αποτέλεσμα στο Γουέμπλεϊ, πήραν ένα μεγάλο προβάδισμα στον όμιλο. Ενα σημαντικό πλεονέκτημα».
 Η παρουσία πολλών Αγγλων δημοσιογράφων στη συνέντευξη Τύπου του Βασίλη Δανιήλ και του Αντί Μουουρίνεν συνέβαλε στο να γίνουν ερωτήσεις για την παραίτηση του
Κέβιν Κίγκαν από την εθνική ομάδα της Αγγλίας μετά την ήττα από τη Γερμανία. Ο
Αντί Μουουρίνεν, αρχικά αιφνιδιάστηκε από το άκουσμα της είδησης. Τη χαρακτήρισε, πάντως, «βιαστική απόφαση».
 Ο Βασίλης Δανιήλ, που επίσης πληροφορήθηκε λίγο μετά το τέλος του αγώνα της Εθνικής με τη Φινλανδία το νέο, εξίσου αιφνιδιασμένος ισχυρίστηκε πως δεν προέκυψε από την ήττα των Αγγλων από τους Γερμανούς. «Τα αίτια -είπε ο ομοσπονδιακός προπονητής- πρέπει να είναι βαθύτερα. Αλλά, ας μη γελιόμαστε. Αυτή είναι η μοίρα των προπονητών. Εκείνοι πληρώνουν το τίμημα της αποτυχίας. Λυπάμαι πολύ γιατί είναι ένας "τζέντλεμαν" των γηπέδων».
