 Βιβλική καταστροφή στη Χαλκιδική το Σαββατοκύριακο. Δύο άτομα, ένας μοναχός στο Aγιον Ορος κι ένας επιβάτης αυτοκινήτου στα βόρεια του νομού έχασαν τη ζωή
 Σε ετοιμότητα ο κρατικός μηχανισμός καθώς η ΕΜΥ προβλέπει και για σήμερα ισχυρές βροχές και καταιγίδες σε όλη τη χώρα. Τα φαινόμενα θα υποχωρήσουν από σήμερα το βράδυ. Περισσότερο θα επηρεαστούν η Πελοπόννησος, η Ανατολική Στερεά, οι Κυκλάδες, η Κρήτη και τα νησιά του βορείου και ανατολικού Αιγαίου. 
 Aνω-κάτω έγινε η Χαλκιδική το Σαββατοκύριακο από τις ισχυρές βροχοπτώσεις. Δεκάδες οχήματα παρασύρθηκαν, πλημμύρισαν σπίτια, ενώ ζημιές προκλήθηκαν και στο οδικό δίκτυο του νομού από κατολισθήσεις.
 Στις τέσσερις τα ξημερώματα του Σαββάτου, κατά τη διάρκεια ισχυρής βροχόπτωσης
στην Ιερά Μονή Σίμωνος Πέτρας στο Aγιον Ορος, ομάδα πέντε μοναχών εξήλθε από το μοναστήρι για τον εντοπισμό ζημιών και την ενδεχόμενη αποκατάστασή τους. Μισή ώρα αργότερα ο 54χρονος μοναχός Γερβάσιος, κατά κόσμο Γεώργιος Βαρβαρόπουλος, αποκόπηκε από την ομάδα όταν παρασύρθηκε από χείμαρρο.
 Ενημερώθηκε η ΕΜΑΚ Θεσσαλονίκης και με τη συνδρομή των μοναχών άρχισαν οι έρευνες για τον εντοπισμό του. Γύρω στις έξι το απόγευμα της ίδιας ημέρας, τα σωστικά συνεργεία προσέγγισαν το σημείο του ατυχήματος και ανέσυραν νεκρό το μοναχό. Η σορός του μεταφέρθηκε με ελικόπτερο.
 Μεγάλες καταστροφές υπέστησαν κι άλλα μοναστήρια της Αθωνικής Πολιτείας. Σύμφωνα με μοναστηριακές πηγές πλημμύρισαν κελιά, έσπασαν στέγες και η κακοκαιρία χαρακτηρίστηκε «πρωτοφανής». Οι χωμάτινοι δρόμοι που ενώνουν τις μονές καταστράφηκαν και έγιναν αδιάβατοι, ενώ ώς τη θάλασσα παρασύρθηκαν φερτές ύλες και αποκαΐδια από τις τελευταίες φωτιές. 
 Στο Γομάτι Μεγάλης Παναγίας, χθες τα ξημερώματα, από τα νερά ορμητικού χειμάρρου παρασύρθηκε ΙΧ επιβατικό αυτοκίνητο στο οποίο επέβαιναν τέσσερα άτομα. Από κλιμάκιο της Πυροσβεστικής Υπηρεσίας λίγη ώρα αργότερα απεγκλωβίστηκαν σώα τα τρία, ενώ ο 30χρονος Νικόλαος Φούκας ανασύρθηκε πνιγμένος. Οι διασωθέντες και η σορός του θύματος μεταφέρθηκαν στο Κέντρο Υγείας Παλαιοχωρίου.
 Στη Μεγάλη Παναγία λόγω υπερχείλισης χειμάρρου σημειώθηκαν εκτεταμένες ζημιές και παρασύρθηκαν περισσότερα από 70 ΙΧ επιβατικά αυτοκίνητα. Παράλληλα διακόπηκαν οι παροχές ηλεκτρικού ρεύματος και τηλεφωνικών επικοινωνιών. Η συγκοινωνία στο οδικό επαρχιακό δίκτυο από Παλαιοχώρι προς Μ. Παναγία και Πυργαδίκια μέχρι χθες το μεσημέρι διεξαγόταν με δυσκολία λόγω πτώσης δένδρων και των νερών που κάλυψαν το οδόστρωμα.
 Στο δρόμο από Ολυμπιάδα προς Σταυρό Θεσσαλονίκης από υπερχείλιση χειμάρρου σημειώθηκαν φθορές, έπεσαν δένδρα ενώ υπήρξε και διακοπή ρεύματος στην περιοχή. Συνεργεία της Πυροσβεστικής Υπηρεσίας, αλλά και της ΔΕΗ και του ΟΤΕ, επιχειρούσαν μέχρι το απόγευμα να αποκαταστήσουν τις βλάβες.
 Στην περιοχή του δήμου Παλλίνης στην Κασσάνδρα πλημμύρισαν 22 υπόγεια διαμερίσματα και τα νερά αντλήθηκαν από πυροσβέστες. Οι τελευταίοι κατάφεραν να απεγκλωβίσουν σώο έναν οδηγό ΙΧ επιβατικού αυτοκινήτου που παρασύρθηκε από τα νερά στην περιοχή του Πευκοχωρίου. 
 Η πρώτη φθινοπωρινή βροχή «έπνιξε» οικισμούς της ανατολικής περιοχής, πλημμυρίζοντας σπίτια και εξοχικά, καταστρέφοντας δίκτυα και προκαλώντας ζημιές σε γέφυρες και δρόμους.
 Δύο ημερών βροχή ήταν αρκετή για να εμφανίζουν εικόνα βομβαρδισμένου τοπίου οι
 Τα νερά κατέβηκαν με ορμή από τον Κίσσαβο και καθώς γέφυρες και κοίτες χειμάρρων ήταν «μπουκωμένες» από φερτές ύλες, τα παράλια έγιναν «γης μαδιάμ». Η άσφαλτος σε αρκετά σημεία του παραλιακού δρόμου άνοιξε, τα δίκτυα νερού, τηλεφώνου και ηλεκτροφωτισμού διαλύθηκαν, σπίτια και εξοχικές κατοικίες πλημμύρισαν, όγκοι χωμάτων έκαναν απροσπέλαστους τους δρόμους, δέντρα και κολόνες έσπασαν. Ζημιές υπήρξαν ακόμη στην Κάτω Σωτηρίτσα, αλλά και την ορεινή
 Να σημειωθεί ότι εξαιτίας των βροχοπτώσεων καταστράφηκε ο βασικός αγωγός οπτικών ινών του ΟΤΕ, που συνδέει την Αθήνα με τη Θεσσαλονίκη. Προβλήματα όμως
υπήρξαν μόνο τοπικά, καθώς λειτούργησε ο «δακτύλιος» που έχει κατασκευάσει ο Οργανισμός για τις περιπτώσεις έκτακτης ανάγκης.
 Από τις βροχοπτώσεις προξενήθηκαν σημαντικές ζημιές και στους νομούς Βοιωτίας,
