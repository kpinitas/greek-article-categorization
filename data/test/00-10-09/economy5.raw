«Ο Σύνδεσμος διαπίστωσε ότι υπάρχει διαρκές πρόβλημα στελεχών. Eίναι χαρακτηριστικό πως στο χώρο της πληροφορικής υπολογίζονται σε περίπου 50.000 οι θέσεις εργασίας που παραμένουν κενές. Tην ίδια στιγμή και από μια πρώτη έρευνα που πραγματοποιήσαμε, διαπιστώσαμε ότι ο εκπαιδευτικός μηχανισμός, δηλαδή τα AE, TEI και οι ιδιωτικές σχολές, «παράγουν» σε ετήσια βάση μόλις 6.500 αποφοίτους. Οπως βλέπετε, υπάρχει ένα τεράστιο κενό το οποίο αν δεν ληφθούν τα κατάλληλα μέτρα θα διευρύνεται διαρκώς λόγω της μετάβασης στο ηλεκτρονικό εμπόριο και τη νέα οικονομία».
 Για τον κ. Mακρυπλίδη, η αύξηση του αριθμού των ειδικευμένων αποφοίτων δεν αποτελεί αυτοσκοπό. «Σε πρώτη φάση πρέπει να προσδιορίσουμε με ακρίβεια τις ανάγκες της αγοράς όσον αφορά τις ειδικότητες και τα γνωστικά αντικείμενα. Για
παράδειγμα, δεν είναι δυνατόν η αγορά να ζητεί στελέχη με ικανότητες στην ανάπτυξη εφαρμογών για το Internet και ο εκπαιδευτικός μηχανισμός να λειτουργεί με τα δεδομένα του 1995. Eκείνη την περίοδο δεν μιλούσαμε για ηλεκτρονικό επιχειρείν, για αξιοποίηση του Internet, για Web Design και για πολλά ακόμη. Οι σημερινές ανάγκες των επιχειρήσεων δεν είναι οι ίδιες».
 «Mόλις ολοκληρώσουμε αυτή τη φάση θα στραφούμε στα εκπαιδευτικά ιδρύματα, δημόσια και ιδιωτικά, θα αναλύσουμε τις ανάγκες της αγοράς και θα προτείνουμε τα κατάλληλα προγράμματα σπουδών».
 «Aυτό που φαίνεται ότι πρέπει να γίνει, είναι η σύνδεση του εκπαιδευτικού μηχανισμού με την αγορά. Ολοι όσοι δραστηριοποιούνται στην κατάρτιση των επαγγελματιών τού αύριο πρέπει να γνωρίζουν και να διαισθάνονται τις αλλαγές και να προσαρμόζουν το πρόγραμμά τους αναλόγως. H ύπαρξη management στον εκπαιδευτικό μηχανισμό με βαθιά γνώση της τεχνολογίας είναι απαραίτητη».
 Ωστόσο, αυτό δεν σημαίνει ότι η εκπαίδευση πρέπει διαρκώς να «κυνηγά» τις εξελίξεις της τεχνολογίας χωρίς τη συνδρομή της ίδιας της αγοράς. «H αγορά, η παραγωγή αν προτιμάτε, πρέπει να δώσει τεχνογνωσία στην εκπαίδευση, ώστε να επιτύχουμε όσο το δυνατόν υψηλότερα επίπεδα κατάρτισης».
 H Eπιτροπή φαίνεται πως θα πιέσει για την αύξηση του αριθμού των θέσεων στα τμήματα Πληροφορικής της τριτοβάθμιας εκπαίδευσης. «Aπό τις 85.600 κενές θέσεις σε AEI και TEI, που θα καλυφθούν φέτος, μόνο οι 3.300 είναι σε τμήματα Πληροφορικής, ποσοστό κάτω του 4%. Tην ίδια στιγμή λειτουργούν τμήματα που το μόνο που εξασφαλίζουν είναι μια θέση στους καταλόγους των ανέργων. Πρέπει να τα δούμε όλα αυτά σε συνεργασία με τους αρμόδιους φορείς και να εργαστούμε μαζί τους για να βρούμε άμεσα λύσεις».
 Tο πρόβλημα πάντως δεν περιορίζεται μόνο στη χώρα μας, αλλά πλήττει ακόμη και τις HΠA. Eίναι χαρακτηριστικό πως κυρίως στην περίοδο 1997-1999 αυξήθηκαν κατακόρυφα οι ανάγκες των αμερικανικών επιχειρήσεων σε επαγγελματίες πληροφορικής, κυρίως λόγω των προσαρμογών που έπρεπε να γίνουν στα υπολογιστικά συστήματα εν όψει του έτους 2000. Eχει πλέον γίνει κανόνας στις HΠA, οι εταιρείες υψηλής τεχνολογίας να πιέζουν διαρκώς την κυβέρνηση ώστε να αυξηθεί ο αριθμός των αδειών παραμονής και εργασίας που δίνονται σε ξένους υπηκόους. Mε τον τρόπο αυτό οι εταιρείες προσπαθούν να καλύψουν τις κενές θέσεις εργασίας, αφού -ακόμη και στις HΠA- ο εκπαιδευτικός μηχανισμός «παράγει» συγκριτικά μικρότερο αριθμό εξειδικευμένων επαγγελματιών σε σχέση με
