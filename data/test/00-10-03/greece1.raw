 Κράτος εν κράτει οι τοπικοί άρχοντες (νομάρχες, δήμαρχοι, κοινοτάρχες) παρανομούν συνειδητά, δυσλειτουργούν, συγχέουν αρμοδιότητες, δεν πληρώνουν, δεν πληρώνουν... ενώ η κεντρική εξουσία «ποιεί την νήσσαν» αδρανώντας να επιβάλει ελέγχους και κυρώσεις ως οφείλει, επιτρέποντας, αν όχι ενθαρρύνοντας και επιβραβεύοντας ουσιαστικά καθεστώς παρανομίας, αυθαιρεσίας και διαφθοράς...
 Οι βαριές όσο και συγκλονιστικές αυτές διαπιστώσεις για τους Οργανισμούς Τοπικής Αυτοδιοίκησης, αλλά και για την κεντρική διοίκηση τονίστηκαν χθες από το Συνήγορο του Πολίτη, καθηγητή Νικηφόρο Διαμαντούρο, ο οποίος παρουσίασε ειδική έκθεση για τους ΟΤΑ που έχει ήδη σταλεί διά τα περαιτέρω στον πρωθυπουργό, τον πρόεδρο της Βουλής και την υπουργό Εσωτερικών Βάσω Παπανδρέου.
 Ο κ. Διαμαντούρος υπογράμμισε ότι μία στις τέσσερις καταγγελίες που δέχεται ο Συνήγορος (ποσοστό 25%) αφορούν δήμους και κοινότητες και κατηγόρησε ευθέως για «ηγεμονική συμπεριφορά» πολλούς αιρετούς εκπροσώπους της Tοπικής Aυτοδιοίκησης. Τόσο ο ίδιος όσο και οι βοηθοί Συνήγοροι κ. Μιχαήλ, Κουτσουμάρη
και Μητροσύλη έχουν καταγράψει στη δίχρονη εμπειρία τους στο Σώμα δέκα κυρίως μορφές κακοδιοίκησης, που θα μπορούσαν να χαρακτηριστούν οι δέκα πληγές των δήμων και των κοινοτήτων της χώρας: 
 2. Οι υπηρεσίες τους δεν ανταποκρίνονται στα αιτήματα των πολιτών.
 3. Κάνουν διακρίσεις σε καταστάσεις και πρόσωπα, πραγματοποιώντας καταχρηστική
άσκηση της διακριτικής ευχέρειας που τους δίνει ο νόμος.
 5. Απέχουν από την άσκηση των αρμοδιοτήτων τους.
 6. Δεν τηρούν τις υποχρεώσεις τους συμβατικές ή άλλες (δεν πληρώνουν απαλλοτριώσεις και αποζημιώσεις, δεν αποκαθιστούν ζημιές, δεν καταβάλλουν αμοιβές για έργα ή εργασία, δεν καλύπτουν δαπάνες κ.τ.λ.).
 7. Δίνουν παράνομες άδειες για τη λειτουργία καταστημάτων, εκμεταλλεύσεων και υπηρεσιών.
 8. Είναι απρόθυμοι να συνεργαστούν με το Συνήγορο του Πολίτη.
 9. Αντιμετωπίζουν πλημμελώς θέματα περιβάλλοντος και χωροθετήσεων (ΧΥΤΑ, αιγιαλοί, δάση).
 10. Εφαρμόζουν κακώς την πολεοδομική νομοθεσία (ρυμοτομικά σχέδια και εφαρμογή
 Χαρακτηριστικές περιπτώσεις προϊσταμένων που αρνήθηκαν να εγκαλέσουν στη τάξη δημάρχους είναι ο γενικός γραμματέας της Περιφέρειας Στερεάς Ελλάδος, που αρνήθηκε να ελέγξει πειθαρχικά το δήμαρχο Ατάλαντης (για τη χορήγηση άδειας λειτουργίας βουστάσιου) για να μη διαταράξει το...πολιτικό κλίμα της περιφέρειας. Επίσης, η Πολεοδομία Νομαρχιακής Αυτοδιοίκησης Κυκλάδων δικαιολόγησε τη μη συμμόρφωσή της με πάγια νομολογία του ΣτΕ με το εκπληκτικό σκεπτικό ότι η διοίκηση δεν έχει αποδεχτεί τις σχετικές δικαστικές αποφάσεις.
 Σταχυολογούμε, τέλος, ορισμένες περιπτώσεις καταγγελιών πολιτών που στάλθηκαν στο Συνήγορο: 
 - Ο Δήμος Ερυθρών αρνήθηκε να χορηγήσει έγγραφα που αφορούσαν τον προϋπολογισμό του, τα έσοδά του από τέλη νεκροταφείου σε πολίτη με τη δικαιολογία ότι πρόκειται για εμπιστευτικά. Σε έγγραφο του Συνηγόρου, που υπογράμμιζε την υποχρέωση του δήμου να χορηγήσει τα έγγραφα, δεν απάντησε και δεν παραχωρούσε τα έγγραφα επί ένα εξάμηνο. Τέλος, και ύστερα από τη μεσολάβηση του γενικού γραμματέα της περιφέρειας, έδωσε τα στοιχεία ύστερα από
 - Ο Δήμος Ν. Σμύρνης ζητεί 15 και 45 εκατομμύρια για έναν τάφο από τους δημότες, ώστε η αγορά τάφου για την πλειονότητα των πολιτών να καθίσταται αδύνατη. Σε ερώτηση του Συνηγόρου απάντησε ότι δεν επιθυμεί να πουλά τάφους, αλλά θέτει αυτές τις τιμές ως αντικίνητρο. Ο Συνήγορος επιμένει ότι η θεσμοθέτηση αυτού του αντικινήτρου συνιστά προνομιακή μεταχείριση των ολίγων που μπορούν να ανταποκριθούν στο υψηλό κόστος. Ο δήμος δεν έχει συμμορφωθεί ακόμη.
 - Ο Δήμος Βύρωνα επίσης υποχρεώνει συγγενείς του νεκρού να θάψουν τον άνθρωπό τους σε πολυτελή ζώνη, διότι δεν υπάρχει χώρος. Ο Συνήγορος με έγγραφό του ενημερώνει ότι αυτό είναι ανεπίτρεπτο, ο δήμος ακόμη δεν έχει συμμορφωθεί παρα
 - Οικοδομική άδεια στην Κοινότητα Ράχες στη Φθιώτιδα παραχωρείται από την Πολεοδομία, η οποία στη συνέχεια διατάζει τη διακοπή των εργασιών αυθαίρετα. Το πόρισμα του Συνηγόρου βρίσκει παραβάσεις από το δήμαρχο Εχιναίων και τους υπαλλήλους της Πολεοδομίας. Ο δήμαρχος απαντά ότι είναι πολιτικό πρόσωπο και ως εκ τούτου «βλέπει τους νόμους μέσα από διαφορετικό πρίσμα». Ο φάκελος διαβιβάστηκε στον αρμόδιο εισαγγελέα.
 - Ο Δήμος Λειψών επί έξι μήνες αρνιόταν να προσλάβει άτομο το οποίο είχε πετύχει στις εξετάσεις του ΑΣΕΠ με το αιτιολογικό ότι δεν είχε χρήματα να τον πληρώνει.
  Οι καταγγελίες των πολιτών έχουν αυξηθεί κατά 60% φέτος σε σχέση με τον προηγούμενο χρόνο και από 1-1- έως 31-8-2000 είχαν υποβληθεί 7.012 αναφορές, ενώ μέχρι τώρα συνολικά στα δύο χρόνια λειτουργίας του ο θεσμός έχει δεχτεί 15.726 αναφορές.
