Η νέα ένταση στη Μέση Ανατολή ανέβασε και πάλι τις τιμές του «μαύρου χρυσού» στη διεθνή αγορά.
 λόγος, βέβαια, όχι τόσο για τις νέες συγκρούσεις Ισραηλινών και Παλαιστινίων, αλλά για το συνεχιζόμενο πόλεμο αντεγκλήσεων μεταξύ των αιώνιων αντιπάλων Ιράκ
 H «ιντιφάντα» -το κίνημα ανυπακοής των Παλαιστινίων- συνέβαλε βέβαια και αυτή στο να ανεβούν οι τιμές. Στην Παλαιστίνη μπορεί να μη ρέει πετρέλαιο και να ρέει, δυστυχώς, ατελείωτο αίμα. Οταν όμως χτυπούν τα τύμπανα του πολέμου, ο κίνδυνος μιας ευρύτερης ανάφλεξης είναι υπαρκτός.
 Η τιμή του πετρελαίου μπρεντ για τα συμβόλαια Νοεμβρίου ενισχύθηκε στο Λονδίνο
κατά ένα δολάριο, στα 30, 84 δολ. το βαρέλι. Υπενθυμίζεται ότι την Παρασκευή είχε υποχωρήσει κάτω από τα 30 δολ. το βαρέλι, μετά τις υποσχέσεις της Σαουδικής Αραβίας για περισσότερο πετρέλαιο.
 Δύο εβδομάδες πριν, το μπρεντ σκαρφάλωνε στα 34, 98 δολ. το βαρέλι, για να υποχωρήσει σταδικά, μετά την αμερικανική απόφαση για αποδέσμευση μέρους των στρατηγικών αποθεμάτων.
 Το αμερικανικό πετρέλαιο ενισχύθηκε κατά 96 σεντς, στα 31, 71 δολ. το βαρέλι.
 Το Κουβέιτ κατηγόρησε το Ιράκ ότι κλέβει τεράστιες ποσότητες πετρελαίου από τα
κοιτάσματά του, μέσω ενός αγωγού που τοποθέτησε στη διάρκεια της ιρακινής κατοχής το 1990-91.
 Οι κατηγορίες εκτοξεύτηκαν μία ημέρα μετά το αίτημα του Κουβέιτ στα Ηνωμένα Εθνη για τη λήψη επειγόντως μέτρων, για να σταματήσει η απειλητική συμπεριφορά
 Η κυβέρνηση του Iράκ είχε και αυτή, με τη σειρά της, προ ημερών κατηγορήσει το
Κουβέιτ ότι κλέβει πετρέλαιο από τα κοιτάσματά του, ανεβάζοντας μάλιστα τους τόνους κατά του γειτονικού εμιράτου.
 «Μια πρόσφατη επιστημονική μελέτη...αποδεικνύει το ψεύδος των ισχυρισμών του Ιράκ, ότι το Κουβέιτ κλέβει πετρέλαιο και φωτογραφίες δείχνουν επακριβώς το αντίθετο. Αποδεικνύουν ότι το καθεστώς του Ιράκ είναι αυτό που σχεδίασε και πραγματοποίησε την κλοπή του κουβεϊτιανού πετρελαίου και η απόδειξη βρίσκεται στην έρημο του Κουβέιτ», δήλωσε ο αντιπρόεδρος της κυβέρνησης Μοχάμεντ Σχαράρ.
 Οι ΗΠΑ, πιστός φίλος και σύμμαχος του Κουβέιτ, έχουν ήδη απειλήσει το Ιράκ με
νέες επιθέσεις, αν συνεχίσει να απειλεί τους γείτονές του. Γεγονός είναι ότι η
ιρακινοκουβεϊτιανή διαμάχη αποτέλεσε μια καλή αφορμή για την ασταθή αγορά πετρελαίου.
 Πόσο μάλλον που συνέπεσε με την επιδείνωση στις σχέσεις Ισραήλ-Παλαιστινίων και το φόβο μιας νέας «ιντιφάντα» και ευρύτερης ανάφλεξης στην περιοχή, που ενδεχομένως να εμπλέξει και άλλες αραβικές χώρες, στο υπέδαφος των οποίων, ως γνωστόν, ρέει πετρέλαιο.
* Στην άνοδο των τιμών συνέβαλε και η απόφαση της Ε.Ε. την Παρασκευή, να μην ακολουθήσει τις ΗΠΑ στη χρησιμοποίηση των στρατηγικών αποθεμάτων της.
 Αν και η Ισπανία και η Γαλλία φαίνεται να ευνοούν μια τέτοια κίνηση, η Γερμανία εξέφρασε διαφωνίες. Αλλωστε και η ίδια η Κομισιόν δεν συναινεί στη χρησημοποίηση των στρατηγικών αποθεμάτων.
