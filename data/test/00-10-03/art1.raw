 Την ώρα που οι Ελληνες αθλητές κέρδιζαν μετάλλια στο Σίδνεϊ, ο Αυστραλός συγγραφέας Μάρεϊ Μπέιλ ουδόλως ενδιαφερόταν για τους Ολυμπιακούς Αγώνες που είχαν οργανώσει οι συμπατριώτες του. Είχε αφήσει το Σίδνεϊ, όπου ζει, για να επισκεφτεί τα ελληνικά νησιά που φαντάζουν κουκκίδες μπροστά στην τεράστια ήπειρο-νησί Ωκεανία. 
 Γεννημένος πριν από πενήντα εννέα χρόνια στην Αδελαΐδα, είναι από τους κερδισμένους της συγγραφής, καθώς έχει τιμηθεί με τα σημαντικότερα αυστραλιανά
βραβεία. Τρέφει μεγάλη αγάπη προς τους μύθους των λαών, και από τα αθλήματα προτιμάει το μποξ. 
 Στην ελληνική βιβλιογραφία, τον γνωρίσαμε μέσω του μυθιστορήματός του «Αγάπη κάτω από τους ευκάλυπτους» (μτφρ.: Μίρκα Σκάρα, «Ψυχογιός»), που έχει βραβευθεί με το «Commonwealth Writers Prize 1999» και για το οποίο έχει γράψει
το έγκυρο περιοδικό TLS: «Είναι ένα σύγχρονο παραμύθι που συνδυάζει τη μαγεία και το ρεαλισμό, τους μύθους και τα γεγονότα, τις ψευδαισθήσεις και την κατεργαριά».
 Ολη η πλοκή του μυθιστορήματος υφαίνεται με το "βελόνι" -πρωταγωνιστή Χόλαντ».
Είναι ένας μοναχικός άνδρας και ιδιόρρυθμος, ο οποίος αγοράζει ένα κτήμα για να ζήσει εκεί με την κόρη του Ελεν. Το μέγα πάθος του είναι οι ευκάλυπτοι: δεν
 Οταν η κόρη του φτάσει στην ώρα του γάμου, ο πατέρας θέτει έναν όρο στον υποψήφιο γαμπρό: να ξεχωρίσει και να βρει το όνομα της κάθε ποικιλίας ευκαλύπτου. 
 Στο σύντομο πέρασμά του από Αθήνα και Πειραιά, του θέσαμε τέσσερις ερωτήσεις: 
 * Πιστεύετε ότι υπηρετείτε τη λογοτεχνία ή γράφετε απλά και μόνον για να περάσετε ευχάριστα εσείς και κατ' επέκταση οι αναγνώστες σας; Και αν ναι, ποιοι θεωρείτε ότι είναι οι συγγραφείς που σας οδήγησαν προς αυτή την κατεύθυνση; 
 «Πιστεύω ότι είναι δύσκολο να ξέρεις ποιοι συγγραφείς σε έχουν επηρεάσει. Ο συγγραφέας πρέπει να αναγνωρίσει και να αναπτύξει τη δική του μορφή, τη δική του ατομικότητα που τον διαχωρίζει από τους άλλους. Στη συνέχεια νιώθει την επιτακτική ανάγκη να γράψει κάποια πράγματα που είναι διαθέσιμα μόνο σ' αυτόν.
Και φυσικά, όλα αυτά συνοδεύονται από τον κατάλληλο τόνο φωνής και γραφής. 
 Ο Προυστ, ο Ρόμπερτ Μούζιλ, ο Σταντάλ και ο Μονταίνιος -τα έργα των οποίων ξαναδιάβασα κατά το ταξίδι μου εδώ- είναι συγγραφείς που τους θαυμάζω πολύ. Και φυσικά, δεν πρέπει να ξεχάσω την Ιλιάδα. Για μένα, είναι ίσως το μεγαλύτερο λογοτεχνικό έργο όλων των εποχών. Από τους σύγχρονους συγγραφείς, ξεχωρίζω τον Κανταρέ και τον Τόμας Μπέρνχαρντ. Και όπως έχει πει και κάποιος κάποτε: ένας συγγραφέας σήμερα στηρίζεται στους ώμους των συγγραφέων πριν από αυτόν».
 * Ανήκετε σε μια λογοτεχνία που δεν ανήκει στη μητρόπολη. Ποιες είναι οι συγκλίσεις και ποιες οι αποκλίσεις της με τη λογοτεχνία της μητρόπολης; 
 «Δεν θα μου άρεσε να είμαι μυθιστοριογράφος στην Αγγλία σήμερα. Τέτοιο βάρος ιστορίας πώς να το αντέξεις; Με το να βρίσκεσαι μακριά από το κέντρο, ο Αυστραλός συγγραφέας απολαμβάνει την ελευθερία του: να έχει ελάχιστη ιστορία και παράδοση. Αυτό αποτελεί κίνητρο για μεγαλύτερη ενέργεια και φρεσκάδα. Είναι πρόθυμος να διακινδυνεύσει».
 * Η αυστραλιανή λογοτεχνία έχει βραβευτεί με το Νόμπελ Λογοτεχνίας κι αυτό οφείλεται στον Πάτρικ Ουάιτ. Ποια η γνώμη σας γι' αυτόν; 
 «Στην αυστραλιανή λογοτεχνία ο Πάτρικ Ουάιτ ήταν σαν ένας ψηλός ευκάλυπτος ανάμεσα σε μικρούς συνηθισμένους θάμνους. Ηταν σημαντικός και βαθύς, ποτέ ασήμαντος. Δεν τον έχω διαβάσει εδώ και πολλά χρόνια. Πάντα πίστευα ότι γράφει
 * Υπάρχουν βιβλία για να περάσουμε την ώρα μας και να ψυχαγωγηθούμε και βιβλία
που μας βοηθούν να σκεφτούμε και να ανοιχθούμε σε νέους ορίζοντες; Ή μήπως δεν
 «Δεν πιστεύω ότι πρέπει να γίνεται διαχωρισμός σ' αυτό το πολύ ενδιαφέρον ερώτημα. Μόνο τα ανιαρά και "φτηνά" βιβλία είναι αυτά που αφαιρούν ενέργεια από τον αναγνώστη. Τα σημαντικά και μεγάλα έργα ψυχαγωγούν και ταυτόχρονα ανοίγουν καινούργιους ορίζοντες. Το πρόβλημα είναι ότι υπάρχουν πολλά βιβλία που γράφονται και εκδίδονται. Δεν υπάρχει και πολύς χώρος πια. Γιατί να προσθέσεις στο σωρό ακόμα ένα βιβλίο που δεν αισθάνεσαι ότι είναι χρήσιμο; Με το "Αγάπη κάτω από τούς ευκάλυπτους" χρειάστηκε να κάνω βήματα πίσω στο μύθο, προκειμένου να προχωρήσω μπροστά».
