Tης EΛENHΣ ΔEΛBINIΩTH Τα αντικρουόμενα συμφέροντα των εταιρειών, οι προκλητικές ενέργειες του πληρώματος, οι «αναρμόδιες» έως αδρανείς λιμενικές αρχές και κυρίως το μεγάλο αίνιγμα πόσοι τελικά επιβάτες βρίσκονται σε κάθε πλοίο ήταν, φαίνεται, κοινός τόπος σε κάθε δρομολόγιο. Στην περίπτωση του «Σάμινα» η έκβαση ήταν τραγική. Στην περίπτωση του «Εξπρές Κάρυστος» η ζημιά για τους επιβάτες περιορίστηκε σε
 Με αφορμή αυτήν την καθυστέρηση που σημειώθηκε στις 9 Ιουλίου φέτος ο Συνήγορος του Πολίτη πραγματοποίησε αυτεπάγγελτη έρευνα, συνέταξε πόρισμα το οποίο στη συνέχεια απέστειλε στον υπουργό Εμπορικής Ναυτιλίας κ. Παπουτσή. Μια
 Το απίστευτο κι όμως αληθινό είναι ότι επί έξι ολόκληρες ώρες (από τις 9 το βράδυ μέχρι τις 3 τα ξημερώματα) οι αρμόδιοι (;) προσπαθούσαν να καταμετρήσουν
πόσα άτομα επέβαιναν στο πλοίο «Εξπρές Κάρυστος» που πραγματοποιούσε το δρομολόγιο Λαύριο-Κέα-Λαύριο, διότι διατυπώθηκαν αιτιάσεις του λιμενοσταθμάρχη
της Κέας ότι υπήρχαν υπεράριθμοι. Τελικά μέχρι τις 3 μετά τα ξημερώματα κανείς
-ναι, κανείς- δεν μπόρεσε να καταμετρήσει τους επιβάτες (ήταν 449, που επιτρεπόταν, ήταν 449+
80, που υποστήριζε ο λιμενοσταθμάρχης, πόσοι ήταν;) Ηταν
28, βρήκε η πρώτη και τελευταία καταμέτρηση που έγινε λίγο πριν από τις 3 τα ξημερώματα και αφού είχε απαγορευτεί ο απόπλους, είχε τραυματιστεί από δίκυκλο ο λιμενοσταθμάρχης, είχαν προκληθεί επεισόδια μεταξύ επιβατών, ανδρών του Λιμενικού και κατοίκων οι οποίοι στο μεταξύ είχαν προσκληθεί από τα μεγάφωνα του πλοίου να καταλάβουν τα γραφεία του Λιμενικού για διαμαρτυρία και
φώναζαν συνθήματα για σπάσιμο των μονοπωλίων. Η καταμέτρηση χαρακτηρίστηκε μη ακριβής από το λιμενάρχη Λαυρίου, ο οποίος θεώρησε ότι 28 άτομα κατέβηκαν τελικά από το πλοίο και επέτρεψε τον απόπλου στις 3 τα ξημερώματα... 
 Κανείς δεν καταλαβαίνει... όμως όλα γίνονται κατανοητά, όταν αποκαλυφθεί το ευαίσθητο σημείο της ιστορίας, που είναι ότι το «Εξπρές Κάρυστος» έσπασε το μονοπώλιο του «Μύρινα Εξπρές» στις αρχές του καλοκαιριού. Οι κάτοικοι κατήγγειλαν από την πρώτη στιγμή μεροληπτική συμπεριφορά των λιμενικών αρχών με συνεχείς καταμετρήσεις επιβατών στο νεοδρομολογηθέν πλοίο. Και βέβαια το «Μύρινα Εξπρές» που έφευγε στις 10, δεν πήρε τους υπεράριθμους επιβάτες, γιατί
παρά την εντολή του προϊσταμένου του λιμενικού σταθμού Κέας η ανακοίνωση αυτή δεν έγινε ποτέ από τα μέλη του πληρώματος του «Εξπρές Κάρυστος» προς τους επιβάτες. Το οξύμωρο είναι ότι το «Μύρινα Εξπρές» έφυγε στις 10.20, αλλά ξαναγύρισε χωρίς την άδεια της λιμενικής αρχής στις 10.40, χωρίς να μπορέσει τελικά να πρυμνοδετήσει γιατί το εμπόδιζαν επιβάτες και κάτοικοι που είχαν συγκεντρωθεί στην προβλήτα και φώναζαν για το σπάσιμο των μονοπωλίων. Το ίδιο επαναλήφθηκε και στις 2.20, όταν πια η κατάσταση είχε γίνει ιδιαίτερα έκρυθμη.
 Ολα αυτά αναφέρονται στο πόρισμα του Συνήγορου και είναι διαφωτιστικά, δεν ασχολήθηκε όμως κανείς, δεν προσπάθησε κανείς να διορθώσει το εντεταλμένο...χάος λόγω των αντικρουόμενων συμφερόντων. Και ύστερα ήρθε το «Σάμινα»....
