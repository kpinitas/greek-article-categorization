 Αγώνας δρόμου ξεκινά αμέσως μετά τις γιορτές για να κερδηθεί ο χαμένος χρόνος στα έργα της σήραγγας του μετρό από τα Σεπόλια ώς το Περιστέρι, που πλέον θα κατασκευαστεί από δύο μέτωπα.
 Ο χρόνος έχει αρχίσει να «τρέχει» από τις 10 Ιουλίου και το έργο πρέπει να παραδοθεί μέσα σε 900 ημερολογιακές ημέρες, δηλαδή τον Ιανουάριο του 2003. Δέκα ημέρες μετά την υπογραφή της σύμβασης η κοινοπραξία ζήτησε την αλλαγή του
 Ομως έχουν περάσει -σχεδόν άπρακτες- πάνω από 170 ημέρες και χρειάστηκε να κινητοποιηθούν ο δήμος Περιστερίου και οι φορείς της ευρύτερης περιοχής για να
 Με υπόδειξη -λέγεται- της πολιτικής ηγεσίας του υπουργείου ΠΕΧΩΔΕ, η διοίκηση της «Αττικό Μετρό» ετοιμάζεται να στείλει και γραπτώς τη συγκατάθεσή της στην κατασκευάστρια κοινοπραξία, ώστε να αρχίσει την εκσκαφή της σήραγγας με το μετροπόντικα όχι από τα Σεπόλια, όπως προβλέπει η σύμβαση, αλλά από το ύψος της οδού Θηβών. Εχουν προηγηθεί πεντάμηνες διαπραγματεύσεις ανάμεσα στη κρατική εταιρεία και την κοινοπραξία, κατά τις οποίες η πρώτη είχε απορρίψει το αίτημα της δεύτερης για αλλαγή του μετώπου των εκσκαφών, γιατί δεν συνοδευόταν με δεσμεύσεις για το χρονοδιάγραμμα και το κόστος. Τώρα η κοινοπραξία εμφανίζεται να έχει αναλάβει την ευθύνη να καταθέσει χρονοδιάγραμμα έως τα μέσα Ιανουαρίου.
 Η εξέλιξη αυτή δίνει τη δυνατότητα να κερδηθεί ο χαμένος χρόνος, αφού οι εργασίες για την κατασκευή των 3 χιλιομέτρων της σήραγγας θα εξελίσσονται ταυτόχρονα από δύο μέτωπα: 
 * Από το τέρμα της σήραγγας στην οδό Θηβών, όπου τα έργα υπολογίζεται να ξεκινήσουν τον προσεχή Σεπτέμβριο, αφού απαιτείται τουλάχιστον ένα εξάμηνο για
να μεταφερθεί τμηματικά και να συναρμολογηθεί επιτόπου ο μετροπόντικας. Αφετηρία θα είναι το γήπεδο, δίπλα στο εκθεσιακό κέντρο, κοντά στην οδό Αγίου Βασιλείου.
 * Από την αρχή της σήραγγας, δηλαδή από το σημερινό αμαξοστάσιο των Σεπολίων, με
παραδοσιακές μεθόδους. Τα πρώτα 250 μέτρα θα κατασκευαστούν με ανοικτό όρυγμα (μέθοδος cut and cover). Σε αυτό το τμήμα περιλαμβάνεται και η διέλευση κάτω από τον Κηφισό, για τη διευκόλυνση της οποίας το υπουργείο ΠΕΧΩΔΕ έχει ήδη προνοήσει να κατασκευαστεί ειδικό έργο κάτω από τον οδικό άξονα. Τα επόμενα 800 μέτρα θα κατασκευαστούν με τη λεγόμενη «αυστριακή μέθοδο» (ΝΑΤΜ). Ηδη έχει
ξεκινήσει η κατασκευή των πασσάλων για την ενίσχυση του εδάφους, καθώς και η διάνοιξη του φρέατος διευρυμένης διατομής από το ύψος της τριγωνικής πλατείας στη συμβολή των οδών Στυμφαλίας, Οικονομίδου και Μεθυαρίου.
 Το μεγάλο ερώτημα, εκτός από το χρονοδιάγραμμα, είναι η επιβάρυνση αυτών των αλλαγών. «Λογικά δεν θα πρέπει να υπάρχει», λένε οι εκπρόσωποι της κοινοπραξίας. Ωστόσο στο κυρίως έργο του μετρό, όταν το 1992 είχε αποφασιστεί η έναρξη των εκσκαφών από την Κατεχάκη και όχι από τον Κεραμεικό, όπως προέβλεπε η σύμβαση, το δημόσιο κατέβαλε στην κοινοπραξία 4, 2 δισ. δραχμές, με
 Το ξεμπλοκάρισμα των έργων κατασκευής της σήραγγας ανοίγει το δρόμο για την υπογραφή της σύμβασης για τον πρώτο από τους τρεις σταθμούς της γραμμής, αυτόν
του Αγίου Αντωνίου. Οι άλλοι δύο, στο Δημαρχείο και τη Θηβών, λέγεται πως θα καθυστερήσουν για μετά το 2004.
