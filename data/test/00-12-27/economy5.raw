 Στα επίπεδα των 110 δραχμών το λίτρο, στα ίδια δηλαδή που ίσχυαν στο τέλος της
περσινής χειμερινής περιόδου, θα κυμαίνεται για την επόμενη εβδομάδα η ενδεικτική τιμή του πετρελαίου θέρμανσης. 
 Σήμερα πάντως αναμένεται να ανακοινωθεί νέα μείωση 8, 5 δραχμών το λίτρο. Οι μειώσεις στις βενζίνες θα είναι μικρότερες και θα κυμανθούν, σύμφωνα με όλα τα
 Ωστόσο το πόσο θα διατηρηθούν οι χαμηλές τιμές θα εξαρτηθεί σε μεγάλο βαθμό από τον τρόπο που θα αντιδράσουν οι χώρες-μέλη του ΟΠΕΚ. Οι τελευταίες συζητούν μείωση της παραγωγής αργού ακόμη και κατά 1 εκατομμύριο βαρέλια την ημέρα, προκειμένου να στηριχτεί η τιμή του και να μην πέσει στα επίπεδα των 10
δολαρίων όταν περάσουν οι χειμερινοί μήνες, οπότε η ζήτηση είναι μεγαλύτερη. 
 Η θετική για τους καταναλωτές και τον πληθωρισμό εξέλιξη είναι αποτέλεσμα της σημαντικής πτώσης στις τιμές του αργού όλη την προηγούμενη εβδομάδα, αλλά και στην υποχώρηση του δολαρίου έναντι του ευρώ.Την περασμένη Παρασκευή, τελευταία
εργάσιμη μέρα πριν από τις διακοπές των Χριστουγέννων, το μπρεντ έκλεισε στο χρηματιστήριο του Λονδίνου στα 23, 75 δολάρια το βαρέλι, ενώ το αργό τύπου light sweet στη Νέα Υπόρκη, σταθεροποιήθηκε στα 25, 98 δολλάρια το βάρέλι, αν και την προηγούμενη μέρα η τιμή του είχε βουτήξει στα 24 δολάρια.
 Η εξέλιξη αυτή αναμένεται ότι θα κινητοποιήσει τους αμυντικούς μηχανισμούς των
χωρών-μελών του ΟΠΕΚ, οι υπουργοί Πετρελαίου των οποίων συνεδριάζουν στη Βιέννη στις 17 Ιανουαρίου.Θεωρείται δηλαδή δεδομένο ότι οι χώρες του ΟΠΕΚ θα αποφασίσουν μείωση της παραγωγής αργού, ώστε να ανακάμψει η τιμή του πάνω από τα 24 δολάρια.
 Οι χώρες του ΟΠΕΚ έχουν συμφωνήσει εδώ και ένα χρόνο στην εφαρμογή αυτόμαστου μηχανισμού για τη στήριξη των τιμών του αργού. Συγκεκριμένα από τη στιγμή που η μέση τιμή εφτά τύπων αργού πετρελαίου πέφτει κάτω από τα 22 δολάρια το βαρέλι ή ανεβαίνει πάνω από τα 28 δολάρια επί δέκα συνεχόμενες μέρες, τότε αποφασίζουν μείωση ή αύξηση της παραγωγής αντίστοιχα, προκειμένου η τιμή να παραμένει μέσα στα όρια των 22-28 δολαρίων. Ας σημειωθεί δε ότι την περασμένη Παρασκευή η ενδεικτική αυτή τιμή βρέθηκε στα 21, 64 δολάρια, για πρώτη φορά εδώ
 Από την πλευρά τους, χώρες-μέλη του ΟΠΕΚ όπως το Ιράν και η Λιβύη άρχισαν να πιέζουν προς την κατεύθυνση της μείωσης της παραγωγής.
 Ο συνταγματάρχης Καντάφι της Λιβύης σε επιστολή του προς τον προεδρεύοντα του ΟΠΕΚ, το Βενεζουελανό Αλί Ροντρίγκεζ, ζητεί «να μειωθεί η ημερήσια παραγωγή για τα επόμενα ένα έως δύο χρόνια, ώστε να μπορέσουν οι χώρες παραγωγοί πετρελαίου να αμυνθούν απέναντι στα κερδοσκοπικά παιχνίδια στα χρηματιστήρια Λονδίνου και Νέας Υόρκης», όπως αναφέρει χαρακτηριστικά.
 Από την πλευρά του, ο εκπρόσωπος του Ιράν στον ΟΠΕΚ και πρώτος σύμβουλος του Ιρανού υπουργού Πετρελαίου, Χουσεΐν Καζεμπούρ Αρντεμπιλί, σε δηλώσεις του προανήγγειλε ότι είναι πολύ πιθανόν στις 8 Ιανουαρίου και πριν από τη σύνοδο του ΟΠΕΚ στις 17 Ιανουαρίου, να αποφασιστεί η μείωση της παραγωγής κατά 500.000 βαρέλια την ημέρα και η περικοπή επιπλέον ποσοτήτων να αποφασιστεί μερικές μέρες μετά, στην επίσημη σύνοδο. Οσο για τη συνολική μείωση της παραγωγής, αυτή, σύμφωνα με τον Ιρανό επίσημο, θα εξαρτηθεί από τη διακύμανση των τιμών και τη διαμόρφωση του όγκου των στρατηγικών αποθεμάτων.
