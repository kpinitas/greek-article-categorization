 Μπορεί να έχουν ήδη περάσει τέσσερις ημέρες από τότε που το Campionato έπαιξε για τελευταία φορά μες στο 2000, αλλά αυτό δεν εμπόδισε τον ιταλικό Τύπο ν' ασχολείται το ίδιο φαρδιά-πλατιά με την είδηση της ημέρας (του περασμένου Σαββάτου, εν προκειμένω). Με την ιστορική νίκη της Περούτζα επί της Μίλαν, με 2-1 μες στο «Τζουζέπε Μεάτσα» του Μιλάνο και κυρίως με το ακόμη πιο ιστορικό γκολ του Ζήση Βρύζα, εξαιτίας του οποίου οι «rossoneri», όχι μόνο έχασαν για πρώτη φορά στην έδρα τους από τις 5 Μαρτίου του 2000 (1-2 στο ντέρμπι, από την
Ιντερ), αλλά κατάφεραν να ηττηθούν για πρώτη φορά στην έδρα τους από μία ομάδα
που από το '78-'79 έχανε συστηματικά στις περισσότερες επισκέψεις της στο «Σαν
 Αναπόφευκτοι οι διθύραμβοι για τον πρώην επιθετικό του ΠΑΟΚ, αναπόφευκτοι και οι παραλληλισμοί με τα έθιμα των ημερών. «Ο Αϊ-Βασίλης...σχεδόν υπάρχει», τιτλοφόρησε η Gazzetta dello Sport, που δεν παρέλειψε ν' αποδώσει τα εύσημα και στον προπονητή του Σέρσε Κόσμι, με το όνομα του οποίου κάνει κι ένα λογοπαίγνιο για ν' αποκαλέσει την ομάδα του «κοσμική».
 Στο ίδιο μήκος κύματος και η Corriere dello Sport, («Ζήσης, ο Ελληνας που άλωσε το Μιλάνο»), που βαθμολόγησε την απόδοση του Βρύζα με το 7, 5, με άριστα το 9, χαρακτηρίζοντας και το γκολ του «κινηματογραφικό», όπως αρέσκονται ν' αποκαλούν οι Ιταλοί τα γκολ τα όμορφα σε κίνηση, ταχύτητα κι εκτέλεση.
 Το ιταλικό 2000 έληξε όμως και με άλλα μεγάλα μπαμ, αρχής γενομένης από την πρώτη, φετινή εκτός έδρας νίκη της Ιντερ (αυτή και αν ήταν είδηση!) μάλιστα σε
βάρος της Αταλάντα και σε μία δύσκολη έδρα, σαν το «Φρατέλι Ντ' Ιτάλια» του Μπέργκαμο. Μία ήττα που κράτησε την Αταλάντα στους -7 από την πρωτοπόρο Ρόμα, που στο big- match της 12ης ημέρας ήρθε ισόπαλη στο «Ολύμπικο» 0-0 με τη Γιουβέντους, διατηρώντας με τη σειρά της τους +
