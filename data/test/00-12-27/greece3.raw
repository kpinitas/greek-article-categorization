 «Μάλλον είναι ο Ζαχαρίας». «Οχι, είναι ο Μάνθος», «Εγώ άκουσα ότι είναι κάποιος από την Κώμη». Οι διάλογοι αυτοί και άλλοι παρόμοιο, είναι οι μοναδικοί που ακούγονται από την Κυριακή στην Τήνο. Και είναι φυσιολογικό να προσπαθεί η μικρή κοινωνία του νησιού να βρει ποιος είναι ο συντοπίτης τους που έγινε δισεκατομμυριούχος από τη μια στιγμή στην άλλη, χάρη στο Τζόκερ.
 Ο μεγάλος τυχερός, με το ποσό-ρεκόρ για τα ελληνικά δεδομένα των 3, 2 δισ. δραχμών, παρέμενε άγνωστος ώς χθες το βράδυ, παρά τις προσπάθειες των κατοίκων
της Tήνου να τον εντοπίσουν, αλλά και του πράκτορα Γιώργου Πετρόπουλου, απ' όπου πήρε το τυχερό δελτίο, στην οδό Τριών Ιεραρχών.
 Ο Γιώργος Πετρόπουλος είναι το κεντρικό πρόσωπο στο νησί, μετά τον άγνωστο τυχερό. Και αυτό γιατί ο ίδιος έπαιξε το σύστημα των 75.000 δραχμών σε 50 κομμάτια των 1.500 δραχμών. Ο άγνωστος πήγε στο πρακτορείο και αγόρασε το 12ο κομμάτι -το «χρυσό δελτίο» που περιείχε τα τυχερά νούμερα της κλήρωσης (22, 31, 35, 37, 39 και τζόκερ 11) - ενώ ο πατέρας του πράκτορα, λίγο νωρίτερα, είχε
 Παρά τις προσπάθειές του ο Γ. Πετρόπουλος δεν μπόρεσε να θυμηθεί ποιος είναι ο
τυχερός, καθώς εκατοντάδες άτομα από όλο το νησί, αλλά και επισκέπτες από την Αθήνα, μπήκαν στο πρακτορείο για να παίξουν. Ετσι οι υποψίες και τα σενάρια έδιναν και έπαιρναν στο νησί.
 Να υπενθυμίσουμε ότι είναι το πέμπτο μεγαλύτερο ποσό που μοιράζει ο ΟΠΑΠ στα 42 χρόνια του. Tα αμέσως επόμενα είναι εκείνα των 2.800.000.000, 2.698.307.765, 2.352.688.025 και 1.924.537.755 δραχμών. 
 Το πιθανότερο, όπως λένε κάτοικοι του νησιού, είναι να περάσουν ακόμα λίγες μέρες και να εμφανιστεί ο πληρεξούσιος δικηγόρος του τυχερού για να εισπράξει το ποσό. Πάντως, όπως και να 'χει, τα φετινά Χριστούγεννα θα μείνουν αξέχαστα στον υπερτυχερό.
